En renoveringssag blev stillet i bero på ubestemt tid - efter at dele  

 af entreprisen var udført - grundet formodede uregelmæssigheder i forbindelse  

 med licitationen over 1. etape af den samlede entreprise.
Der fandtes ikke  

 grundlag for at anse entreprisekontrakten for ugyldig i medfør af  

 aftalelovens bestemmelser eller for at tilsidesætte kontraktens bestemmelser.
En eventuel tilsidesættelse af licitationsreglerne kunne ej heller  

 føre til at anse kontrakten for uforbindende.
Det fandtes, at bygherren ved  

 at indstille renoveringsarbejdet havde misligholdt kontrakten på en måde, som  

 berettigede entreprenøren til at hæve kontrakten og kræve erstatning.
Der  

 tilkendtes beløb for udført arbejde, erstatning for brudt akkord, afholdte  

 byggepladsudgifter, dog ikke for beregnede, samt for den skete afbrydelse af  

 entrepriseforholdet.
 1. Ved entreprisekontrakt af 27. og 29. april 1987 mellem indklagede, A,  

 som bygherre og klageren, byggefirmaet K A/S, æ-by, som leverandør påtog  

 klageren sig levering af »montagearbejder - aluminium ved renovering af  

 bebyggelsen y, 1. afsnit, bestående af blokkene 16, 17, 21 og 22 samt  

 sikringsrum«.
 Arbejdet blev påbegyndt umiddelbart efter entreprisekontraktens indgåelse,  

 men blev indstillet i foråret 1988, efter at dele af entreprisen var udført,  

 idet indklagede i slutningen af 1987 havde stillet den øvrige del af  

 renoveringen i bero på grund af formodede uregelmæssigheder i forbindelse med  

 licitationen over første etape af den samlede renoveringsentreprise.  

 Licitationen var blevet afholdt den 10. oktober 1986 hos A/S B, som på  

 daværende tidspunkt var indklagedes totalrådgiver.
Parterne har herefter gennem nogen tid forhandlet om en opgørelse af  

 mellemværendet.
Da man ikke har kunnet nå til enighed herom, har klageren  

 indbragt sagen til afgørelse for en i henhold til »Regler for behandling  

 af sager ved Voldgiftsretten for Bygge- og Anlægsvirksomhed« nedsat  

 voldgiftsret, bestående af ingeniør m.a.i.
Erik Th.
Halken, rådgivende  

 civilingeniør Esben Kirkegaard og højesteretsdommer Palle Kiil, sidstnævnte  

 som formand.
2. For voldgiftsretten har klageren påstået indklagede tilpligtet at  

 betale 2.778.634 kr. inkl. moms tillige med renter diskontoen plus 2% p.a. af  

 2.466.464 kr. fra den 18. maj til den 5. december 1988 og af 2.778.634 kr.  

 fra den 18. december 1988, til betaling sker.
Klageren har endvidere påstået  

 den stillede garanti på 858.100 kr. frigivet.
 Indklagede har påstået frifindelse og selvstændig dom for 243.878 kr.  

 inkl. moms tillige med sædvanlige procesrenter heraf fra den 28. november  

 1990, til betaling sker.
 Over for indklagedes påstand om selvstændig dom for modkravet på 243.878  

 kr. inkl. moms med tillæg af renter har klageren påstået frifindelse.  

 Klagerens påstand er specificeret således:
Indklagedes modkrav på 243.878 kr. inkl. moms er gjort gældende som et  

 krav om tilbagebetaling af for meget betalt a conto under forudsætning af, at  

 parternes aftale som påstået anses uforbindende for indklagede eller med  

 rette har kunnet hæves af indklagede.
Beregningen fremgår af gengivelsen af  

 indklagedes procedure nedenfor under 12.
3. Af sagen fremgår, at renoveringsarbejdet skulle udføres som en  

 byggeskadesag med tilskud fra det offentlige, og at klageren få måneder forud  

 for det tilbud, som resulterede i den indgåede entreprisekontrakt, havde  

 afgivet et betydeligt lavere tilbud på - efter indklagedes opfattelse - i alt  

 væsentligt det samme arbejde til entreprenørselskabet C A/S, der som deltager  

 i den indbudte licitation over renoveringsarbejdet vandt licitationen med et  

 fiktivt bud, som efterfølgende blev væsentligt forhøjet.
Tilbudet til C A/S  

 er dateret den 7. oktober 1986 og var som sagt betydeligt lavere end  

 klagerens tilbud af 23. februar 1987 til indklagede, der lød på en samlet  

 entreprisesum excl. moms på 8.581.000 kr. til udførelse af det  

 »reviderede projekt«.
I et bilag til tilbudet var givet følgende  

 specifikation: »Tilbudsliste for etape I.
Differencen mellem tilbudssummen og det samlede beløb i specifikationen  

 skyldes antagelig en skrivefejl.
De beregninger, som ligger til grund for  

 tilbudet, er fremlagt under sagen og udviser et slutbeløb på 8.875.000 kr.
 Entreprisekontrakten af 27. og 29. april 1987 indeholder bl.a. følgende  

 bestemmelser:
 »§ 1.
 Retsgrundlaget mellem bygherren og entreprenøren udgøres af følgende  

 dokumenter og bestemmelser:
 1. Gældende love, regulativer og forskrifter fra offentlige myndigheder,  

 herunder byggelov og bygningsreglement af 1982, samt de af offentlige  

 myndigheder stillede krav.
 2. Nærværende kontrakt.
 3. Tekniske specifikationer bestående af: .....
 4. Byggestyrelsens cirkulære af den 11.11.1981 om fast pris og tid og  

 bekendtgørelse nr. 551 af den 11.11.81 vedrørende vinterbyggeri.
 5. Almindelige betingelser for arbejder og leverancer i bygge- og  

 anlægsvirksomhed, AB 72. .....
 8. Entreprenørens tilbud af den 23.02.1987.
 I tilfælde af uoverensstemmelse mellem de ovennævnte bestemmelser og  

 dokumenter gælder disse i den anførte rangorden. .....
 § 4.
 Entreprisesummen andrager excl. moms kr. 8.581.000,00. .....
 § 5.
 Betaling sker i henhold til AB 72, § 26 B, stk. 6.
 Betaling sker uden tilbageholdelse, da entreprenøren afgiver  

 sikkerhedsstillelse som anfordringsgaranti på kr. 429.050,00. .....
 § 6.
 Til sikkerhed for opfyldelse af sine forpligtelser overfor bygherren  

 stiller entreprenøren ved kontraktens underskrift en sikkerhedsstillelse i  

 form af bank- eller sparekassegaranti, kautionsforsikring eller anden  

 godkendt garanti på 10% af entreprisesummen excl. moms, kr. 858.100,000.  

 .....
 § 7.
Ingen ekstraarbejder, der medfører ændringer i entreprisesummen, må  

 påbegyndes, forinden der foreligger skriftlig accept fra byggeledelsen.  

 .....« Som nævnt påbegyndte klageren arbejdet straks efter entreprisekontraktens  

 indgåelse.
Den 17. september 1987 modtog klageren imidlertid følgende  

 skrivelse af 16. s.m. fra advokat D:
 »Som advokat for A/S B skal jeg herved tillade mig at rette  

 henvendelse til Dem i anledning af den indgåede entreprisekontrakt vedrørende  

 renovering af y, etape 1, hvilken entreprisekontrakt er indgået mellem Dem og  

 A den 27. og 29. april 1987.
Kontrakten er forhandlet på plads af min klient efter forudgående  

 licitation, og efter gennemgang af licitationsdokumenterne har det vist sig,  

 at C A/S var lavestbydende ved licitationen, og at C udtrykkelig gjorde  

 opmærksom på, at firmaet K A/S til brug for licitationen havde afgivet pris  

 til C A/S for aluminiumsmontagen.
Deres afgivne priser til brug for  

 licitationen fremgår af de foreliggende tilbudslister.
Ved skrivelse af 15. september 1987 fra A/S B til undertegnede, af hvilken  

 skrivelse jeg vedlægger en fotokpopi, er der henvist til en opstilling, som  

 jeg også tillader mig at vedlægge en fotokopi af.
Af denne opstilling fremgår  

 det, at der tilsyneladende er sket en forhøjelse af Deres entreprisesum med  

 3.741.396,- kr., fra licitationsprisen til kontraktsprisen, og idet der  

 videre gøres opmærksom på, at der må tages et forbehold vedrørende det  

 angivne beløb på 1.551.000,- kr. vedrørende stilladser.
Begge beløb er excl.  

 moms.
Efter min opfattelse er det uretmæssigt og i strid, både med  

 licitationslovens bestemmelser og Boligstyrelsens udbudscirkulærer, at  

 forhøje entreprisesummer efter licitationen, og jeg må derfor på det  

 foreliggende grundlag kræve, at den forannævnte entreprisekontrakt mellem Dem  

 og A nedsættes med 3.741.396,- kr. + moms, uden at der sker nogen reduktioner  

 i Deres ydelsesforpligtelser.
Samtidig tager jeg forbehold vedrørende  

 eventuel regulering af beløbet på 1.551.000,- kr. + moms.
 For den gode ordens skyld gør jeg opmærksom på, at det udarbejdede notat  

 er tilstillet Boligstyrelsen, Kriminalpolitiet i Z samt Monopoltilsynet.
Jeg anmoder om Deres stillingtagen til ovennævnte krav om reduktion af  

 entreprisesummen hurtigst muligt.« I den medsendte opstilling fra A/S B hedder det bl.a.:
 »Opstilling og forklaring af kontraktsummer og delpriser i  

 tilbudslister fra licitationen.
 Alle priser i nedenstående opstilling af angivet excl. moms.
C A/S Tilbudssum i henhold til C's tilbud af den 10.10.1986 kr. 40.314.754, Ved kontraktforhandlingerne er der udgået en del ydelser som var medtaget i tilbud af den 10.10.1986 som følger: .....
Samtlige montagearbejder af aluminiumskompo- nenter på lavhusenes gavle og indgangsfaca- der samt på højhusenes gavle var med i C's hovedtilbud af 10.10.86 med K A/S som underentreprenører.
Disse ydelser er for- handlet ud og overgået til en selvstændig montageentreprise med K A/S som entre- prenør.
C's tilbudsliste angiver montage- priserne som følger:
Advokat D's skrivelse blev den 22. september 1987 besvaret af klagerens  

 daværende advokat F.
I skrivelsen hedder det:
 »K A/S har bedt mig besvare Deres skrivelse af 16. september 1987.  

 .....
 Min klient har oplyst, at det er rigtigt, at man i sin tid overfor C A/S  

 afgav tilbud på udførelse af aluminiumsmontagen som underentreprenør.
Så vidt min klient er orienteret, skete der herefter det, at A/S B overfor  

 C A/S tilkendegav, at man var indstillet på at acceptere tilbuddet fra C A/S,  

 men på den betingelse, at aluminiumsmontagen udgik.
Dette blev efter det  

 oplyste accepteret af C A/S.
Herefter rettede A/S B v/L henvendelse til min klient med henblik på  

 oprettelse af kontrakt vedrørende aluminiumsmontagen direkte mellem A/S B, A  

 og K A/S.
Det er muligt, at aluminiumsmontagen har været betragtet som  

 vanskelig, og at A/S B derfor ønskede at have et direkte kontraktsforhold til  

 K A/S.
Det er rigtigt, at forhandlingerne førte til, at kontraktsummen blev  

 højere end den, der i sin tid var givet tilbud på overfor C A/S.
Min klient har således ikke deltaget i nogen form for licitation og må  

 henholde sig til den kontrakt, som særskilt er indgået med A/S B/A.  

 .....« Med virkning fra den 19. oktober 1987 overtog G A/S forretningsførelsen af  

 renoveringssagen og fremsendte den 2. november 1987 meddelelse herom til  

 klagerens advokat.
I skrivelsen hedder det:
 »Vi er af de 5 boligselskaber/-foreninger, der ejer y, blevet anmodet  

 om at overtage forretningsførelsen for den igangværende renoveringssag.
 En af entrepriserne på denne sag har Deres klient K A/S, og der har  

 omkring denne entreprise været forhold, som har været genstand for en del  

 debat.
Vi er bekendt med advokat D's skrivelse af 16.09. d.år til Deres klient,  

 og med Deres skrivelse af 22.09. d.år til advokat D.
Til advokat D's  

 skrivelse medfulgte notat udarbejdet af B A/S vedrørende størrelsen af Deres  

 klients kontraktssum.
 En del af den forretningsførelse, vi har påtaget os, vil være at gennemgå  

 de entrepriseforhold, der jfr. ovenfor har givet debat, og efter gennemgang  

 fremkomme med vor indstilling til bygherrerne og støttemyndighederne.
 Til brug for vor gennemgang af kontraktsforholdene, herunder Deres  

 klients, skal vi anmode Dem om at tilstille os kopi af det tilbud, Deres  

 klient i sin tid afgav til C.
Under hensyntagen til den store afvigelse i kontraktssum, som synes at  

 ligge i det af B A/S udarbejdede notat, skal vi endvidere anmode Dem og Deres  

 klient om at kommentere det af B A/S i notatet anførte, og i den forbindelse  

 beder vi Dem om, jfr.
Deres klients tilbud af 23.02. d.år, til A nærmere at  

 specificere, hvorledes De mener, at projektet er ændret i relation til Deres  

 klient, i perioden fra det oprindelige tilbud i september/oktober 1986 og til  

 23.02. d. år.« Som svar herpå fremsendte klagers advokat den 14. september 1987 følgende  

 skrivelse af 2. december 1987 fra klageren:
 »Vedr.: y - Renovering etape 1.
 Med modtagelsen af Deres skrivelse med kopi af 02.11.1987 fra G, skal vi  

 herved gøre følgende bemærkninger.
 Den indgåede kontrakt med A, som vi hidtil er blevet fastholdt på,  

 indeholder ydelsernes omfang.
 Vi er fortsat indstillet på at efterleve kontrakten og i det hele at  

 henholde os til denne.
Indholdet i de ønskede oplysninger må vi meddele, at vi betragter som  

 interne, og derfor ikke kan kommentere.« I mellemtiden havde G A/S i skrivelse af 4. december 1987 orienteret  

 klageren om de beslutninger, der var truffet vedrørende renoveringssagens  

 videre forløb.
I skrivelsen hedder det:
 »I fortsættelse af tidligere brevveksling vedrørende renoveringssagen  

 i y skal vi oplyse, at de 5 boligselskaber, der i fællesskab ejer y, igår har  

 vedtaget at stille renoveringssagen - med enkelte undtagelser - i bero  

 foreløbigt til 1988.01.01. Beslutningen er en konsekvens af den i pressen  

 meget omtalte »x-rapport« og af boligstyrelsens bemærkninger  

 hertil.
 Da arbejderne omkring sikringsrum er meget vidt fremskredne, er det  

 besluttet, at den midlertidige standsning ikke skal vedrøre disse arbejder.  

 Det samme gælder gavlbeklædning af højhusene.
 Beslutningen betyder for selskabet, at alle andre arbejder end beklædning  

 af gavle på højhusene skal indstilles.
I den kommende periode vil projekt, økonomi og juridiske forhold blive  

 nøje gennemgået, og så snart endelig beslutning om sagen foreligger, vil vi  

 orientere selskabet herom.' I skrivelser af 5. januar og 5. februar 1988 meddelte G A/S klageren, at  

 fortsættelsen af renoveringsarbejderne skulle afvente nærmere meddelelse fra  

 selskabet, og at det ikke for tiden ville være muligt at honorere fremsendte  

 fakturaer.
Baggrunden herfor var bl.a.
G's fortsatte undersøgelser vedrørende  

 renoveringssagen.
I skrivelse af 22. marts 1988 fremkom A/S B med følgende  

 oplysninger:
 »Som svar på Deres brev af den 01.03.1988 pkt. 3 vedrørende  

 ovennævnte entreprise, kan vi oplyse, at nedenstående ændringer er foretaget  

 i projektet.
1. Lavhusfacade (indgang) ændret fra beklædning med Steni-pla- der til  

 beklædning med aluminium.
Denne ændring burde resul- tere i en fradragspris  

 på grund af bortfald af leverancen af beklædning samt i en forenklet montage.  

 Entreprisen indehol- der fortsat underlagsmaterialer og isolering.
2. Lavhusgavle ændres fra beklædning med Steni-plader til be- klædning med  

 aluminium.
Denne ændring burde resultere i en fradragspris på grund af  

 bortfald af materialeleverancen og i en forenklet montage.
Entreprisen  

 indeholder fortsat isolering, men ikke underlag.
 3. Prisjusteringer som er affødet af K's ændrede status fra  

 underentreprenør til fagentreprenør.
Da vi imidlertid ikke er i besiddelse af A/S C's »skjulte«  

 tilbudsliste, vil vi bede Dem sende os en kopi til brug for  

 rekonstruktionerne af det økonomiske sagsforløb.' Samme dag - den 22. marts 1988 - sendte klageren følgende skrivelse til  

 A/S B med kopi til G A/S:
 »På baggrund af byggemødereferat af den 11.03.1988, hvor C A/S er  

 meddelt at forlade byggepladsen den 1. marts 1988, har vi en række spørgsmål  

 med hensyn til renoveringens fortsættelse:
1. Hvornår forventes vore aktiviteter at kunne fortsætte? 2. Hvis stop, hvilken form for »afvikling« skal byggepladsen  

 have? A) Skal skure, hejs, containere, afspærring m.m. deponeres på pladsen?  

 B) Skal delvis færdige konstruktioner sikres mere end det nu er tilfældet? 3. Hvornår kan vi forvente en stillingtagen til sagens princi- pielle  

 videreførelse? Vi anmoder om besked snarest, så omkostningerne kan blive mindst mulige,  

 selv om vi naturligvis må forbeholde os disse betalt.' Som svar herpå meddelte G A/S den 8. april 1988:
 »Under henvisning til selskabets skrivelse af 22. f.m. vedrørende  

 standsning af byggepladsen y skal vi oplyse, at vi ikke mener, at  

 byggepladsen vil komme i gang igen før på den anden side af sommerferien, og  

 en udskydelse til hen på slutningen af året anser vi ikke for helt udelukket.
Når byggeriet igen sættes i gang, vil det muligvis være et helt eller  

 delvis ændret projekt.
Ifald der bliver tale om væsentlige ændringer, vil  

 det, for at opfylde myndighedskravene, være nødvendigt, at arbejderne på  

 dette tidspunkt udbydes i licitation.
 Som følge heraf mener vi, at det er rigtigst, at selskabet, når det  

 igangværende arbejde er slut, hvilket vi forstår forventes indenfor de  

 nærmeste 14 dage, lader byggepladsen afrigge.
Selskabet kan herefter vælge at betragte den indgåede kontrakt som ophævet  

 allerede nu, eller afvente stillingtagen til projektets og sagens  

 videreførelse, før beslutning herom træffes. .....« I den følgende tid forhandlede parterne, for indklagedes vedkommende  

 gennem G A/S, om en forligsmæssig afvikling af sagen, hvorunder klageren  

 bl.a. foreslog betaling af faktura nr. 5102 af 27. april 1988. Som foreløbigt  

 svar herpå meddelte G A/S i skrivelse af 6. maj 1988:
»Det med selskabets skrivelse af 27. f.m. fremsendte forslag til  

 endelig afklaring af forholdet mellem A og selskabet vedrørende  

 renoveringssagen i y har vi som anført drøftet med byggeudvalgets formand,  

 som ikke umiddelbart mener at kunne gå ind for dette.
Spørgsmålet skal derfor  

 behandles på et møde med samtlige direktører for boligselskaberne, hvilket vi  

 forventer vil kunne ske inden for en tidshorisont af 14 dage.
På dette  

 tidspunkt vil vi vende tilbage til sagen.
 For god ordens skyld skal vi bekræfte det mundtligt oplyste, at det - hvis  

 og når - arbejdet genoptages, vil være nødvendigt at »begynde  

 forfra« og således få prissat alle nye men også alle restentrepriser ved  

 ny licitation, og det indgåede kontraktforhold må derfor betragtes som  

 ophørt, og selskabet bør derfor foretage alle foranstaltninger for at sikre,  

 at et tab bliver mindst muligt.
 Med hensyn til den fremsendte opgørelse mener vi i øvrigt, at der er  

 betalt 9.900 kr. excl. moms på faktura nr. 3316 og beder selskabet undersøge  

 dette.
Den resterende del af denne faktura i alt kr. 29.188,86 er af A/S B afvist  

 ved brev af 16.9.1987, og vi skal anmode om selskabets kommentarer til B's  

 skrivelse, idet disse ikke tidligere har været anført. .....' Klageren besvarede skrivelsen den 17. maj 1988. I svaret hedder det bl.a.:
»Vi ser frem til Deres referat af møde med alle direktørerne, om  

 hvorvidt aftalen kan indgås.
Såvidt dette ikke ønskes, vil den fremsendte  

 »slutopgørelse«, der var en del af aftalen, være at betragte som  

 aconto begæring nr. 7.
Med hensyn til vor faktura nr. 3316 bedes denne fratrukket, Den 25. maj 1988 meddelte G A/S klageren, at det var besluttet at lade de  

 økonomiske forhold omkring renoveringssagen' udrede via en retsafgørelse', og  

 at klageren senere ville blive kontaktet for en nærmere drøftelse af det  

 videre forløb i sagen.
Klageren rettede herefter henvendelse til advokat H, der i skrivelse af  

 27. juni 1988 til advokat I som advokat for G A/S anmodede om »Deres  

 klients endelige stillingtagen til, hvorvidt Deres klient vil opfylde  

 entreprisekontrakten.« I den følgende tid forhandlede parterne videre om en afvikling af  

 mellemværendet.
Klageren sendte herunder den 14. november 1988 en skrivelse  

 til advokat I, hvori det hedder bl.a.:
 »Ved mødet hos Dem, den 07.11.1988, forstod jeg, at der var positiv  

 indstilling til at få vor kontrakt afviklet på en hensigtsmæssig måde.
 Vi er på den baggrund begyndt bortkørsel af skure, container m.m., idet vi  

 dermed minimerer udgifterne til lejen.
 Afleveringsforretning på det udførte arbejde udbedes herved i henhold til  

 AB 72. I forbindelse med afleveringen imødeses nedsættelse af de stillede  

 garantier, så disse svarer til arbejdet, vi fik lov at gennemføre.
Vi ser frem til Deres gennemførelse af samtaler med beslutningstagerne,  

 men vi vil indtil andet er aftalt fortsat gøre den eksisterende kontrakt  

 gældende.« Efter yderligere brevveksling »ophævede« advokat H på klagerens  

 vegne entreprisekontrakten ved skrivelse af 14. februar 1989, hvori det  

 hedder bl.a.:
 »Fra Deres klients side foreligger der fortsat ikke tilsagn om  

 betaling af det skyldige, forfaldne beløb, og min klient har nu opgivet håbet  

 om en forligsmæssig løsning.
Da der foreligger væsentlig misligholdelse fra Deres klients side, som  

 følge af såvel manglende betaling som standsning af byggeriet, jfr.
G A/S's  

 skrivelse af 8.4.1988, skal jeg herved som advokat for K A/S ophæve  

 entreprisekontrakten. .....« 4. De formodede uregelmæssigheder i forbindelse med licitationen over  

 første etape af renoveringsentreprisen har givet anledning til politimæssig  

 efterforskning og senere tiltalerejsning mod bl.a.
A/S B's daværende  

 salgsdirektør J og kontorchef L.
Ved Københavns byrets upåankede dom af 29.  

 juni 1990 blev de begge frifundet for den rejste tiltale, der bl.a. omfattede  

 overtrædelse af licitationsloven, for J's vedkommende ved den 10. oktober  

 1986 at have antaget tilbudet fra C A/S på licitationsstedet i A/S B's  

 kantine, uagtet tilbudet ikke var, men blot af tiltalte blev oplæst som det  

 billigste, og for L's vedkommende ved den 17. og 29. oktober 1986 at have  

 modtaget skriftlige underhåndsbud på det af licitationen omfattede arbejde,  

 uanset at licitationen ikke var blevet annulleret.
 Af dommen fremgår bl.a., at C A/S og A/S B henholdsvis den 19. og den 25.  

 maj 1989 hver især har vedtaget bødeforelæg på 30.000 kr. for overtrædelse af  

 licitationslovens § 3, stk. 3, og § 5, stk. 1.
Under straffesagen blev der afgivet forklaring af de tiltalte og flere  

 vidner.
Af de i dommen gengivne forklaringer skal i uddrag citeres følgende:
» Tiltalte J har bl.a. forklaret, at han i 1967 fik tilbudt  

 stillingen som administrerende direktør i B.
Tiltalte sagde nej tak hertil og  

 blev i stedet bedt om at deltage i oprettelsen af B's byggeafdeling.
Han blev  

 ansat som konsulent.
Tiltalte var provisionslønnet, idet han dog var  

 garanteret en mindsteløn.
M var i mellemtiden blevet ansat som  

 administrerende direktør. .....
Da tiltalte tiltrådte i B, havde han et personligt ejet byggefirma,  

 »N«.
Han aftalte under sin ansættelsessamtale med  

 forretningsudvalget, at firmaet kunne videreføres, men med tiltaltes hustru  

 som registreret ejer.
Firmaet ophørte iøvrigt et par år senere. .....
Tiltalte var direktør i O Aps.
Det var ikke ham selv, der var direktør i P  

 Aps.
Han var imidlertid reel leder.
Grunden hertil var, at tiltalte i  

 perioden fra 1983-86 sammen med Q, L og yderligere investorer opkøbte  

 forskellige grunde, der ikke kunne anvendes til almennyttigt boligbyggeri.  

 Det var tanken at bebygge grundene.
Tiltalte frygtede, at han ville fremstå  

 som boligspekulant, hvis det blev kendt, at han på den måde konkurrerede med  

 De almennyttige Byggeselskaber.
M var iøvrigt enig i denne betragtning.  

 Tiltalte havde imidlertid tab på langt de fleste grundkøb, og ingen af  

 grundene blev bebygget. .....
B fik overdraget arbejdet med betonrenoveringen af y et par år før  

 licitationen.
Der blev nedsat en arbejdsgruppe, hvori deltog bl.a. det  

 rådgivende ingeniørfirma R, der var specialister i betonteknologi.
C blev tilknyttet projekteringen som entreprenørkonsulent.
En sådan  

 ordning var helt sædvanlig, og B benyttede ved sine byggesager forskellige  

 firmaer som konsulenter. .....
Den 15. september 1986 blev udbudsbrevene sendt ud.
Der var tale om en  

 indbudt licitation.
Bygherren, A, havde valgt de bydende ud blandt en liste  

 over entreprenører, som B havde udarbejdet.
Efter ønske fra bygherren blev  

 der i udbudsbrevene taget forbehold om, at bygherren frit ville kunne vælge  

 blandt de indkomne tilbud. .....
 Tiltalte erindrer ikke at have deltaget i møder med de bydende forud for  

 licitationen.
Han kendte ikke tilbudene før licitationen, der fandt sted den 10. oktober  

 1986 i B's kantine.
Til stede var L, tiltalte og Q, der tilfældigt var til  

 stede i B.
Der var ikke andre medarbejdere fra B, og dette var sædvanligt.
Tiltalte husker ikke nærmere fra licitationen, men mener, at de fleste af  

 de bydende medbragte tilbudene.
Man sad omkring et bord, og tiltalte læste  

 hovedtallene fra buddene.
Tiltalte læste C's tilbud op som det sidste.
Han  

 gjorde dette, fordi han var blevet bedt herom af S fra C. ..... Han husker  

 tilbudsprisen på ca. 40,3 mill. kr.
Tiltalte bemærkede ikke, hvor mange  

 forbehold C tog og husker ej heller, om tilbudslisterne var vedlagt tilbudet.  

 Tiltalte var kun interesseret i hovedtallene.
 Bilag ..... der er et tilbud fra C på ca. 66,2 mill. kr., bestrider  

 tiltalte at have set på licitationsdagen. .....
 Bilag ..... der er en skrivelse af 17. oktober 1986 fra C, og bilag .....  

 der er tilbudet på 66,2 mill. kr. fra C, kendte tiltalte intet til, før han  

 fik dem forevist af politiet. .....
Efter licitationen gik B i gang med at forhandle med C, der var  

 lavestbydende.
Tiltalte må af L have fået at vide, at C var billigst, også  

 når deres forbehold blev kapitaliseret.
Nogle dage efter licitationen sagde S til tiltalte, at han ønskede en  

 forhøjelse af C's tilbud.
Det var ganske sædvanligt, at den, der vandt en  

 licitation, forsøgte at forhandle tilbudet op. .....
Tiltalte fik på et tidspunkt oplyst, at C's tilbud var blevet forhøjet  

 noget.
Han redegjorde herfor overfor fællesledelsen. .....
Tiltalte L har bl.a. forklaret, at han blev ansat i B den 1. februar  

 1971. Tiltalte er uddannet maskiningeniør.
M og J var begge med til at  

 ansætte tiltalte, der blev aflønnet med fast løn.
Som følge af sygdom var  

 tiltalte ikke i stand til at være så meget som tidligere i B, og han gik  

 derfor efter aftale med ledelsen i begyndelsen af 1984 ned i løn.
Man aftalte  

 dog samtidig, at tiltalte i sin fritid kunne udføre arbejde for B efter  

 regning og på denne måde få suppleret sin løn op til det tidligere niveau.
 I 1979 bestod tiltalte juridisk embedseksamen, og hans arbejde skiftede  

 herefter karakter, idet han nu udfærdigede kontrakter, løste forekommende  

 juridiske problemer, administrerede byggesagerne m.v. .....
Tiltalte deltog i licitationen den 10. oktober 1986. Han sad vistnok på  

 J's ene side, medens Q sad på den anden.
Det var vistnok tiltalte, der åbnede  

 kuverterne med tilbudene, og J, der læste dem op, hvorefter de blev givet til  

 Q.
Tiltalte vil mene, at tilbudene er forblevet i B.
J læste C's tilbud op  

 med omkring 40 mill. kr.
 Tiltalte har ikke set andre tilbud fra C end tilbudet på 40,3 mill. kr.
Der var ingen aftale om, at C under alle omstændigheder skulle have  

 arbejdet.
Dette ville de kun få, hvis de var billigst.
B blev presset af bygherren, idet den forvitrede beton faldt ned fra  

 bygningerne, hvorfor sagen hastede.
Bygherren ønskede indgået en kontrakt,  

 der ikke under eller efter byggesagen ville give anledning til diskussion med  

 entreprenøren. .....
 Lavestbydende ved en licitation efterregnede sædvanligvis sit tilbud, og  

 bilag ..... er udtryk for en sådan efterregulering. .....
Han orienterede ikke bygherren om, at der var kommet to tilbud fra C.
Han  

 har formentlig orienteret J i generelle vendinger.
Arbejdets omfang var generelt meget vanskeligt at vurdere, idet det var  

 svært at få et overblik over konsollernes tilstand.
Udbudsmaterialet og  

 tilbudet hvilede således på et usikkert grundlag. .....
Advokat T har som vidne bl.a. forklaret, at han pr. 1. januar 1977  

 oprettede O ApS for sin fætter, J.
Vidnets arbejde bestod alene i at oprette  

 selskabet og intet andet.
Det var dog vidnet, der omkring 1985 likviderede  

 selskabet.
P ApS stiftede vidnet ligeledes.
Han stod som direktør, og det var med J  

 aftalt, at vidnet skulle tage sig af den praktiske administration af  

 selskabet, herunde oprettelse af bankkonti, henvendelse til  

 Aktieselskabsregisteret m.v.
Vidnet havde intet med selskabets materielle  

 virksomhed at gøre. .....' I byrettens bemærkninger vedrørende den mod J og L rejste tiltale for  

 overtrædelse af licitationsloven hedder det bl.a.:
 »Retten forkaster J's forklaring, hvorefter C's tilbud på  

 licitationsdagen den 10. oktober 1986 lød på de 40.314.754 kr. excl. moms,  

 der angivet i bilag .....
I overensstemmelse med U's forklaring om sin samtale i enrum med S lægges  

 det til grund, at der mellem C og B allerede før licitationen var truffet en  

 aftale, der skulle sikre, at C vandt licitationen, således at selskabet kunne  

 få overdraget entreprisen vedrørende betonrenoveringen af y.
S var bekendt  

 med denne aftale. .....
I overensstemmelse med aftalen foretog man i C, der var indbudt til  

 licitationen, på sædvanlig måde et antal kalkulationer.
Disse kalkulationer,  

 der dannede grundlag for det endelige tilbud, blev udført af U og V.
På  

 grundlag af kalkulationerne blev der i C afholdt et møde, hvor de ledende  

 medarbejdere fastlagde det endelige tilbud.
Under mødet, hvori deltog bl.a.
V  

 og S, blev tilbudet fastsat til de ca. 66,2 mill,. kr., der fremgår af den  

 fremlagte »sidste side« af 9. oktober 1986. .....
 C's tilbud af 10. oktober 1986 ..... lød i overensstemmelse hermed på  

 66.184.000 kr. excl. moms.
Det lægges til grund, at S medbragte dette tilbud til licitationsstedet i  

 B's kantine, hvor tilbudet efter aftale mellem J og S blev læst op som det  

 sidste.
J læste alene hovedtallene fra tilbudene op, og han angav C's tilbud  

 som lydende på ca. 40,3 mill. kr. excl. moms.
 Under hensyn til J's optræden under licitationsbehandlingen må han have  

 været vidende om og sanktioneret den aftale mellem C og B, der skulle sikre C  

 entreprisen.
I overensstemmelse med J's angivelser under licitationen vandt C denne, og  

 der blev herefter mellem B og C optaget forhandlinger med henblik på at  

 undersøge, hvorvidt C ville være i stand til at udføre entreprisen for det  

 beløb, der af J blev oplæst på licitationen.
Som et led heri fik C fra B  

 overgivet de øvrige licitationsdeltageres tilbudslister.
På grundlag af disse  

 kunne U foretage en sammenligning mellem forskellige tilbud. .....
 I B udfærdigede L en opstilling over C's tilbud, som det af J blev læst op  

 under licitationen, og over et tilbud fra C af 29. oktober 1986 på 56,1 mill.  

 kr. excl. moms ..... I opstillingen foretoges en samlet opregulering på ca.  

 1,8 mill. kr., og en del af arbejderne udgik til fast pris.
 Under hensyn til J's stilling som leder af byggeafdelingen i B, hans  

 kendskab til aftalen mellem C og B og hans optræden under licitationen lægges  

 det til grund, at forhandlingerne mellem C og B efter licitationen blev  

 indledt på J's foranledning, ligesom han havde kendskab til de to  

 efterfølgende tilbud af 17. oktober og 29. oktober 1986 fra C. .....
 Retten lægger til grund, at arbejdet, der blev udbudt i licitation, i alt  

 væsentligt var identisk med det arbejde, der var omfattet af  

 entreprisekontrakten af 13. maj 1987 mellem bygherren og C ....., idet man  

 dog på et tidspunkt traf valg mellem to alternative løsninger, den  

 »åbne« og den »lukkede« løsning. ..... At  

 entreprisekontrakten lød på et lavere beløb end de 40,3 mill. kr. excl. moms,  

 der på licitationen blev oplæst som C's tilbud, er uden betydning, allerede  

 fordi en del af de arbejder, der er nævnt i tilbudet, udgik af entreprisen.
Efter bevisførelsen må det således anses for godtgjort, at J - i  

 overensstemmelse med en aftale mellem B og C - på licitationsdagen den 10.  

 oktober 1986 i B's kantine oplæste C's tilbud, der lød på ca. 66,2 mill. kr.  

 excl. moms, som ca. 40,3 mill. kr. excl. moms, hvorved C med urette fremstod  

 som vinder af licitationen.
Herefter foranledigede J tilbudet nedforhandlet,  

 og B modtog i forbindelse hermed bl.a. to tilbud af 17. og 29. oktober 1986  

 fra C.
 Forhandlingerne, i hvilke L og J deltog for B, resulterede i det  

 aftalegrundlag, der er angivet i entreprisekontrakten af 13. maj 1987 .....  

 Iøvrigt lå de væsentlige dele af kontraktgrundlaget fast allerede i december  

 1986.
 C's tilbud på ca 66,2 mill. kr. excl. moms, der blev afleveret på  

 licitationen, var et udtryk for entreprenørselskabets vurdering af, for  

 hvilken pris man uden risiko kunne tilbyde at udføre renoveringsarbejdet.
 Tilbudet var imidlertid uden reelt indhold, idet dets hovedtal hverken  

 skulle respekteres eller blev respekteret af bygherrens repræsentant. .....
 Tilbudet var således helt uden realiteter, og dets formål var alene at  

 legitimere, at C i kraft af underhåndsaftalen med B vandt licitationen.
 C's tilbud er herefter ikke bindende, således som dette må forudsættes  

 efter licitationslovens § 3, stk. 3, jf. herved også lovens § 2, stk. 1.
 Selvom det nævnte arrangement mellem C og B må betegnes som i høj grad  

 kritisabelt og stridende mod principperne bag licitationsinstituttet,  

 indebærer det dog efter det anførte ikke en overtrædelse af licitationslovens  

 § 3, stk. 3. .....
De efterfølgende forhandlinger kan tidligst anses for bindende afsluttet i  

 december 1986, hvor entreprisekontrakten efter det oplyste var »på  

 plads« rent beløbsmæssigt.
Tiltalen omfatter dog ikke disse forhold.
 I overensstemmelse med det anførte frifindes J i forhold 3.
Hvad særligt angår forhold 4 bemærkes, at L efter licitationen den 10.  

 oktober 1988 på B's vegne deltog i de forhandlinger, der resulterede i  

 entreprisekontrakten af 13. maj 1987. I forbindelse hermed modtog L sammen  

 med J de to tilbud af 17. og 29. oktober 1986 fra C.
Disse tilbud blev  

 herefter bearbejdet af L. .....
 L har således forholdt sig som anført i anklageskriftets forhold 4.
 Af de grunde, der er nævnt ovenfor, og idet de i anklageskriftets forhold  

 4 beskrevne handlinger ikke indeholder samtlige de elementer, der er angivet  

 i licitationslovens § 3, stk. 3, har L ikke realiseret gerningsindholdet i  

 denne bestemmelse.
Under hensyn hertil, og idet ansvar for overtrædelse af licitationslovens  

 § 5, stk. 1, som anført ovenfor ikke bør statueres, frifindes L i det hele i  

 forhold 4.' 5. På indklagedes foranledning er der til brug for sagen tilvejebragt  

 nærmere oplysninger om J's formodede økonomiske interesse i K A/S via de  

 selskaber, i hvilke han har været ene- eller hovedanpartshaver.
Af oplysningerne fremgår, at K A/S blev stiftet i 1978 med O ApS, der var  

 ejet af J, som en af stifterne med 8% af aktiekapitalen på 500.000 kr. og med  

 J som medlem af bestyrelsen.
O afhændede sin aktiepost i 1982, og J udtrådte  

 samtidig af bestyrelen.
I 1983 erhvervede P ApS, i hvilket selskab J var  

 hoved- og senere eneanpartshaver, imidlertid en aktiepost i K A/S på nominelt  

 4.000 kr. og senere yderligere aktier, således at anpartsselskabet i december  

 1986 ejede nominelt 77.000 kr. af aktiekapitalen på 300.000 kr. i K A/S,  

 svarende til godt 25% af aktiekapitalen.
6. Efter begæring af indklagede har ingeniør Esben Heine Larsen og  

 civilingeniør Hans Jørgen Mortensen som skønsmænd besvaret en række spørgsmål  

 og tillægsspørgsmål fra parterne.
I skønserklæringen, der er dateret den 14.  

 november 1990, hedder det bl.a.:
 »I forbindelse med skønsforretningen foretoges en besigtigelse af de  

 af sagen omhandlede beklædte gavlpartier. .....
Spørgsmål 1 På baggrund af de som bilag J-N fremlagte tegninger og beskrivelser af  

 montagearbejdernes omfang, bedes skønsmændene oplyse, om klagerens tilbud  

 ..... samt de af klageren ..... foretagne beregninger er i overensstemmelse  

 med pris- og lønniveauet på tidspunktet for tilbudets afgivelse - det vil  

 sige den 23. februar 1987, for så vidt angår a) Timelønssatser og forbrug af arbejdstimer for henholdsvis b) Enhedspriser for materialer og forbrug af materialer for henholdsvis Svar 1 Det skal indledningsvis bemærkes, at der er mindre variationer i  

 tilbudssummens størrelse i de 3 nævnte bilag .....
 I bilag ..... angives tilbudssummen til ialt kr. 8.581.000 (excl. moms).
 I bilag ..... er tilbudssummen specificeret som følger:
 I bilag ..... er tilbudssummen beregnet til ialt kr. 8.875.000 (excl.
 moms), fordelt med ca. kr. 6.150.000 på højhuse og ca. kr. 2.725.000 på  

 lavhuse.
 Alle de nævnte totalbeløb ligger inden for det område, hvor priserne må  

 anses for rimelige og i overensstemmelse med pris- og lønniveauet på  

 tilbudstidspunktet.
 Vurderingen gælder ikke de enkelte delbeløb ..... idet udgifterne til  

 højhuse synes for lave og til lavhuse tilsvarende for høje. .....
 Til spørgsmålets enkelte dele skal følgende bemærkes:
ad a Timelønssatser og forbrug af arbejdsløn fremgår ikke af bilaget .....
 De angivne enhedspriser for arbejdsløn skønnes at være i rimelig god  

 overensstemmelse med lønniveauet på tilbudstidspunktet.
ad b De angivne enhedspriser og mængder for materialer synes rimelige, vurderet  

 ud fra prisniveauet på tilbudstidspunktet.
Spørgsmål 2 Under henvisning til de i bilag ..... angivne timelønssatser (mellem kr.  

 200-400) bedes skønsmanden oplyse, hvorvidt det kan antages at være i  

 overensstemmelse med normerne indenfor byggebranchen at tillægge yderligere  

 80% ved beregningen af arbejdets pris.
Svar 2 Som nævnt i svar 1 indeholder bilag ..... ikke timelønssatser, men  

 enhedspriser for de enkelte ydelser.
Til enhedspriserne tillægges der i  

 beregningerne generelt 80%.
Det skønnes, at enhedspriserne uden tillæg omfatter den udbetalte løn, og  

 tillægget skal således omfatte feriepenge, sociale ydelser, diverse  

 timelønsarbejde, styring af byggeplads samt dækningsbidrag.
For disse ydelser  

 må et tillæg på 80% skønnes at være rimelig og i overensstemmelse med gængse  

 principper indenfor byggebranchen.
Spørgsmål 3 I tilknytning til besvarelsen af spørgsmål 1 og 2 bedes skønsmændene  

 beregne og redegøre for værdien af de tilbudte arbejder på henholdsvis høj-  

 og lavhuse.
 Ved besvarelsen heraf kan det lægges til grund, at samtlige  

 aluminiumsleverancer var bygherreleverancer.
 Ligeledes kan det lægges til grund, at i det omfang Stenibeklædning er  

 anført i udbudsmaterialet, er denne beklædning afløst af aluminiumsleverancer  

 fra bygherren.
Der ønskes således - på baggrund af byggebranchens normer, priser på  

 arbejdskraft og materialer på tilbudstidspunktet - foretaget et skøn over  

 værdien af de tilbudte a) - gavlarbejder, højhuse, blok 16 og 17 b) - facadearbejder, højhuse, blok 16 og 17 c) - gavl- og facadearbejder, lavhuse, blok 21 og 22.
Svar 3 I besvarelsen er det forudsat, at der ved værdien forstås den totale pris,  

 man kan få den samlede ydelse udført for, på det aktuelle tidspunkt og under  

 rimelige konkurrencevilkår.
 Under denne forudsætning skønnes værdien af de tilbudte arbejder at  

 andrage beløb af følgende størrelsesorden:
 Det er i beregningen forudsat, at der kun anvendes stillads til husenes  

 gavle, således som dette er anført i det foreliggende udbudsgrundlag.
 Det er endvidere en forudsætning, at alle de i pkt. a, b og c nævnte  

 arbejder udføres i een operation.
 Fælles byggepladsudgifter er medtaget forholdsmæssigt i de 3 beløb.
Spørgsmål 4 Idet der henvises til de fremlagte projektbeskrivelser, anmodes  

 skønsmanden om på baggrund af prisniveauet på tidspunktet for tilbudets  

 afgivelse af anslå værdien af de til entreprisen hørende omkostninger ved a) - opstilling, leje og nedtagelse af stilladser, jfr.
FB ..... og b) - øvrige byggepladsomkostninger, jfr.
Byggepladsbeskrivelsen ..... og  

 beskrivelsen i klagerens replik .....
 c) - Skønsmanden bedes oplyse, om den af klageren angivne pris på kr.  

 1.551.000,00 excl. moms for stilladser og byggepladsind- retning kan anses  

 for overensstemmende med de på tilbudstids- punktet normale omkostninger for  

 de pågældende ydelser.
Svar 4 Idet værdien defineres på samme måde som i svar 3, kan spørgsmålets  

 enkelte dele besvares som følger:
 a) ..... Værdien af de til entreprisen hørende stilladser (op- og  

 nedtagning samt leje) skønnes at andrage:
 b) Værdien af øvrige byggepladsomkostnnger skønnes til ca. kr. 900.000  

 (excl. moms).
 c) Ja, prisen anses at være i overensstemmelse med de normale  

 omkostninger.
Spørgsmål 5 På baggrund af det fremlagte materiale, besigtigelse af højhusene, y, blok  

 16 og 17 samt på baggrund af skønsmændenes besvarelse af spørgsmål 1-4  

 anmodes skønsmændene om at vurdere omfanget og værdien på tilbudstidspunktet  

 af det udførte gavlarbejde.
 Det kan ved vurderingen lægges til grund, at samtlige aluminiumsleverancer  

 er bygherreleverancer.
Svar 5 Idet værdien defineres som angivet i svar 3 og 4, skønnes værdien af det  

 faktisk udførte arbejde (incl. afholdte byggepladsudgifter for den samlede  

 entreprise) at andrage et beløb af størrelsesordenen ca. kr. 2.200.000 (excl.  

 moms).
Spørgsmål 6 Kan skønsmændene konstatere dækningsbidrag på mindst 18% til klageren på  

 entreprisen og herunder den del af entreprisen, som ikke er gennemført, når  

 dækningsbidraget defineres som avance incl. kapacitetsomkostninger.
Svar 6 Det nævnte dækningsbidrag fremgår ikke direkte af bilagene, men tallene  

 tyder på, at der er regnet med en procent af størrelsesorden 18%.
Spørgsmål 7 Kan de i bilag 32 (faktura nr. 3316) fakturerede arbejder betragtes som  

 ekstraarbejder i forhold til kontrakten.
 Svar 7 .....
Skønsmændene vil - ud fra det foreliggende materiale - anse den i bilag 32  

 nævnte ydelse for et ekstraarbejde i forhold til kontrakten.« Under afhjemlingen har skønsmændene vedstået erklæringen og supplerende  

 forklaret bl.a., at den i svaret på spørgsmål 5 anslåede værdi af det faktisk  

 udførte arbejde ikke inkluderer de udførte ekstraarbejder.
Sat i relation til  

 faktura nr. 5102 af 27. april 1988 dækker beløbet 2.200.000 kr. excl. moms  

 det faktisk udførte arbejde på højhusgavlene samt byggepladsomkostningerne,  

 som man har anslået til 960.000 kr., heraf til stillads 500.000 kr.
Det  

 arbejde på gavlene, som ikke har kunnet udføres på grund af standsningen af  

 de øvrige arbejder, er ikke medregnet.
Man har foretaget en nøje gennemgang  

 af de beregninger, som lå til grund for klagerens tilbud, og er derved nået  

 til et lavere tal end det i tilbudet og fakturaen anførte beløb 1.910.000 kr.  

 Ved beregningen af de samlede byggepladsomkostninger er der taget hensyn til,  

 at arbejdet blev reduceret, hvorved disse udgifter blev større end normalt  

 set i forhold til det udførte arbejde.
Beløbene i svaret på spørgsmål 3 er  

 excl. moms.
Et dækningsbidrag på 18% har man skønnet var normalt i den da  

 foreliggende markedssituation.
7. Direktør i K A/S W har forklaret bl.a., at han under et besøg hos B i  

 1986 traf direktør S fra C, som på afhørtes spørgsmål om, hvorvidt der var  

 noget arbejde at få, svarede, at afhørte kunne give tilbud på  

 montagearbejderne i forbindelse med renoveringen af y.
Tilbudet til C var  

 væsentligt lavere end det tilbud, som senere dannede grundlag for  

 entreprisekontrakten.
Det skyldtes et ønske om at »gøre sig  

 gældende«, navnlig ved at være billigst.
Det var væsentligt at komme med  

 i forhandlingsfasen.
Der var så til gengæld taget en række forbehold i  

 tilbudet, som i givet fald skulle forhandles nærmere.
Det var forbehold, som  

 der var penge i.
Blandt andet var der taget forbehold over for de problemer,  

 som fjernelsen af asbest kunne give anledning til.
Der kom ingen reaktion fra  

 C på det afgivne tilbud.
Nogle måneder senere fik afhørte derimod en  

 henvendelse fra L i B, som han kendte flygtigt.
L spurgte ham, om han ville  

 afgive et nyt tilbud på montagearbejdet.
Afhørte udarbejdede herefter det  

 tilbud, som blev grundlaget for entreprisekontrakten.
Tilbudet var baseret på  

 de beregninger, som er fremlagt under sagen.
Tilbudet blev forhandlet med L.  

 J deltog derimod ikke i forhandlingerne.
Afhørte var i øvrigt ikke dengang  

 bekendt med, at J gennem sit anpartsselskab var aktionær i K A/S.
I hvert  

 fald var han ikke klar over, at J var eneanpartshaver.
Alle forbeholdene i  

 det tilbud, han havde givet til C, forsvandt under disse forhandlinger,  

 hvilket resulterede i en højere entreprisesum.
Der var også lavet om på  

 projektet, hvad der gjorde tilbudet dyrere.
Entreprisekontrakten blev lavet  

 af L og sendt til afhørte til underskrift.
Arbejdet blev påbegyndt straks  

 efter, og afhørte havde regnet med, at det ville strække sig over et års tid.  

 Kontinuiteten gik i stykker, da arbejdet blev standset.
Det bevirkede også,  

 at klagerens arbejde på gavlene ikke kunne gøres helt færdigt, da det ikke  

 var muligt at montere kantafslutningerne på grund af betonkonsollernes  

 tilstand.
Når afhørte i slutopgørelsen alligevel kræver det fulde beløb -  

 1.910.000 kr. - betalt, skyldes det, at han må betale svendene for afbrydelse  

 af akkorden, hvilket næsten svarer til det beløb på 100.000 kr., som det  

 manglende arbejde kan værdiansættes til.
På et tidspunkt bad afhørte om en  

 afleveringsforretning.
Det blev aldrig imødekommet.
I den endelige opgørelse  

 er medtaget de fulde byggepladsomkostninger, fordi man var på pladsen hele  

 det år, man havde disponeret efter, og således har måttet afholde samtlige  

 omkostninger.
Der er aftalesedler for samtlige ekstraydelser, også for  

 beløbet 39.088,86 kr. ifølge faktura nr. 3316, som er den eneste, der er  

 uenighed om.
Det er rigtigt, at afhørte under forligsforhandlingerne med G  

 var indstillet på rent forligsmæssigt at give afkald på restbeløbet 29.188,86  

 kr. ifølge denne faktura, således som det fremgår af hans skrivelse af 17.  

 maj 1988. Forliget blev imidlertid ikke til noget.
Han kræver derfor også det  

 resterende beløb betalt.
Dækningsbidraget på 18% er et gennemsnit af de  

 dækningsbidrag, selskabet over en periode har opnået.
I visse tilfælde har  

 dækningsbidraget procentvis været højere, i andre tilfælde lavere.
Når  

 afhørte lod stilladser m.v. forblive på byggepladsen også i perioden 1. maj  

 til 1. oktober 1987, skyldtes det, at han ikke kunne få definitiv besked om,  

 hvorvidt arbejdet skulle fortsætte eller ej.
8. Advokat i G A/S X har forklaret bl.a., at G blev forretningsfører for y  

 efter at der var opstået mistanke om uregelmæssigheder i forbindelse med  

 licitationen.
Man valgte at fortsætte klagerens entreprise til en passende  

 afslutning for at undgå økonomisk spild, idet disse arbejder var meget langt  

 fremme, da man indstillede de øvrige arbejder på grund af de formodede  

 uregelmæssigheder.
Da man den 4. december 1987 sendte brevet herom til  

 klageren, havde man ikke nogen fornemmelse af, at det resterende arbejde  

 ville trække ud til hen i april 1988. Der er aldrig lavet nogen  

 afleveringsforretning.
Restbeløbet 29.188,86 kr. ifølge faktura nr. 3316 er  

 aldrig indgået i forligsforhandlingerne.
I hvert fald har afhørte ikke haft  

 nogen fornemmelse af, at spørgsmålet, om dette beløb skulle betales eller ej,  

 hang sammen med udfaldet af forligsdrøftelserne.
Efter afhørtes mening kunne  

 nedtagningen af asbest ikke give anledning til de helt store problemer, idet  

 de fleste af altanskillevæggene var udført af træbeton og ikke af asbest.  

 Indgangsfacaderne på lavhusene var beklædt med eternitskifer.
9. Tidligere salgsdirektør i B J har forklaret bl.a., at han er  

 eneanpartshaver i P ApS.
Ham bekendt vidste direktør W ikke, at afhørte  

 derigennem indirekte var aktionær i K A/S.
Afhørte har intet haft at gøre med  

 entreprisekontrakten mellem parterne i nærværende sag.
Han var alene  

 involveret i den forudgående licitation, hvor han oplæste de indkomne tilbud.  

 Den videre bearbejdning og de efterfølgende kontraktforhandlinger havde  

 afhørte intet at gøre med.
Når han i sin tid via sit daværende anpartsselskab  

 havde været med til at stifte K A/S og var blevet medlem af selskabets  

 bestyrelse, var det udelukkende for at redde arbejdspladserne i det  

 konkurstruede firma under dets omdannelse til aktieselskab.
Den senere  

 erhvervelse af aktier i selskabet skyldtes, at der påny var vanskeligheder i  

 firmaet.
Afhørte havde imidlertid ikke i den anledning nogen kontakt til  

 direktør W.
Det hele blev ordnet af hans fætter, advokat T.
10. Tidligere kontorchef i B L har forklaret bl.a., at J, der var leder af  

 byggeafdelingen, var hans chef.
Ved licitationen i oktober 1986 var  

 montagearbejdet med i det arbejde, som var udbudt til betonentreprenøren.
I  

 begyndelsen af december 1986 blev der fra de kommunale myndigheders side  

 udtrykt ønske om ændringer i projektet, der således måtte omarbejdes samtidig  

 med, at det økonomisk skulle kunne holde sammen.
Afhørte havde hørt, at  

 klagerens tilbud til C havde været det billigste.
For at spare  

 hovedentreprenørsalæret blev det derfor besluttet at udtage klagerens arbejde  

 fra C's entreprise og forhandle direkte med klageren.
Da det nye projekt var  

 færdig i januar/februar 1987, rettede afhørte henvendelse til direktør W.
Det  

 var afhørtes opfattelse, at det ikke var nødvendigt i en situation som denne  

 at lade afholde nogen ny licitation.
Det var afhørte, som udarbejdede  

 entreprisekontrakten.
Han var ikke bekendt med, at J gennem dennes  

 anpartsselskab var aktionær i K A/S.
Dette selskab havde tidligere udført  

 arbejder for B og var normalt en prismæssig fornuftig kontraktspartner.
11. Til støtte for påstanden har klageren anført, at parterne har indgået  

 en entreprisekontrakt, som i enhver henseende må være forpligtende for begge.  

 Ingen af de af indklagede påberåbte bestemmelser i aftaleloven kan føre til  

 at anse kontrakten for ugyldig eller bevirke, at kontrakten tilsidesættes  

 helt eller delvist.
Klagerens forudgående tilbud til C A/S er den  

 foreliggende sag helt uvedkommende, allerede fordi dette tilbud indeholdt så  

 mange - og dyre - forbehold, at det ville have krævet yderligere  

 forhandlinger mellem klageren og C A/S for at få fastlagt de endelige vilkår  

 og dermed prisen for arbejdet.
Klageren har lagt alt på bordet, og det af  

 indklagede krævede syn og skøn har vist, at klagerens tilbud til indklagede  

 ikke kan kritiseres prismæssigt.
Det er altså ikke sket nogen uberettiget  

 endsige uredelig opskrivning af prisen i forhold til prisen i tilbudet til C  

 A/S.
Var man kommet i forhandlinger med C A/S om dette tilbud, ville man være  

 nået til samme resultat, som det man nåede til under forhandlingerne med A/S  

 B på indklagedes vegne.
Det henstår som usikkert, hvorvidt der under de  

 foreliggende omstændigheder burde have været afholdt ny licitation.
Det kan  

 imidlertid under ingen omstændigheder blive klagers problem, om bygherren  

 eller dennes repræsentant overholder de gældende regler om licitation, heller  

 ikke selv om der er tale om støttet byggeri.
Manglende overholdelse af  

 licitationsreglerne kan ikke bevirke tilsidesættelse af kontrakten.
At der  

 eventuelt foreligger uredeligt forhold mellem andre af de i byggesagen  

 involverede, er uden betydning for relationen mellem denne sags parter, da  

 klageren ikke har deltaget i licitationen.
Klageren har videre anført, at indklagede ved at standse arbejdet har  

 misligholdt kontrakten, således at klageren har været berettiget til at hæve  

 kontrakten og kræve erstatning for det tab, der er en følge af  

 misligholdelsen.
Ved opgørelsen af klagerens krav må også de godt 29.000 kr.  

 excl. moms, som er restbeløbet efter faktura nr. 3316, medregnes, idet det  

 tidligere meddelte afkald på beløbet forudsatte, at sagen kunne forliges,  

 hvilket mislykkedes.
Også kravet 1.910.000 kr, for arbejdet vedrørende  

 højhusgavlene må honoreres fuldtud, uanset at arbejdet ikke har kunnet  

 færdiggøres, da klageren må betale sine svende for den afbrudte akkord og  

 således lider et tab, hvis der sker fradrag for værdien 100.000 kr. af det  

 manglende arbejde.
Da man ikke ved arbejdets standsning har fulgt reglerne i  

 AB 72, må det påhvile indklagede at godtgøre, at værdien af det udførte  

 arbejde må ansættes til et mindre beløb end opgjort af klager.
Uanset skønnet  

 har indklagede ikke ført et sådant bevis.
Også byggepladsomkostningerne må  

 honoreres fuldtud, da de er afholdt af klager.
Det ville have været  

 uforsvarligt at afrigge pladsen før end sket.
I hele den omhandlede periode  

 henstod det som uafklaret, om arbejdet skulle fortsætte eller ej.
Hvad  

 endelig angår dækningsbidraget, er der heller ikke grundlag for at reducere  

 de 18%, der er beregnet som et gennemsnit af de dækningsbidrag, klager har  

 kunnet beregne sig i andre entrepriser.
12. Indklagede har anført, at den foreliggende sag indgår som del af et  

 sagskompleks, der indebærer et notorisk irregulært licitationsforløb.
Af  

 byrettens dom i straffesagen mod bl.a.
J og L fremgår således, hvorledes det  

 lykkedes C A/S at blive lavestbydende ved licitationen og dermed få  

 betonentreprisen.
Det tilbud fra klageren, som indgik i C's tilbud, omfattede  

 de samme eller måske snarere mere omfattende arbejder end det væsentlig  

 dyrere tilbud, som førte til entreprisekontrakten.
Der er således ingen  

 rimelig forklaring på prisforskellen i de to tilbud.
Efter tilbudet til C A/S  

 kunne arbejdet have været udført for 4-5 mio. kr.
I stedet for blev de  

 egentlige montagearbejder sat til ca. 7 mio. kr. til trods for, at der skulle  

 fragå bygherreleverancer for ca. 0,5 mio. kr.
Der er således tale om et  

 betydeligt misforhold mellem de to tilbud, som kræver en stillingtagen fra  

 voldgiftsrettens side.
Alene den omstændighed, at der ikke blev afholdt  

 licitation, burde have givet anledning til mistanken om, at der var noget  

 galt.
Det var en handlemåde i strid med licitationsreglerne, der gennnem  

 henvisningen til gældende love m.v. i entreprisekontraktens § 1 er gjort til  

 en del af kontraktgrundlaget.
Det var eller burde klageren have været bekendt  

 med.
Da kontrakten blev indgået, havde J gennem sit anpartselskab erhvervet  

 en ikke uvæsentlig del af aktierne i K A/S og havde således økonomisk  

 interesse i sagen, hvilket direktør W uanset det af ham forklarede må antages  

 at have været bekendt med.
Når klagerens arbejde ikke blev standset i  

 december 1987, var grunden alene, at det ville have været økonomisk  

 uforsvarligt ikke at fortsætte til en passende afslutning af denne del af  

 entreprisen.
Det ændrede imidlertid intet ved, at indklagede på baggrund af  

 det passerede var berettiget til at undlade at opfylde kontrakten.
Alene  

 sammenfaldet i den personkreds, der var involveret i licitationen og de  

 efterfølgende kontraktsforhandlinger, burde føre til at statuere, at  

 kontrakten er uforbindende.
Indklagede har derfor været berettiget til at  

 hæve kontrakten på grund af »misligholdelse«, fordi den er indgået  

 i strid med kontraktens § 1. I hvert fald må klageren være afskåret fra at få  

 erstatning, fordi kontrakten er tilblevet under tilsidesættelse af  

 licitationsreglerne og de regler, der gælder for offentligt støttet byggeri.  

 For indklagede har det hele tiden været en væsentlig forudsætning, at disse  

 regler blev overholdt.
Mest subsidiært gøres det gældende, at aftalen i sin  

 helhed er ugyldig som følge af svigagtigt forhold fra klagerens side.  

 Klageren må nemlig identificeres med J, der gjorde sig skyldig i et  

 svigagtigt forhold ved licitationen.
Der er i virkeligheden tale om noget,  

 som kan sidestilles med returkommission.
Indklagede har videre anført, at udmålingen af en eventuel erstatning må  

 ske på baggrund af skønserklæringen, hvorefter der alene er udført  

 kontraktsarbejde for 2,2 mio. kr. excl. moms, en vurdering, som er foretaget  

 på grundlag af klagerens egne kalkulationer.
Det betyder, at slutopgørelsen  

 ikke kan lægges til grund for opgørelsen af parternes mellemværende.
Da der -  

 som anført i duplikken - er betalt 2.399.900 kr. excl. moms for  

 kontraktsarbejderne alene, må indklagede have krav på tilbagebetaling af  

 differencen 199.900 kr. med tillæg af moms eller i alt 243.878 kr.
Hvad ekstraarbejderne angår, må kravet om betaling af restbeløbet ifølge  

 faktura nr. 3316 afvises, da kravet er frafaldet uden forbehold og ikke har  

 været inddraget i forligsforhandlingerne.
Byggepladsomkostningerne for  

 perioden 1. april til 1. oktober 1988 må ligeledes afvises, da klageren  

 aldrig har taget forbehold herom og har haft pligt til at begrænse sit tab og  

 derfor burde have afrigget pladsen, da arbejdet var færdigt.
Det bestrides  

 endelig, at klageren har krav på et så stort dækningsbidrag som opgjort i  

 påstanden, idet berettigelsen af et sådant krav slet ikke er dokumenteret.
 13. Voldgiftsretten skal udtale:
Entreprisekontrakten af 27. og 29. april 1987 blev indgået efter  

 forudgående forhandlinger mellem klageren og indklagedes daværende  

 totalrådgiver på grundlag af et tilbud, som på indklagedes initiativ var  

 indhentet hos klageren.
Tilbudssummen var nok væsentlig højere end  

 totalbeløbet i det tilbud, som klageren nogle måneder tidligere havde afgivet  

 til C A/S, men lå ifølge skønserklæringen »inden for det område, hvor  

 priserne må anses for rimelige og i overensstemmelse med pris- og lønniveauet  

 på tilbudstidspunktet«.
Som sagen i øvrigt foreligger oplyst, findes der  

 herefter ikke at være grundlag for at anse entreprisekontrakten for ugyldig i  

 medfør af aftalelovens ugyldighedsregler eller for at tilsidesætte  

 kontraktens bestemmelser helt eller delvis.
Da den omstændighed, at  

 indklagede eventuelt måtte have tilsidesat licitationsreglerne og dermed  

 vilkårene for støttet byggeri ved at indhente klagerens tilbud, uden at den  

 afholdte licitation var annulleret, heller ikke kan føre til at anse  

 kontrakten for uforbindende, kan indklagedes påstand om frifindelse og  

 selvstændig dom for modkravet ikke tages til følge.
Af den citerede korrespondance mellem klageren og G A/S fremgår, at  

 indklagede efter færdiggørelsen af en del af klagerens entreprise besluttede  

 at indstille renoveringsarbejdet på ubestemt tid.
Indklagede har herved  

 misligholdt entreprisekontrakten på en måde, som har berettiget klageren til  

 som sket at hæve kontrakten og kræve erstatning.
 Om de enkelte poster i klagerens påstand skal voldgiftsretten herefter  

 bemærke følgende:
 Ad faktura nr. 5102.
Arbejdet med beklædning af højhusgavlene i blok 16 og 17 er af klageren  

 krævet betalt med tilbudsprisen 1.910.000 kr. excl. moms, idet klageren bl.a.  

 har anført, at værdien af det resterende arbejde - ca. 100.000 kr. - ikke bør  

 fragå, da klageren må erstatte sine folk for brudt akkord.
Hertil skal ifølge  

 klageren lægges de samlede byggepladsomkostninger 1.551.000 kr. excl. moms,  

 således at det krav, som støttes direkte på kontrakten, beløber sig til i alt  

 3.461.000 kr. excl. moms.
Ifølge skønserklæringen skønnes værdien af det  

 faktisk udførte arbejde inklusive afholdte byggepladsudgifter for den samlede  

 entreprise imidlertid kun at andrage ca. 2.200.000 kr. excl. moms.
Efter det  

 under afhjemlingen forklarede inkluderer beløbet ikke de udførte  

 ekstraarbejder.
 Voldgiftsretten finder, at værdien af dette arbejde inklusive erstatningen  

 for brudt akkord og med tillæg af byggepladsomkostninger under eet kan  

 fastsættes skønsmæssigt til 2.550.000 kr. excl. moms.
 Det krævede beløb for tillægsydelser er af indklagede anerkendt med  

 123.629,60 kr. excl. moms ifølge fakturaerne nr. 4984, 4793 og 4766. Tvisten  

 vedrører således alene restbeløbet 29.188,86 kr. excl. moms ifølge faktura  

 nr. 3316, stor oprindelig 39.088,86 kr. excl. moms.
Ved afgørelsen af, om klageren kan kræve restbeløbet betalt, lægger  

 voldgiftsretten til grund, at klageren i skrivelsen af 17. maj 1988 til G A/S  

 uden forbehold og uden sammenkædning med udfaldet af de da verserende  

 forhandlinger om en forligsmæssig afslutning af sagen bad om, at det nu  

 omtvistede restbeløb, som indklagede allerede tidligere havde afvist, måtte  

 blive fratrukket.
Under disse omstændigheder finder voldgiftsretten, at  

 klageren ikke nu kan kræve beløbet betalt.
Tillægsydelserne kan herefter kun  

 tilkendes klageren med det af indklagede anerkendte beløb 123.629,60 kr.  

 excl. moms.
 Klagerens samlede krav ifølge faktura nr. 5102 udgør herefter 2.673.629,60  

 kr. excl. moms, hvoraf - ifølge fakturaen - er betalt 2.523.629,60 kr. excl.  

 moms, sålededs at klagerens tilgodehavende andrager 150.000 kr. excl. moms.
 ad faktura nr. 5596.
 Det krævede beløb 312.173,60 kr. inkl. moms udgør de beregnede  

 byggepladsudgifter for perioden fra 1. april til 1. oktober 1988, i hvilken  

 periode renoveringsarbejdet var indstillet efter klagerens færdiggørelse  

 medio april af den del af entreprisen, som indklagede havde ønsket fuldført.
Ved afgørelsen af, om klageren kan få medhold for så vidt angår dette  

 krav, har voldgiftsretten lagt vægt på, at klageren i skrivelsen af 22. marts  

 1988 til A/S B med kopi til advokat X i G A/S bad oplyst, hvilken form for  

 »afvikling« byggepladsen skulle have, og som svar herpå modtog  

 skrivelsen af 8. april 1988 fra G A/S, hvorefter det rigtigste ville være, at  

 klageren efter arbejdets afslutning lod byggepladsen afrigge.
Under disse  

 omstændigheder kan klageren ikke uden aftale herom kræve omkostningerne ved  

 bibeholdelse af byggepladsindretningen i den omhandlede periode betalt af  

 indklagede.
Da sådan aftale ikke er indgået, kan klageren ikke få medhold for  

 så vidt angår kravet ifølge denne faktura.
 Ad opgørelse af 15. februar 1989.
 Beløbet 1.124.352 kr. inkl. moms er af klageren gjort gældende som  

 »dækningsbidrag« på 18% af restentreprisesummen, således som denne  

 ifølge klageren må opgøres.
Voldgiftsretten kan tiltræde, at der tilkommer klageren erstatning for den  

 skete afbrydelse af entrepriseforholdet.
I mangel af nærmere dokumentation  

 for det tab, klageren i den anledning har lidt, må erstatningen imidlertid  

 fastsættes skønsmæssigt til et væsentligt lavere beløb end det, som en  

 beregning med en så høj og dermed ret urealistisk procentsats som 18%  

 resulterer i.
Erstatningen findes herefter passende at kunne fastsættes til  

 350.000 kr. excl. moms.
 Klagerens samlede krav kan herefter opgøres til 500.000 kr. excl. moms  

 eller i alt 610.000 kr. inkl. moms med renter som påstået i forhold hertil.  

  T H I B E S T E M M E S :
 Indklagede, A, skal til klageren, K A/S, æ-by, betale 610.000 kr. inkl.  

 moms med tillæg af årlig rente 2% over diskontoen af 183.000 kr. fra den 18.  

 maj 1988 til den 14. februar 1989 og af 610.000 kr. fra den 15. februar 1989,  

 til betaling sker.
 Indklagede skal endvidere frigive den af klageren stillede garanti på  

 858.100 kr.
 I sagsomkostninger skal indklagede betale 30.000 kr. til klageren.
 De omkostninger, der er forbundet med voldgiftsrettens behandling af  

 sagen, skal betales af indklagede med 2/3 og af klageren med 1/3.
