 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, GØR VITTERLIGT: Rigsdagen har vedtaget og Vi ved Vort  

 samtykke stadfæstet følgende lov:
§ 1 Fiskeriministeren bemyndiges til at iværksætte de foranstaltninger, der  

 under krig eller under ekstraordinære forhold, som står i forbindelse hermed,  

 er nødvendige for at sikre den mest fordelagtige udnyttelse af den danske  

 fiskerflåde og befolkningens forsyning med danske fisk og fiskeprodukter,  

 herunder fastsætte nærmere regler for fiskeriets udøvelse også på  

 internationalt søterritorium samt for afsætningen af fangsterne, disses  

 behandling, tilvirkning og distribution.
§ 2 Til at bistå fiskeriministeren under forberedelsen af de i § 1 nævnte  

 foranstaltninger samt ved fastsættelsen af de nærmere regler for disse,  

 nedsætter fiskerininisteren et nævn på 6 medlemmer, hvoraf 1 medlem udpeges  

 af ministeren for handel, industri og søfart og 1 medlem af  

 forsvarsministernen; af de øvrige 4 medlemmer, der udpeges af  

 fiskeriministeren, indstiller Dansk Fiskeriforening og Vestjysk  

 Fiskeriforening hver 1 medlem.
§ 3 Fiskeriministeren udpeger formanden for det i § 2 omhandlede nævn og  

 fastsætter de nærmere regler for nævnets arbejdsområde og forretningsgang.
 Fiskeriministeren kan, når omstændighederne taler herfor, i fornødent  

 omfang overføre den ham i henhold til § 1 i denne lov tilkommende  

 bemyndigelse til det i § 2 omhandlede nævn.
 I spørgsmål vedrørende afsætning, behandling, tilvirkning og distribution  

 af de ilandbragte fangster vil nævnet have i videst muligt omfang at rådføre  

 sig med fiskehandelens og fiskeindustriens hovedorganisationer, forinden  

 endelig afgørelse træffes.
 Overholdelsen af de af fiskeriministeren eller nævnet i medfør af  

 nærværende lov iværksatte foranstaltninger påses af politiet og  

 fiskerikontrollen eller sådanne særlige organer, som af ministeren eller  

 nævnet måtte blive nedsat med denne opgave for øje.
 Nævnets medlemmer modtager for deres deltagelse i nævnets arbejde diæter  

 og rejsegodtgørelse efter tjenestemandslovens regler.
§ 4 Overtrædelse af de i medfør af denne lov udstedte bestemmelser straffes  

 med bøde, forsåvidt forholdet ikke efter straffelovgivningen iøvrig måtte  

 medføre højere straf.
Bøderne tilfalder statskassen.
§ 5 Denne lov, der ikke gælder for Færøerne, træder i kraft straks.
 Hvorefter alle vedkommende sig har at rette.
 GIVET PÅ AMALIENBORG, DEN 31. MARTS  

 1952.
 Under Vor Kongelige Hånd og Segl.
 FREDERIK R.
(L.S.) Knud Ree.
