 I medfør af § 2, jf. § 3 a, i lov om godkendelse af handelsskoler,  

 tekniske skoler samt maskinmester- og maskinistskoler og tilskud m.v. til  

 disse skoler, jf. lovbekendtgørelse nr. 187 af 9. april 1981, som ændret  

 senest ved § 23 i lov nr. 217 af 23. april 1986, fastsættes:
Almindelige bestemmelser § 1.  Ved Skolen for Boligindretning, Frederiksberg  

 tekniske Skole, kan der gives undervisning til uddannelse af  

 boligkonsulenter.
 Stk. 2.  Tilsvarende undervisning kan efter forud  

 indhentet tilladelse fra Undervisningsministeriet, Direktoratet for  

 Erhvervsuddannelserne tillige etableres ved andre tekniske skoler.
 § 2.  Uddannelsens formål er at kvalificere eleverne  

 til at virke som selvstændige boligkonsulenter, som specialkyndige  

 medarbejdere i boligmonteringsvirksomheder, møbelforretninger og dermed  

 beslægtet virksomhed, på arkitekters, møbelarkitekters og selvstændige  

 boligkonsulenters tegnestuer eller som faglærere i boligindretning.
Adgangsbetingelser § 3.  Adgang til uddannelsen har den, der ved det  

 pågældende undervisningsårs begyndelse Stk. 2.  Hvor særlige omstændigheder taler derfor, kan  

 der med tilslutning fra det i § 16 omhandlede undervisningsudvalg på kursus  

 optages elever, der er fyldt 18 år, men som ikke opfylder de betingelser, der  

 er anført i stk. 1 b) og c). Sådan tilladelse kan gøres betinget af  

 aflæggelse af særprøve.
 § 4.  Til forberedelse til prøven i projektionstegning  

 og frihåndstegning, der skal dokumentere aspirantens kendskab til afbildning  

 på vandret og lodret plan af vilkårligt placerede, elementære stereometriske  

 former som tegning, prisme, pyramide, cylinder og kegle og snit i disse samt  

 øvelse i på fri hånd at skildre lignende former, afholder skolen hvert år et  

 forberedelseskursus omfattende ca. 120 undervisningstimer.
 Stk. 2.  Deltagelse i det i stk. 1 omhandlede kursus er  

 ikke en betingelse for at indstille sig til adgangsprøven i  

 projektionstegning og frihåndstegning.
 Stk. 3.  Besvarelsen af opgaverne ved adgangsprøven  

 bedømmes af skolen sammen med en af skolen tilkaldt censor, der ikke må være  

 ansat ved skolen.
Stk. 4.  Ved adgangsprøven anvendes den i § 9 omhandlede  

 karakterskala.
Til at bestå adgangsprøven kræves en kvotient af mindst 3,00 i  

 gennemsnit af de givne karakterer.
Bedømmelserne indføres i en af  

 Direktoratet for Erhvervsuddannelserne autoriseret protokol, der underskrives  

 af censor og skolen.
 Stk. 5.  Ingen kan indstille sig til adgangsprøven mere  

 end 2 gange, medmindre tilladelse hertil gives af direktoratet.
Undervisningen § 5.  Uddannelsen omfatter undervisning i 3 et-årige  

 klasser.
 Stk. 2.  Undervisningen omfatter følgende fag og  

 timetal:
 § 6.  I de fag, der er nævnt i § 5, skal  

 undervisningen meddeles i overensstemmelse med det nedenfor for hvert enkelt  

 fag angivne formål efter nærmere af direktoratet i samråd med  

 Erhvervsuddannelsesrådet fastsatte bestemmelser:
1. Bogføring Formålet med undervisningen i bogføring er gennem indøvelse af det  

 dobbelte bogholderis grundprincipper efter gennemskrivningssystemet at give  

 eleverne forståelse af regnskabets betydning.
2. Bygningslære Formålet med undervisningen i bygningslære er at bibringe eleverne et  

 sådant kendskab til bygningskonstruktioner, som ved rumindretningsopgaver er  

 nødvendigt for vurdering og gengivelse, det for projektering og vejledning  

 fornødne kendskab til lovgivningen og kendskab til boligens historie og  

 udvikling.
3. Frihåndstegning Formålet med undervisningen i frihåndstegning er at oplære eleverne i at  

 tegne et tredimensionalt billede af et legeme på grundlag af en fremstilling  

 i retvinklet projektion og på grundlag af genstande, således at eleverne kan  

 skitsere på fri hånd og alene ved brug af blyant anskueliggøre deres ideer.
4. Handelslære Formålet med undervisningen i handelslære er at give eleverne kendskab til  

 de vigtigste retsregler om køb og salg, afbetaling, veksler, checks og  

 myndighed og at bibringe dem den nødvendige viden om forskellige  

 finansieringsmuligheder og om sikkerhedsstillelse.
5. Kalkulation Formålet med undervisningen i kalkulation er at opøve eleverne i løsning  

 af praktiske kalkulationsproblemer inden for deres fremtidige virke.
6. Korrespondance Formålet med undervisningen i korrespondance er at give eleverne kendskab  

 til handelskorrespondance og udfyldning af handelspapirer samt at opøve  

 eleverne i naturlig sprogbrug i korrespondance.
7. Kunstindustri Formålet med undervisningen i kunstindustri er at bibringe eleverne  

 kendskab til kunsthåndværkets og kunstindustriens produkter og evne til at  

 vurdere dem.
8. Materialelære Formålet med undervisningen i materialelære er at bibringe eleverne et  

 sådant kendskab til bygningsmaterialer, at de kan identificere dem i opførte  

 bygninger, og at de kan vælge og anvende de bygningsmaterialer, som anvendes  

 indendørs, rigtigt efter de foreliggende krav.
9. Møbellære Formålet med undervisningen i møbellære er at bibringe eleverne en sådan  

 indsigt i møblers proportionering, konstruktion, materialer og  

 overfladebehandling, at de på grundlag heraf kan vurdere et møbels kvalitet,  

 at opøve eleverne i løsning af inventaropgaver samt endvidere bibringe dem  

 kendskab til møbelmarkedet.
10. Opmåling Formålet med undervisningen i opmåling er at give eleverne øvelse i at  

 opmåle rum som grundlag for rumindretningsopgaver, i at vurdere rums  

 proportionering og dimensioneringen af detaljer i forhold til helheden og i  

 at vurdere omsætningen fra virkelighed til tegning og omvendt samt endvidere  

 at bibringe dem kunstnerisk forståelse ved den direkte kontakt.
11. Teoretisk perspektivtegning Formålet med undervisningen i teoretisk perspektivtegning er at bibringe  

 eleverne kendskab til perspektivlærens love og regler samt færdighed i at  

 bestemme ethvert punkts placering på billedtavlen.
12. Teoretisk projektionstegning Formålet med undervisningen i teoretisk projektionstegning er at bibringe  

 eleverne kendskab til projektionslærens love og regler samt færdighed i at  

 bestemme ethvert punkts placering i lodret og vandret billede.
13. Anvendt projektions- og perspektivtegning Formålet med undervisningen i anvendt projektions- og perspektivtegning er  

 at opøve eleverne i under praktisk projekteringsarbejde at fremstille  

 målfaste projektioner og rumlige afbildinger til anskueliggørelse af rum  

 eller genstande, som projekteres.
14. Rumindretning Formålet med undervisningen i rumindretning er at bibringe eleverne  

 forståelse for bosætningsproblemerne ud fra behov og sociale, økonomiske og  

 æstetiske forudsætninger, færdighed i at projektere rumindretning samt  

 kendskab til markedet for artikler til anvendelse ved rumindretning.
15. Skrift Formålet med undervisningen i skrift er at opøve eleverne i at skrive  

 standardskrift flydende i alle størrelser og disponere denne på en tegning.
16. Stillære Formålet med undervisningen i stillære er at bibringe eleverne et overblik  

 over skiftende tiders forskellige udtryk inden for arkitekturen og  

 brugskunsten.
17. Tegneteknik Formålet med undervisningen i tegneteknik er at bibringe eleverne  

 færdighed i at fremstille klare instruktive stregtegninger med særligt  

 henblik på almindelige reproduktionsmetoder og i at fremstille akvarelfarvede  

 tegninger samt endvidere at bibringe dem kendskab til farveteori og til  

 farvernes betydning for interiører.
18. Tekstillære Formålet med undervisningen i tekstillære er at opøve eleverne i at  

 bedømme kvalitet, væveteknik og materiale med særligt henblik på  

 boligtekstiler.
Opflytningsprøver og eksamen § 7.  Ved afslutningen af 1. og 2. klasse afholdes en  

 opflytningsprøve og ved afslutningen af 3. klasse en eksamen.
 Stk. 2.  For afholdelsen af opflytningsprøverne og  

 eksamen gælder de til enhver tid fastsatte bestemmelser om eksamensordningen  

 ved de godkendte tekniske skoler, jf. for tiden bekendtgørelse nr. 397 af 21.  

 december 1933 om eksamensordningen ved de statsunderstøttede tekniske skoler.
 Stk. 3.  De nærmere bestemmelser om tilrettelæggelsen af  

 opflytningsprøverne og eksamen samt tidspunktet for disses afholdelse  

 fastsættes af Direktoratet for Erhvervsuddannelserne.
Stk. 4.  De skriftlige opgaver til opflytningsprøverne  

 og eksamen udarbejdes af skolen.
De skriftlige opgaver til eksamen skal  

 godkendes af eksamenskommissionen for de godkendte tekniske skoler.
 Stk. 5.  Ingen kan indstille sig til opflytningsprøverne  

 eller eksamen, medmindre de for vedkommende undervisning fastsatte  

 kursusarbejder er gennemført og godkendt af skolen.
 Stk. 6.  Har en elev i årets løb udvist væsentlige  

 forsømmelser i sit arbejde, kan skolen uanset årsagen til nævnte  

 forsømmelighed - nægte at indstille eleven til opflytningsprøve eller  

 eksamen, såfremt det skønnes, at eleven har væsentlige mangler i kundskaber  

 inden for det fastsatte undervisningspensum, og forudsat at skolen i årets  

 løb har meddelt eleven en skriftlig advarsel, der henviser til denne  

 bestemmelse.
 Stk. 7.  Med godkendelse af Direktoratet for  

 Erhvervsuddannelserne i det enkelte tilfælde kan privatister indstille sig  

 til opflytningsprøverne og den afsluttende eksamen.
 § 8.  Ved opflytningsprøverne og den afsluttende  

 eksamen gives der årskarakterer og karakterer for kursusarbejde, for  

 skriftlige og mundtlige prøver og for projektarbejder efter nedennævnte  

 ordning, idet der tillægges de enkelte karakterer vægt som anført:
 Stk. 2.  Til at bestå opflytningsprøverne kræves en  

 kvotient af mindst 3,00 i gennemsnit af samtlige karakterer ved den enkelte  

 opflytningsprøve.
Stk. 3.  Til at bestå den afsluttende eksamen kræves en  

 kvotient af mindst 3,00 i gennemsnit af samtlige karakterer, som påføres  

 eksamensbeviset, samt at der i faget rumindretning er opnået en kvotient af  

 mindst 3,00 som gennemsnit af karaktererne i dette fag.
Hvor der i et fag kun  

 gives karakter ved opflytningsprøverne, overføres karakteren til  

 eksamensbeviset; herfra er dog undtaget karakteren for teoretisk  

 perspektivtegning.
 Stk. 4.  Ved beregningen af kvotienter efter stk. 2 og 3  

 indgår karaktererne med den i § 8 angivne vægt.
 § 10.  Karakterer for kursusarbejde samt årskarakterer  

 gives af vedkommende lærer alene.
 Stk. 2.  Skriftlige og mundtlige opflytningsprøver,  

 hvorfra karaktererne overføres til eksamensbeviset, jf. § 9, stk. 3, bedømmes  

 af vedkommende lærer og en af skolen tilkaldt censor, der ikke må være ansat  

 ved skolen.
 Stk. 3.  Til den afsluttende eksamen beskikker  

 Direktoratet for Erhvervsuddannelserne censorer i fagene rumindretning og  

 møbellære, medens skolen tilkalder censorer i de øvrige fag efter reglen i  

 stk. 2.
 § 11.  Ingen kan indstille sig til en opflytningsprøve  

 eller eksamen mere end 2 gange, medmindre tilladelse hertil gives af  

 Direktoratet for Erhvervsuddannelserne.
 § 12.  Alle prøver ved henholdsvis opflytningsprøverne  

 og eksamen skal aflægges i een eksamenstermin.
 § 13.  Alle karakterer ved opflytningsprøverne og den  

 afsluttende eksamen samt eksamensresultatet indføres i en af direktoratet  

 autoriseret eksamensprotokol, der underskrives af censor og vedkommende lærer  

 i det pågældende fag, så snart eksamenskarakteren for et fag er indført.
 § 14.  Bevis for bestået eksamen, affattet i en af  

 direktoratet fastsat form, udstedes af skolen.
Special- og opskolingskursus § 15.  Den uddannelse, der er nævnt i § 1, vil efter  

 nærmere bestemmelse af Direktoratet for Erhvervsuddannelserne kunne suppleres  

 med specialkursus samt med opskolingskursus.
Stk. 2.  De kursus, der er nævnt i stk. 1, kan afsluttes  

 med prøver.
De nærmere bestemmelser om disse prøver fastsættes af  

 Direktoratet for Erhvervsuddannelserne.
 Stk. 3.  De ved de i stk. 2 omhandlede prøver givne  

 karakterer indføres, hvis eksaminanden ønsker det, på eksaminandens bevis for  

 eksamen som boligkonsulent.
Undervisningsudvalg § 16.  Ved hver af de skoler, der meddeler  

 undervisning i henhold til bekendtgørelsen, nedsætter bestyrelsen i samråd  

 med de interesserede faglige kredse et undervisningsudvalg, som er rådgivende  

 for skolen i alle spørgsmål, der vedrører undervisningen, ligesom det  

 formidler forbindelsen mellem elever og erhverv under uddannelsen og ved  

 denns afslutning.
 § 17.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 453 af 20. december 1965  

 ophæves.
Undervisningsministeriet, den 10. april  

 1987 P.M.V.
