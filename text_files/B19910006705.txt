I medfør af § 59, stk. 1 og 2 og § 66, stk. 2 og 3, i lov om  

 naturfredning, jf. lovbekendtgørelse nr. 530 af 10. oktober 1984 med senere  

 ændringer, og til gennemførelse af konventionen af 19. september 1979 om  

 beskyttelse af Europas vilde dyr og planter samt naturlige levesteder  

 (Bern-konventionen) med senere ændringer af konventionens lister, jf.  

 Udenrigsministeriets bekendtgørelse nr. 83 af 15. september 1986 og nr. 89 af  

 13. september 1990 fastsættes:  Fredede dyr og planter § 1.  Bekendtgørelsen freder de dyre- og plantearter,  

 som er opført på følgende bilag:
 Stk. 2.  Ved fredning forestås i denne bekendtgørelse de  

 forbud, som er fastsat i §§ 2, 3, 4 og 5.
Stk. 3.  Bestemmelserne om dyr i denne bekendtgørelse  

 gælder også for yngel og dele og produkter af dyr og yngel.
Ved yngel  

 forestås alle livsstadier f.eks. æg, larver, pupper og haletudser.
 Stk. 4.  Bestemmelserne om planter i denne  

 bekendtgørelse gælder også for dele og produkter af sådanne, herunder  

 planternes frø.
Fredningens indhold § 2.  Vildtlevende dyr, som er nævnt i bilag 1 og 2,  

 må ikke slås ihjel eller indsamles.
 Stk. 2.  Dyr, der er taget fra naturen i strid med  

 bestemmelsen i stk. 1, eller stammer fra sådanne, må ikke sælges, købes,  

 opbevares, transporteres, byttes eller udstilles.
 § 3.  Planter, som er nævnt i bilag 3, må ikke  

 beskadiges eller fjernes fra deres voksested udenfor haver, gartnerier og  

 andre områder, hvor de opformeres kunstigt.
 Stk. 2.  Planter, som er taget fra naturen i strid med  

 bestemmelsen i stk. 1, eller stammer fra sådanne, må ikke sælges, købes,  

 opbevares, konserveres, transporteres, byttes eller udstilles.
Stk. 3.  Insekter må ikke indsamles udendørs i  

 lysfælder, der er indrettet så insekterne dræbes ved fangsten.
Dette gælder  

 dog ikke for offentlige myndigheders og -institutioners fangst af insekter,  

 når denne sker til videnskabeligt formål eller i undersøgelsesøjemed.
 § 4.  Arter, som er nævnt i bilag 4, må ikke udnyttes  

 erhvervsmæssigt.
Den europæiske Naturbeskyttelses-konvention § 5.  Krybdyr, padder, fisk og hvirvelløse dyr, der er  

 optaget på liste II (* 1) over strengt beskyttede arter i konventionen af 19.  

 september 1979 om beskyttelse af Europas vilde dyr og planter samt naturlige  

 levesteder(Bern-konventionen), må ikke indføres fra lande, der har tiltrådt  

 konventionen, medmindre det kan godtgøres, at dyrene er taget lovligt fra  

 naturen i henhold til landets naturbeskytteseslovgivning.
 Stk. 2.  De i stk. 1 nævnte dyr må ikke sælges, købes,  

 opbevares, transporteres, byttes eller udstilles, medmindre det kan  

 godtgøres, at de er indført før denne bekendtgørelsens ikrafttræden.
 Dispensation og klage m.v.
 § 6.  Bestemmelserne i § 2, stk. 1, og § 3, stk. 1, er  

 ikke til hinder for en normal jorbrugsmæssig udnyttelse af en ejendom eller  

 anden lovlig udnyttelse af denne.
 Stk. 2.  Det påhviler ejeren eller besidderen af fredede  

 dyr og planter at godtgøre, at disse ikke er taget fra naturen i strid med  

 bestemmelserne i denne bekendtgørelse eller stammer fra sådanne.
 § 7.  Skov- og Naturstyrelsen kan tillade fravigelser  

 fra bestemmelserne i §§ 2, 3, 4 og 5. Tilladelsen kan gives på vilkår.
 Stk. 2.  Skov- og Naturstyrelsens afgørelser kan ikke  

 påklages til anden administrativ myndighed.
Straf § 8.  Overtrædelse af forbudene i §§ 2, 3, 4 og 5 og i  

 vilkår i tilladelser efter § 7, stk. 1, eller forsøg herpå straffes med bøde.
 Stk. 2.  Såfremt overtrædelsen er begået forsætligt  

 eller ved grov uagtsomhed, kan straffen stige til hæfte eller fængsel i  

 indtil et år.
 § 9.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 Ikrafttrædelse m.v.
 § 10.  Bestemmelser i fredningskendelser og lignende  

 om fredning af dyr og planter, der er omfattet af denne bekendtgørelse, er  

 fortsat gældende i det omfang, de ikke strider mod reglerne i denne  

 bekendtgørelse.
 Stk. 2.  Denne bekendtgørelse medfører ingen ændringer i  

 bestemmelserne i Miljøministeriets bekendtgørelse nr. 23 af 25. januar 1984  

 og de gældende EF-forordninger om gennemførelse af konventionen om  

 international handel med udryddelsestruede vilde dyr og planter  

 (Washington-konventionen).
 § 11.  Bekendtgørelsen træder i kraft den 1. marts  

 1991.
 Stk. 2.  Følgende bekendtgørelser ophæves:
 Stk. 3.  Overtrædelser af de i stk. 2 nævnte  

 bekendtgørelser, som er begået før denne bekendtgørelse træder i kraft,  

 straffes efter de hidtil gældende regler.
 Stk. 4.  § 2 i Miljøministeriets bekendtgørelse nr. 640  

 af 12. juni 1983 om tilsyn og pleje af fredede områder m.m. ophæves.
Miljøministeriet, den 4. februar 1991 Per Stig Møller / Ole Christiansen Bilag 1 Krybdyr og padder A.
Alle i Danmark vildtlevende krybdyr og padder er fredede.
 De fredede krybdyr og padder omfatter:
 1. De for tiden her i landet regelmæssigt forekommende arter af krybdyr  

 og padder, der er følgende:
Krybdyr Stålorm (Anguis fragilis) Markfirben (Lacerta agilis) Almindeligt firben (Lacerta vivipara) Snog (Natrix natrix) Hugorm (Vipera berus) Padder Lille vandsalamander (Triturus vulgaris) Stor Vandsalamander (Triturus cristatus) Bjergsalamander (Triturus alpestris) Klokkefrø (Bombina bombina) Løgfrø (Pelobates fuscus) Strandtudse (Bufo calamita) Grøndbroget Tudse (Bufo viridis) Skrubtudse (Bufo bufo) Butsnudet Frø (Rana temporaria) Spidssnudet Frø (Rana arvalis) Springfrø (Rana dalmatina) Grøn Frø (Rana esculenta) Latterfrø (Rana ridibunda) Løvfrø (Hyla arborea) 2. Andre arter af krybdyr og padder, der forekommer tilfældigt.
B.
Undtagelser fra fredningen 1. Uanset fredningen er det tilladt i begrænset omfang  

 at indsamle yngel af padder til ikke erhvervsmæssigt formål.
Det gælder dog  

 ikke yngel af Bjergsalamander, Klokkefrø og Løvfrø. Når ynglen er forvandlet  

 til voksenindivider skal disse genudsættes på indsamlingsstedet eller, når  

 dette ikke er muligt eller foreneligt med hensynet til dyrenes tarv, på et  

 andet naturligt levested for arten.
 2. Såfremt der ikke er forbud herimod i medfør af  

 anden fredningslovgivning, er det tilladt højere læreanstalter, skoler og  

 andre undervisnings- og forskningsinstitutioner i begrænset omfang at  

 indsamle eksemplarer af nedennævnte arter til undervisnings- og  

 forskningsformål:
Stålorm Almindeligt Firben Lille Vandsalamander Skrubtudse Butsnudet Frø Spidssnudet Frø Grøn Frø 3. Hugorm kan indsamles og flyttes, når den træffes i  

 umiddelbar nærhed af boliger og skønnes at udgøre en risiko for mennesker.  

 Såfremt der ikke er mulighed for indsamling, kan hugorm slås ihjel.
Bilag 2 Hvirvelløse dyr (Invertebrater) A.  Følgende invertebrater er fredede:
Biller Bred Vandkalv (Dytiscus latissimus) Lys Skivevandkalv (Graphoderus bilineatus) Eremit (Osmoderma eremita) Eghjort (Lucanus cervus) Guldsmede Grøn Mosaikguldsmed (Aeshna viridis) Grøn Kølleguldsmed (Ophiogomphus cecilia) Stor Kærguldsmed (Leucorrhinia pectoralis) Sommerfugle Herorandøje (Coenonympha hero) Hedepletvinge (Euphydryas aurinia) Sortplettet Blåfugl (Maculinea arion) Muslinger Flodperlemusling (Margaritifera magaritifera) Bilag 3 Planter A.  Følgende planter er fredede:
Ulvefod Bjerg-ulvefod (Lycopodium alpinum) Brasenføde Gulgrøn Brasenføde (Isoetes echinospona) Bregner Kongebregne (Osmunda regalis) Radeløv-arter (Asplenium spp.) Enkelt Månerude (Botrychium simplex) Skjoldbregne (Polystichum aculeatum) Hjortetunge (Phyllitis scolopendrium) Enkimbladede blomsterplanter Blå Iris (Iris spuria) Edderkopurt-arter (Anthericum spp.) Orkideer (Orchidaceae) orkide-familien med for tiden ca. 40 vildtvoksende  

 arter i Danmark Vandranke (Luronium natans) Tokimbladede blomsterplanter Blegblå Anemone (Anemone apennina) Gul Stenbræk (Saxifraga hirculus) Vår-Kobjælde (Pulsatilla vernalis) Læge-Stokrose (Althea officinalis) Melet Kodriver (Primula farinosa) Skotsk Lostilk (Ligusticum scoticum) Mose-Post (Ledum palustre) Himmelblå Lungeurt (Pulmonaria angustifolia) Storblomstret Brunelle (Prunella grandiflora) Gyvelkvæler-arter (Orobanchaceae) Hestetunge (Mertensia maritima) Bilag 4 Igler og snegle Lægeigle (Hirudo medicinalis) Vinbjergsnegl (Helix pomatia) (* 1) Oplysning om, hvilke lande, der har tiltrådt konventionen, og hvilke  

 dyr, der er optaget på liste II, kan fås ved henvendelse til Skov- og  

 Naturstyrelsen.
Endvidere findes oplysningerne i udenrigsministeriets  

 bekendtgørelser nr. 83 af 13. september 1986 og nr. 89 af 13. september 1990.  

 For konservering af disse dyr, og dyr omfattet af bestemmelsen i § 2, stk. 2,  

 gælder reglerne i Miljøministeriets bekendtgørelse nr. 16 af 13. janaur 1984  

 om erhvervsmæssig konservering af visse truede dyrearter m.v.
