Fremsat den 4. november 2003 af  

 Anne-Marie Meldgaard (S), Sophie Hæstorp Andersen (S), Lotte  

 Bundsgaard (S),  

  

 Morten Bødskov (S), Karen J.
Klint (S) og Ole Stavad (S) Forslag til folketingsbeslutning om EU-status til borgere fra de ti nye medlemslande i forbindelse  

 med ansøgning om familiesammenføring Folketinget opfordrer regeringen til give borgere fra EUs  

 ti nye medlemslande status som EU-borgere i sager om familiesammenføring, da  

 alle beslutninger om medlemskab af EU fra maj 2004 er truffet, herunder ved  

 gennemførelse af folkeafstemninger i de enkelte lande.
Bemærkninger til forslaget I maj 2004 optages følgende lande fra Central- og  

 Østeuropa: Estland, Letland, Litauen, Polen, Tjekkiet, Slovakiet, Ungarn og  

 Slovenien, samt Cypern og Malta i EU.
En familiesammenføringssag  

 tager i øjeblikket mellem 6 og 8 måneder.
Sager om familiesammenføring, som  

 påbegyndes nu (oktober 2003), vil derfor sandsynligvis først afsluttes, når  

 EU-udvidelsen er en realitet.
Antallet af familiesammenføringer på baggrund af ægteskab  

 mellem borgere fra de ti nye medlemslande og danskere faldt fra 2001 til 2002  

 fra 341 årligt til 257 årligt.
Faldet skyldes højst sandsynligt ændringerne i  

 reglerne for ægtefællesammenføring, som aldrig har været rettet mod de nye  

 EU-borgere.
EU-udvidelsen og optagelsen af de baltiske lande får ikke  

 blot politisk og økonomisk, men også kulturel betydning for Danmark.
Efter  

 løsrivelsen fra Sovjetunionen har de baltiske lande knyttet sig tæt til de  

 skandinaviske.
Integrationen omkring Østersøen har været prioriteret af  

 staterne, erhvervslivet og kulturorganisationerne i regionen.
Antallet af  

 ægtefællesammenføringer mellem baltiske og danske borgere lå i årene  

 1999-2001  

 jævnt hen på gennemsnitligt 146 pr. år.
I 2002 faldt antallet til 122. Dette  

 fald i de tildelte opholdstilladelser på baggrund af ægteskab, som ikke  

 afspejler et fald i ansøgninger, modarbejder den kulturelle integration i  

 Østersøområdet.
 For at undgå spildt sagsbehandling, for ikke at afvise  

 mennesker med regler, som aldrig var rettet mod dem, og som om kort tid ikke  

 gælder for dem, og for at styrke den kulturelle integration omkring Østersøen  

 opfordrer forslagsstillerne regeringen til at give borgere fra EUs ti  

 nye  

 medlemslande status som EU-borgere i sager om familiesammenføring, da alle  

 beslutninger om medlemskab af EU fra maj 2004 er truffet, herunder ved  

 gennemførelse af folkeafstemninger i de enkelte lande.
Skriftlig fremsættelse Anne-Marie Meldgaard  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om EU-status til borgere fra de ti nye medlemslande i  

 forbindelse med ansøgning om familiesammenføring.
(Beslutningsforslag nr.
B 33).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
