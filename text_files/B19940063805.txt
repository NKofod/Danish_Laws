 I medfør af § 29, stk. 2, § 34, stk. 2 og 3, og § 73, stk. 2, i lov om  

 forsikringsvirksomhed, jf. lovbekendtgørelse nr. 657 af 10. august 1993, som  

 ændret ved lov nr. 363 af 18. maj 1994, fastsættes:
Indledende bestemmelser § 1.  Denne bekendtgørelse finder anvendelse på  

 forsikringsselskaber med vedtægtsmæssigt hjemsted her i landet.
 Stk. 2.  Bekendtgørelsen finder ikke anvendelse på  

 forsikringsselskaber, der driver direkte livsforsikringsvirksomhed.
 § 2.  Forsikringsselskaber skal for at kunne drive  

 virksomhed være i besiddelse af en basiskapital, der mindst svarer til  

 selskabets solvensmargen, jf. § 34, stk. 1, og § 73, stk. 1 og 2, i lov om  

 forsikringsvirksomhed.
 Stk. 2.  Solvensmargenen beregnes efter reglerne i §§  

 5-9. Basiskapitalen opgøres efter reglerne i §§ 11-13.
 § 3.  Beløb, der i denne bekendtgørelse er udtrykt i  

 ECU, omregnes til danske kroner efter kursen den 31. oktober i forbindelse  

 med regnskaber, der afsluttes 31. december samme år eller i perioden til og  

 med 30. december næstkommende år.
 Stk. 2.  Uanset stk. 1 kan der ikke anvendes en modværdi  

 på ECU, der er lavere end 7,50 danske kroner.
 § 4.  Ved forsikringsklasser forstås i denne  

 bekendtgørelse de forsikringsklasser, der er anført i Finanstilsynets  

 bekendtgørelse om koncession til skadesforsikringsvirksomhed for  

 forsikringsselskaber med vedtægtsmæssigt hjemsted her i landet.
Solvensmargenen § 5.  Et forsikringsselskabs solvensmargen udgør det  

 højeste af følgende beløb:
 § 6.  Mindstebeløbet fastlægges på grundlag af de  

 forsikringsklasser, hvortil selskabet har koncession, efter følgende regler:
 Stk. 2.  Har forsikringsselskabet koncession til flere  

 forsikringsklasser, tages der ved fastsættelse af mindstebeløbet hensyn til  

 den klasse, for hvilken der gælder det højeste beløb.
 § 7.  1. resultat beregnes på grundlag af de i det  

 seneste regnskabsår forfaldne bruttopræmier for direkte og indirekte  

 forsikringer, eksklusive afgifter til offentlige myndigheder opkrævet af  

 forsikringsselskabet sammen med præmierne. 1. resultat udgør 18 pct. af dette  

 præmiebeløb op til 10.000.000 ECU og 16 pct. af præmiebeløb derudover.
Stk. 2.  Når forsikringsselskabet har genforsikret,  

 fremkommer 1. resultat ved multiplikation af det efter stk. 1 fremkomne beløb  

 med den brøk, der bestemmes af forholdet mellem forsikringsselskabets  

 erstatninger for egen regning og bruttoerstatningerne i det seneste  

 regnskabsår.
Denne brøk må dog ikke være mindre end 1/2.
 § 8.  2. resultat beregnes på grundlag af det årlige  

 gennemsnit af bruttoerstatningsudgifterne i de seneste 3 regnskabsår. 2.  

 resultat udgør 26 pct. af dette gennemsnit for beløb op til 7.000.000 ECU og  

 23 pct. af beløb derudover.
 Stk. 2.  Har selskabet overtaget en forsikringsbestand,  

 medregnes erstatningsudgifterne i 3 årsperioden for denne bestand ved  

 beregningen af 2. resultat.
 Stk. 3.  Dækker forsikringsselskabet hovedsageligt  

 kredit-, storm-, hagl- eller frostrisici, foretages beregningen af 2.  

 resultat efter stk. 1 på grundlag af det årlige gennemsnit af  

 bruttoerstatningsudgifterne i de seneste 7 år i stedet for 3 år.
 Stk. 4.  Dækker selskabet risici omfattet af  

 forsikringsklasse 18, anvendes omkostningerne ved ydet assistance analogt med  

 erstatningsudgifterne ved beregningen af 2. resultat.
Stk. 5.  Når forsikringsselskabet har genforsikret,  

 fremkommer 2. resultat ved multiplikation af det efter stk. 1 fremkomne beløb  

 med den brøk, der bestemmes af forholdet mellem forsikringsselskabets  

 erstatninger for egen regning og bruttoerstatningerne i det seneste  

 regnskabsår.
Denne brøk må dog ikke være mindre end 1/2.
§ 9.  I selskaber, der driver indirekte  

 livsforsikringsvirksomhed, opgøres 1. og 2. resultat alene på grundlag af den  

 del af selskabets virksomhed, der ikke er livsforsikringsvirksomhed.
Sådanne  

 selskabers solvensmargen opgøres som summen af solvensmargenen for den del af  

 virksomheden, der er livsforsikringsvirksomhed, opgjort efter reglerne  

 herfor, jf.
Finanstilsynets bekendtgørelse om kapitalgrundlag for  

 livsforsikringsvirksomhed for forsikringsselskaber med vedtægtsmæssigt  

 hjemsted her i landet, og solvensmargenen for den øvrige del af virksomheden  

 opgjort efter reglerne i denne bekendtgørelse.
 § 10.  Forsikringsselskaber skal sammen med  

 indsendelse af årsregnskab m.v., jf. § 125, stk. 2, i lov om  

 forsikringsvirksomhed, indsende en beregning af selskabets solvensmargen og  

 en opgørelse af selskabets basiskapital og dennes sammensætning.
Basiskapitalen § 11.  Et forsikringsselskabs basiskapital opgøres med  

 udgangspunkt i selskabets egenkapital opgjort efter samme principper, som  

 finder anvendelse i selskabets årsregnskab.
Basiskapitalen fremkommer ved  

 regulering af egenkapitalen med de fradrag, der er anført i stk. 2 og de  

 tillæg, der er anført i stk. 3.
 Stk. 2.  Følgende fradrages ved opgørelse af  

 basiskapitalen:
 Fradraget skal ikke foretages for investeringer i datterselskaber samt for  

 aktiver, der omfattes af § 128, stk. 1, nr. 1-8, i lov om  

 forsikringsvirksomhed.
 Stk. 3.  Følgende kan tillægges ved opgørelse af  

 basiskapitalen:
 Stk. 4.  Finanstilsynet kan dispensere fra reglen i stk.  

 2, nr. 6.
 § 12.  Efterstillede kapitalindskud (ansvarlig  

 lånekapital) kan medregnes i basiskapitalen, jf. § 11, stk. 3, nr. 1, når  

 følgende betingelser er opfyldt:
 § 13.  Medlemskonti i gensidige selskaber kan  

 medregnes i basiskapitalen, jf. § 11, stk. 3, nr. 2, når følgende er gældende  

 i henhold til selskabets vedtægter:
Driftsplaner § 14.  Til brug for Finanstilsynets vurdering af om  

 selskabets basiskapital er tilstrækkelig, skal et selskabs ansøgning om  

 koncession til forsikringsvirksomhed være ledsaget af en driftsplan.  

 Driftsplanen skal omfatte selskabets 3 første regnskabsår.
Aflægges det  

 første regnskab efter en periode på mindre end et år, skal driftsplanen  

 omfatte denne periode og de 3 efterfølgende regnskabsår.
 Stk. 2.  Driftsplanen skal omfatte følgende:
 periode, driftsplanen omfatter.
 Stk. 3.  Finanstilsynet kan i øvrigt kræve de  

 oplysninger, der skønnes nødvendige til bedømmelse af, om resultaterne i  

 driftsplanen må anses for sandsynlige.
 § 15.  Finder Finanstilsynet ikke, at det ved de i  

 henhold til § 14 indsendte oplysninger er sandsynliggjort, at selskabet i den  

 af driftsplanen omfattede periode og ved dennes udløb vil være i besiddelse  

 af den nødvendige basiskapital, udstedes koncession ikke.
 § 16.  Efter koncessionens udstedelse skal  

 forsikringsselskabet indsende kvartalsregnskaber til Finanstilsynet i en  

 form, der gør det umiddelbart muligt at sammenholde selskabets faktiske  

 resultater med de forventede resultater, der er indeholdt i driftsplanen.
 Stk. 2.  Afviger selskabets faktiske resultater  

 væsentligt fra driftsplanen, skal forsikringsselskabet på Finanstilsynets  

 forlangende indsende en revideret driftsplan for en ny 3-årig periode.
 § 17.  §§ 14, 15 og 16 finder tilsvarende anvendelse,  

 når et forsikringsselskab ansøger om udvidelse af en gældende koncession, i  

 det omfang selskabets forhold sammenholdt med den ønskede  

 koncessionsudvidelse efter Finanstilsynets skøn gør det nødvendigt.
Ikrafttræden § 18.  Bekendtgørelsen træder i kraft den 20. juli  

 1994.
 Stk. 2.  Bekendtgørelse nr. 551 af 30. juni 1993 om  

 kapitalgrundlag for skadesforsikringsvirksomhed ophæves.
Finanstilsynet, den 6. juli 1994 Eigil Mølgaard / Flemming Petersen (* 1) Bekendtgørelsen indeholder bestemmelser, der gennemfører dele af  

 følgende direktiver: Rådets direktiv 73/239, EF-Tidende 1973 L 228, s. 3, (1.  

 skadesforsikringsdirektiv), Rådets direktiv 76/580 EF-Tidende L 189, s. 13,  

 Rådets direktiv 84/641, EF-Tidende 1984 L 339, s. 21,  

 (Turistassistancedirektivet), Rådets direktiv 87/343, EF-Tidende L 185, s.  

 72, ( Kreditforsikringsdirektivet), Rådets direktiv 92/49, EF-Tidende 1992 L  

 228, s. 1 (3. skadesforsikringsdirektiv).
