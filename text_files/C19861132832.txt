 1. Markering af radioaktive stoffer.
 Sundhedsstyrelsens cirkulære af 1. august 1976 om markeringsskilte m.v. i  

 forbindelse med opbevaring og anvendelse af radioaktive stoffer vil blive  

 ophævet med virkning fra 1. maj 1986.
Meddelelse om nye kilder vil fra denne dato tilgå brandmyndighederne  

 direkte fra Statens institut for strålehygiejne.
Det vil af meddelelsen  

 fremgå, hvilke markeringsskilte m.v., der er påbudt.
 Såfremt kilden er af en sådan karakter, at der kræves særlige brandmæssige  

 krav overholdt, vil meddelelsen blive tilsendt brandmyndigheden fra Statens  

 Brandinspektion.
 2.Sprinkleranlæg.
 Hvis der er angivet mangler ved sprinkleranlæg i rapport fra SKAFOR om  

 eftersyn, skal brandmyndigheden pålægge vedkommende virksomhed at få  

 manglerne afhjulpet efter den fremgangsmåde, der er anført i punkt 1.5 i  

 »Retningslinier for eftersyn af brandfarlige bygninger m.v.« af 1.  

 februar 1980.
 3. Halmoplag.
 På given foranledning skal man påny henlede opmærksomheden på, at  

 oplagring af mere end 1.000 kubikmeter halm (bortset fra oplagring til eget  

 brug ved landbrugsejendomme) er omfattet af bestemmelserne i  

 justitsministeriets bekendtgørelse nr. 613 af 3. december 1982 om visse  

 brandfarlige virksomheder og oplag, jfr. bekendtgørelsens § 1, stk. 2.
Dette indebærer, at tekniske forskrifter af 1. februar 1983 for visse  

 brandfarlige virksomheder og oplag er gældende for sådanne oplag.
Punkt 3.3 i  

 disse forskrifter bør dog normalt erstattes af punkt 3.3.2 i tekniske  

 forskrifter af februar 1981 for korn- og foderstofsvirksomheder, idet en  

 bygning med halmoplag almindeligvis indrettes og anvendes på samme måde som  

 en plansilo for korn.
 Halmsnitter kan opstilles i lagerafsnittet, hvis der er tale om en type,  

 der er »langsomt gående«, og der udlægges et mindst 4 m bredt  

 friareal mellem halmsnitteren og selve halmoplaget.
 4. Højlager.
 Brandinspektionens bedømmelse af projekter vedrørende etablering af  

 højlagre, der er omfattet af brandlovgivningen, vil indtil videre ske på  

 grundlag af vedlagte »Vejledende regler« af marts 1986.
