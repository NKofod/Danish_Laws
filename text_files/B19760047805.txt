 I medfør af § 7, stk. 1, i lov om værnepligtiges anvendelse til civilt  

 arbejde, jfr. lovbekendtgørelse nr. 473 af 20. september 1976 fastsættes:
 § 1.  Tjenestetiden for civile værnepligtige, der  

 under tjenesten ulovligt eller på grund af strafafsoning, herunder  

 varetægtsfængsel, der anses for udstået i straffen, har været fraværende i  

 mindst 15 dage uden derfor at blive hjemsendt, forlænges med et tilsvarende  

 tidsrum.
 Stk. 2.  1. udskrivningskreds - styrelsen for civil  

 værnepligt kan dog efter udstationeringschefens eller vedkommende lejrchefs  

 indstilling helt eller delvis fritage for eftertjeneste, særlig når den  

 civile værnepligtige har udvist god opførsel, eller når afgørende tjenstlige  

 hensyn taler imod at beholde en civil værnepligtig til tjeneste efter den  

 almindelige hjemsendelse.
 § 2.  Civile værnepligtige, der under tjenesten skal  

 afsone frihedsstraf i mere end 60 dage, kan efter indstilling af vedkommende  

 skolechef, lejrchef eller udstationeringschefen af 1. udskrivningskreds -  

 styrelsen for civil værnepligt hjemsendes midlertidigt, inden strafafsoningen  

 påbegyndes.
Stk. 2.  Civile værnepligtige, der under tjenesten i  

 mere end 60 dage ikke har udført det dem påhvilende arbejde, kan efter  

 lejrchefens eller udstationeringschefens bestemmelse hjemsendes.
Såfremt  

 fraværet alene skyldes sygdom, træffes bestemmelse om hjemsendelse dog af 1.  

 udskrivningskreds - styrelsen for civil værnepligt efter vedkommende  

 lejrchefs eller udstationeringschefens indstilling.
Stk. 3.  Beslutning om hjemsendelse i henhold til stk. 1  

 og 2 forkyndes for den civile værnepligtige personligt eller ved afsendelse  

 af anbefalet brev til den adresse, den pågældende har opgivet, eller som i  

 øvrigt måtte være den hjemsendende myndighed bekendt.
Såfremt hjemsendelsen  

 beror på lejrchefens eller udstationeringschefens beslutning, gøres den  

 civile værnepligtige samtidig bekendt med de i stk. 4 nævnte ankeregler.
Stk. 4  Lejrchefens eller udstationeringschefens  

 beslutning i henhold til stk. 2 kan af den civile værnepligtige indankes for  

 1. udskrivningskreds - styrelsen for civil værnepligt.
Såfremt sådan anke  

 ikke har fundet sted senest 7 dage efter, at beslutningen er forkyndt eller  

 forsøgt forkyndt for den pågældende, hjemsendes han.
Såfremt den civile  

 værnepligtige anker sagen inden udløbet af den nævnte frist udsættes  

 hjemsendelsen, indtil 1. udskrivningskreds - styrelsen for civil værnepligts  

 afgørelse foreligger.
Ankemeddelelsen sendes til henholdsvis vedkommende  

 lejrchef eller udstationeringschefen.
Stk. 5.  Civile værnepligtige, der hjemsendes i henhold  

 til bestemmelserne i stk. 1 og 2, erklæres af den hjemsendende myndighed  

 »for tiden tjenstudygtige«.
Sådanne værnepligtige kan ikke  

 indkaldes til fornyet tjeneste uden forinden at være fundet tjenstdygtige af  

 en session.
§ 3.  For værnepligtige, der hjemsendes midlertidigt,  

 medregnes det antal dage, hvori de pågældende har udført tjeneste, fuldt ud  

 ved fastsættelse af tjenestetidens længde.
Har den omhandlede tjeneste i  

 hvert enkelt tilfælde omfattet færre end 30 dage, medregnes den dog ikke ved  

 senere indkaldelse til fornyet tjeneste.
Stk. 2.  Indkaldelse til fornyet tjeneste efter  

 hjemsendelse på grund af strafafsoning eller ulovligt fravær i henhold til §  

 2 kan kun finde sted een gang.
De værnepligtige indkaldes ved 1.  

 udskrivningskreds - styrelsen for civil værnepligts foranstaltning.
 Stk. 3.  Under den fornyede tjeneste hjemsendes en civil  

 værnepligtig først ved afslutning af den fulde tjenestetid, medmindre han  

 forinden af en session eller en udskrivningschef erklæres for tjenstudygtig  

 på grund af en lidelse, jfr. indenrigsministeriets bekendtgørelse nr. 667 af  

 18. december 1875 om bedømmelse af tjenstdygtigheden hos værnepligtige, der  

 forretter tjeneste i civilforsvaret eller aftjener værnepligten ved civilt  

 arbejde, eller bestemmelse om hjemsendelse træffes i henhold til § 2, stk. 1.
 Stk. 4.  1. udskrivningskreds - styrelsen for civil  

 værnepligt kan, når særlige omstændigheder taler derfor, meddele fritagelse  

 for fornyet indkaldelse.
 § 4.  Civile værnepligtige, der af en session eller af  

 en udskrivningschef erklæres »for tiden tjenstudygtige«,  

 hjemsendes.
 § 5.  Civile værnepligtige, der hjemsendes i henhold  

 til § 2, stk. 2, alene på grund af sygdom samt civile værnepligtige, der  

 hjemsendes i henhold til § 4, indkaldes ikke til fornyet tjeneste.
 Stk. 2.  De i stk. 1 nævnte civile værnepligtige, som på  

 ny erklæres »tjenstdygtige« af en session, kan i henhold til § 9 i  

 lov om værnepligtiges anvendelse til civilt arbejde genindkaldes, såfremt der  

 sker ekstraordinære indkaldelser til forsvaret.
 § 6.  De i § 3, stk. 1, 2 og 3 samt de i § 5 anførte  

 regler gælder også i tilfælde, hvor den værnepligtige er erklæret »for  

 tiden tjenstudygtig« under tjeneste i de militære værn eller korps eller  

 civilforsvarskorpset.
 § 7.  De af 1. udskrivningskreds - styrelsen for civil  

 værnepligt i medfør af denne bekendtgørelse trufne afgørelser kan indbringes  

 for indenrigsministeren.
 § 8.  Bekendtgørelsen træder i kraft den 15. oktober  

 1976.
 INDENRIGSMINISTERIET, DEN 20. SEPTEMBER  

 1976.
 EGON JENSEN.
 /Louis Heegaard.
