 Skattedepartementet har efter indstilling fra ligningsrådet tiltrådt  

 følgende retningslinier for administrative bødefastsættelser ved skatteyderes  

 overtrædelse af skattekontrollovens § 13.
1. Ved forsætlige overtrædelser fastsættes bøden  

 normalt til 3 gange de for lidt erlagte indkomst- og formueskatter.
Ved grov  

 uagtsomhed udgør normalbøden 1,50 gang de for lidt erlagte skatter.
 2. Ved forskydningsdifferencer fastsættes bøden  

 normalt til 1,50 gang, når der foreligger forsæt, og 0,75 gang, når der  

 foreligger grov uagtsomhed.
 3. Ved indkomstdifferencer, der i alt er mindre end  

 kr. 10.000 fastsættes bøden ved forsætlige forhold efter følgende satser:
mellem kr. 2.000 og kr. 2.999 1,00 gang mellem kr. 3.000 og kr. 3.999 1,25 gang mellem kr. 4.000 og kr. 4.999 1,50 gang mellem kr. 5.000 og kr. 5.999 1,75 gang mellem kr. 6.000 og kr. 6.999 2,00 gange mellem kr. 7.000 og kr. 7.999 2,25 gang mellem kr. 8.000 og kr. 8.999 2,50 gang mellem kr. 9.000 og kr. 9.999 2,75 gang.
 Foreligger der alene grov uagtsomhed, udgør bøden halvdelen af de nævnte  

 satser.
 Foreligger der både forsæt og grov uagtsomhed, og er den samlede  

 difference under kr. 10.000, udfindes først bødesatsen for den samlede  

 ansvarspådragende indkomstdifference, hvorefter bøden for det forsætlige  

 forhold beregnes efter satsen, medens bøden for det groft uagtsomme forhold  

 beregnes som halvdelen af denne sats.
 4. Bøden nedrundes til nærmeste antal hele hundrede  

 kroner.
 5. Såfremt der foreligger flere arter af differencer,  

 forholdes der ved beregningen af de bødegivende skatter på følgende måde:
a. først tillægges de ikke ansvarspådragende, konkrete differencer, hvori  

 der ikke indgår noget ligningsmæssigt skøn, b. dernæst tillægges de differencer, der skyldes grov uagtsomhed, og c. endelig tillægges de differencer, der skyldes forsætlige forhold.
 Skønsmæssige forhøjelser holdes uden for denne skatteberegning.
 6. Hvis den samlede ansvarspådragende  

 indkomstdifference er mindre end kr. 2.000, eller bøden til staten ikke udgør  

 mindst kr. 1.000, kan sagen afsluttes med en meddelelse til skatteyderen om,  

 at man har konstateret en overtrædelse, og at der efter omstændighederne ikke  

 vil blive foretaget yderligere, men at der i tilfælde af gentagen  

 overtrædelse vil blive gjort ansvar gældende.
 Der kan forholdes på tilsvarende måde, hvor strafansvar i øvrigt ikke  

 findes at burde gøres gældende.
 7. I tilfælde, hvor en skatteyder kan anses for  

 "selvmelder" (straffelovens § 84, nr. 9), nedsættes bøden til en  

 trediedel.
 Disse sager kan, uanset differencens størrelse, afsluttes administrativt.
 8. Ved beregning af bøder efter dette cirkulære kan  

 der tages hensyn til reglerne i straffelovens 10. kapitel om straffens  

 fastsættelse, især § 80, jfr. § 51, stk. 3.
 9. Såfremt der foreligger et forsætligt forhold, og  

 den unddragne statsskat overstiger kr. 15.000, kan sagen ikke afsluttes  

 administrativt, medmindre den pågældendes alder eller sygdom gør det  

 overvejende sandsynligt, at en eventuelt idømt frihedsstraf ikke kommer til  

 afsoning.
 Statsskattedirektoratet, den 7. december  

 1977.
