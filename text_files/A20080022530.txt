Lov om ændring af lov om midlertidig binding af kommunernes og amtskommunernes overskudslikviditet og lov om regulering af statstilskuddet til kommunerne i 2007 (Frigivelse af deponeret overskudslikviditet og konvertering af modregning i kommunernes bloktilskud til deponering) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 549 af 24. juni 2005 om midlertidig binding af kommunernes og amtskommunernes overskudslikviditet, som ændret ved lov nr. 1555 af 20. december 2006, foretages følgende ændringer:
 1. § 1, stk. 3-9, ophæves, og i stedet indsættes:
 »Stk. 3. Hver kommune deponerer fra den 1. maj 2008 et beløb, der svarer til 2/3 af det beløb, kommunen har deponeret efter stk. 1, fratrukket eventuel deponering efter § 1 a i lov om regulering af statstilskuddet til kommunerne i 2007.
 Stk. 4. Kommunen skal senest den 1. maj 2008 indsætte det beløb, som kommunen i henhold til stk. 3 skal deponere, på en særskilt konto i et pengeinstitut eller deponere obligationer med en kursværdi svarende hertil i et pengeinstitut, et realkreditinstitut eller i KommuneKredit.
Stk. 5. Halvdelen af det deponerede beløb efter stk. 3 frigives den 1. januar 2009. Det resterende deponerede beløb frigives den 1. januar 2010.« 2. Efter § 1 indsættes:
»§ 1 a.
Kommuner, der for 2007 har budgetteret med et overskud for forsyningsvirksomhederne under ét, skal i perioden fra den 1. januar 2007 til den 1. januar 2009 deponere et beløb svarende til overskuddet, jf. dog stk. 2.
 Stk. 2. Det deponerede overskud efter stk. 1 reguleres således, at deponeringen i perioden fra den 1. april 2008 til den 1. januar 2009 svarer til det faktisk realiserede overskud for forsyningsvirksomhederne under ét i 2007.
Stk. 3. Kommunen skal senest den 1. januar 2007 indsætte det beløb, kommunen i henhold til stk. 1 skal deponere, på en særskilt konto i et pengeinstitut eller deponere obligationer med en kursværdi svarende hertil i et pengeinstitut, et realkreditinstitut eller i KommuneKredit.
Det deponerede beløb efter stk. 1 skal senest den 1. april 2008 reguleres i henhold til stk. 2.
§ 1 b.
Kommuner, der for et budgetår budgetterer med et overskud for forsyningsvirksomhederne under ét, skal i perioden fra den 1. januar i budgetåret til den 1. januar i året 2 år efter budgetåret deponere et beløb svarende til overskuddet, jf. dog stk. 2.
 Stk. 2. Det deponerede overskud efter stk. 1 reguleres således, at deponeringen i perioden fra den 1. april i året efter budgetåret til den 1. januar i året 2 år efter budgetåret svarer til det faktisk realiserede overskud for forsyningsvirksomhederne under ét i budgetåret.
Stk. 3. Kommunen skal senest den 1. januar i budgetåret indsætte det beløb, kommunen i henhold til stk. 1 skal deponere, på en særskilt konto i et pengeinstitut eller deponere obligationer med en kursværdi svarende hertil i et pengeinstitut, et realkreditinstitut eller i KommuneKredit.
Det deponerede beløb efter stk. 1 skal senest den 1. april i året efter budgetåret reguleres i henhold til stk. 2.
§ 1 c.
Velfærdsministeren opgør de beløb, den enkelte kommune skal deponere.
Velfærdsministeren fastsætter regler om beløbenes beregning og deponering.
Stk. 2. Velfærdsministeren kan i særlige tilfælde dispensere fra kravet om deponering efter §§ 1-1 b.« § 2 I lov nr. 492 af 7. juni 2006 om regulering af statstilskuddet til kommunerne i 2007 (opfølgning på aftale om den kommunale økonomi for 2006) foretages følgende ændring:
 1. Efter § 1 indsættes:
»§ 1 a.
Uanset § 1 gennemføres der ikke modregning i statens tilskud til kommunerne efter denne bestemmelse.
 Stk. 2. Den enkelte kommune skal i stedet i perioden fra den 1. maj 2008 til den 1. januar 2013 deponere et beløb svarende til den beregnede modregning for kommunen efter § 1, dog højst et beløb svarende til kommunens deponering efter § 1, stk. 1, i lov om midlertidig binding af kommunernes og amtskommunernes overskudslikviditet.
Stk. 3. Kommunen skal senest den 1. maj 2008 indsætte det beløb, kommunen i henhold til stk. 2 skal deponere, på en særskilt konto i et pengeinstitut eller deponere obligationer med en kursværdi svarende hertil i et pengeinstitut, et realkreditinstitut eller i KommuneKredit.« § 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Reglen i § 1 b i lov om midlertidig binding af kommunernes og amtskommunernes overskudslikviditet som affattet ved denne lovs § 1, nr. 2, har virkning fra budgetåret 2008. Deponering for budgetåret 2008 skal finde sted senest den 1. maj 2008.
Givet på Amalienborg, den 8. april 2008 Under Vor Kongelige Hånd og Segl MARGRETHE R.
