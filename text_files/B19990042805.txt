Bekendtgørelse om supplerende regler i  

 medfør af lov om planlægning1) (samlebekendtgørelse) I medfør af § 3, stk. 1, § 6 c, stk. 3, § 8, § 13, stk. 6, § 54 og  

 § 64, stk. 2  i lov om planlægning, jf. lovbekendtgørelse nr.  

 563 af 30. juni 1997 som ændret senest ved lov nr. 368 af  2. juni 1999  

 fastsættes følgende:
Kapitel 1 Om ændringer af regionplaner § 1. Forslag til revision af en regionplan skal  

 vedtages og offentliggøres, jf. lovens §§ 24 og 25, senest 2  

 måneder inden udgangen af den kommunale valgperiode.
 § 2. Beslutninger om at ændre en regionplan  

 har retsvirkning som regionplanlægning efter lovens §§ 11, stk. 2, 13,  

 stk. 1 og 29, stk. 2, når beslutningen er udtrykkeligt angivet og  

 formuleret som en regionplanretningslinie i den offentliggjorte indkaldelse  

 og/eller beretning efter lovens §§ 22 og 23 eller i en særskilt  

 skriftlig meddelelse til kommunerne i amtet samt Miljø- og  

 Energiministeriet.
Kapitel 2 Om vurdering af større anlægs virkning  

 på miljøet (VVM) § 3. Forslag til regionplanretningslinier for de i  

 bilag 1 angivne anlæg skal ved nyanlæg og ved væsentlige  

 ændringer af bestående anlæg, der kan sidestilles med  

 nyanlæg, ledsages af en redegørelse, der indeholder en  

 særlig vurdering af anlæggets virkning på miljøet,  

 jf. dog stk. 3.
Stk. 2. Reglerne i stk. 1 gælder tillige for de i  

 bilag 2 angivne anlæg, når anlægget på grund af dets  

 art, dimensioner eller placering må antages at kunne få  

 væsentlig indvirkning på miljøet.
Ved vurdering heraf skal  

 der tages hensyn til kriterierne i bilag 3.
Stk. 3. Anlæg, som udelukkende eller hovedsagelig  

 tjener til udvikling og afprøvning af nye metoder eller produkter, og  

 som ikke anvendes mere end 2 år, er kun omfattet af reglerne i stk. 1,  

 hvis anlægget på grund af dets art, dimensioner eller placering  

 må antages at kunne få væsentlig indvirkning på  

 miljøet.
Ved vurdering heraf skal der tages hensyn til kriterierne i  

 bilag 3.
 § 4. Undtaget fra bestemmelserne i § 3 er  

 anlæg, der vedtages i enkeltheder ved særlig lov samt  

 anlæg, der tager sigte på det nationale forsvar, hvis  

 Forsvarsministeriet skønner, at anvendelsen af § 3 i relation til det  

 konkrete anlæg vil have skadelige virkninger for nationens  

 sikkerhed.
 § 5. Den i § 3, stk. 1 nævnte  

 redegørelse til regionplanretningslinierne skal på passende  

 måde  påvise, beskrive og vurdere et anlægs direkte og  

 indirekte virkninger på følgende faktorer:
1)	mennesker, fauna og flora 2)	jordbund, vand, luft, klima og landskab 3)	materielle goder og kulturarv, og 4)	samspillet mellem disse faktorer.
 Stk. 2. Redegørelsen skal som minimum indeholde de  

 i bilag 4 nævnte oplysninger.
§ 6. Afgørelser om, hvorvidt et anlæg  

 er omfattet af reglerne i § 3 om særlig vurdering af anlæggets  

 virkning på miljøet, skal offentliggøres.  

 Offentliggørelsen skal ske samtidig med at afgørelsen meddeles  

 ansøgeren.
I tilfælde, hvor anlægget ikke må  

 påbegyndes uden særlig tilladelse, som skal  

 offentliggøres, kan offentliggørelsen dog finde sted senest  

 samtidig med offentliggørelsen af denne tilladelse.
 § 7. Regionplanmyndighedens afgørelse om  

 ikke at vedtage retningslinier for et anlæg, der er omfattet af  

 bestemmelserne i § 3 om en særlig vurdering af anlæggets virkning  

 på miljøet, skal sammen med begrundelsen for beslutningen  

 offentliggøres.
Stk. 2. Regionplanmyndighedens afgørelse om at  

 vedtage retningslinier for et anlæg, der er omfattet af bestemmelserne  

 i § 3 om en særlig vurdering af anlæggets virkning på  

 miljøet, skal sammen med begrundelsen for beslutningen  

 offentliggøres.
Offentliggørelsen skal indeholde:
1)	indholdet af afgørelsen og de betingelser, der eventuelt er  

 knyttet til den, 2)	de vigtigste begrundelser og betragtninger, der ligger til grund for  

 afgørelsen og 3)	om nødvendigt en beskrivelse af de vigtigste  

 foranstaltninger, som går ud på at undgå, begrænse og  

 om muligt afbøde væsentlige negative virkninger.
 § 8. Anlæg, der er omfattet af reglerne om  

 en særlig vurdering af anlæggets virkning på  

 miljøet, må ikke påbegyndes uden regionplanmyndighedens  

 tilladelse, jf. dog stk. 3.
Stk. 2. Tilladelsen må ikke meddeles, før  

 regionplanretningslinierne for anlægget er endeligt vedtaget.  

 Tilladelsen skal offentliggøres.
Offentliggørelsen skal ske  

 samtidig med at tilladelsen meddeles ansøgeren.
 Stk. 3. Undtaget fra bestemmelserne i stk. 1. er  

 anlæg, der er omfattet af Miljø- og Energiministeriets  

 bekendtgørelse om godkendelse af listevirksomhed og  

 bekendtgørelse om tilladelse m.v. til de anlæg, der er omfattet  

 af miljøvurderinger i henhold til lov om planlægning (VVM)2) . For disse anlæg gælder  

 bestemmelserne i de nævnte bekendtgørelser.
 § 9. Når regionplanmyndigheden konstaterer,  

 at et anlæg, der er omfattet af § 3, vil kunne få væsentlig  

 indvirkning på miljøet i en anden stat, eller hvis en anden  

 stat, der vil kunne berøres i betydelig grad, anmoder om oplysninger  

 vedrørende anlægget, underretter regionplanmyndigheden  

 miljø- og energiministeren herom snarest muligt.
Kapitel 3 Om varetagelsen af støjbeskyttelseshensyn i  

 region- og kommuneplanlægningen § 10. Regionplanerne skal indeholde retningslinier  

 til sikring af, at støjbelastede arealer i landzone ikke  

 udlægges til støjfølsom anvendelse.
 Stk. 2. Stk. 2. Kommuneplanerne skal indeholde  

 retningslinier til sikring af, at støjbelastede arealer i byzone og  

 sommerhusområder ikke udlægges til støjfølsom  

 anvendelse, medmindre der i lokalplanen fastsættes bestemmelser om  

 etablering af afskærmningsforanstaltninger m.v., jf. lovens § 15, stk.  

 2, nr. 12 og 18.
 Stk. 3. Stk. 3. Lokalplaner, der udlægger  

 støjbelastede arealer til støjfølsom anvendelse skal  

 fastsætte bestemmelser om etablering af  

 afskærmningsforanstaltninger m.v.
Kapitel 4 Om lokalplanlægning i forbindelse med  

 vejanlæg m.v.
 § 11. Hovedlandevejsprojekter, således som  

 de er godkendt af ekspropriationskommissionen og/eller trafikministeren, og  

 landevejsprojekter, således som de er fastlagt af amtsrådet, samt  

 anlæg, der er vedtaget i enkeltheder ved særlig lov, skal  

 lægges til grund for lokalplanlægningen.
 Stk. 2. Lokalplaner, der tilvejebringes i forbindelse med  

 de i stk. 1 nævnte vejprojekter og anlæg, kan alene  

 fastsætte en regulering af de arealer, der grænser til det ved  

 projektet eller loven fastlagte anlæg.
 Stk. 3. Ved sideanlæg til de i stk. 1 nævnte  

 vejprojekter skal de i projektet fastlagte retningslinier af vejteknisk og  

 færdelsesmæssig betydning, herunder bestemmelser om placering og  

 belysningen af anlæggene, lægges til grund for  

 lokalplanlægningen.
Kapitel 5 Om gebyr for den orientering, som kommunalbestyrelsen  

 foretager i forbindelse med en dispensationsansøgning § 12. Kommunalbestyrelsen kan beslutte, at der ved  

 de i stk. 2 angivne dispensationsansøgninger skal opkræves gebyr  

 af ansøgeren for den orientering, som kommunalbestyrelsen foretager i  

 medfør af lovens § 20.
Stk. 2. Der kan opkræves gebyr for orientering om  

 dispensationsansøgninger, som 1)	vedrører byggeri, der har et etageareal på mere end 250  

 m2 eller en højde på mere end 8,5 m over det  

 omgivende terræn, og 2)	forudsætter orientering af flere end 10 beboere og  

 foreninger.
 Stk. 3. Opkrævning af gebyr skal ske med et fast  

 grundbeløb ganget med antallet af beboere og foreninger, som skal  

 orienteres.
 Stk. 4. Kommunalbestyrelsen kan træffe beslutning  

 om, at der i visse, nærmere angivne byggesagstyper ikke opkræves  

 gebyr.
 Stk. 5. Det i stk. 3 nævnte grundbeløb  

 fastsættes af kommunalbestyrelsen og kan reguleres efter  

 nettoprisindeks eller på anden måde.
Stk. 6. Gebyret forfalder til betaling, når  

 kommunalbestyrelsen har truffet beslutning om at orientere om  

 dispensationsansøgningen.
Kommunalbestyrelsen kan vente med at  

 iværksætte orienteringen, indtil gebyret er betalt.
 Stk. 7. Kommunalbestyrelsens beslutning i henhold til  

 stk. 2 og stk. 3-5 bekendtgøres på den måde, som er  

 sædvanlig i kommunen.
Kapitel 6 Straf § 13. Overtrædelse af § 8, stk. 1 straffes  

 med bøde.
 Stk. 2. Der kan pålægges selskaber m.v.  

 strafansvar efter straffelovens 5. kapitel.
Kapitel 7 Ikrafttrædelse § 14. Bekendtgørelsen træder i kraft  

 den 12. juni 1999.
 Stk. 2. Samtidig ophæves bekendtgørelse nr.  

 847 af 30. september 1994 om supplerende regler i medfør af lov om  

 planlægning (samlebekendtgørelse).
 § 15. Ansøgninger om tilladelse til eller  

 godkendelse af anlæg omfattet af bestemmelserne i § 3, der er modtaget  

 af tilladelses- og godkendelsesmyndigheden senest den 13. marts 1999  

 behandles efter de hidtil gældende regler.
 Stk. 2. Ansøgninger om tilladelse til eller  

 godkendelse af anlæg omfattet af bestemmelserne i § 3, der er modtaget  

 af tilladelses- og godkendelsesmyndigheden efter 13. marts 1999 og fortsat er  

 under behandling den 12. juni 1999 behandles efter bekendtgørelsens  

 bestemmelser.
 Stk. 3. Klager over tilladelser og godkendelser, der er  

 meddelt inden bekendtgørelsens ikrafttræden, behandles efter de  

 hidtil gældende regler.
Miljø- og Energiministeriet, den 2. juni  

 1999 Svend Auken /Susanne Herfelt Bilag 1 Anlæg omfattet af § 3, stk. 1 1. Råolieraffinaderier (undtagen virksomheder, der udelukkende  

 fremstiller smøremidler på grundlag af råolie) samt  

 anlæg til forgasning og fortætning af mindst 500 tons kul eller  

 bituminøs skifer om dagen.
 2.
a) Konventionelle kraftværker og andre fyringsanlæg med en  

 termisk ydelse på mindst 120 MW samt b) kernekraftværker og andre kernereaktorer, herunder demontering og  

 nedlukning af sådanne kernekraftværker eller reaktorer (bortset  

 fra forskningsanlæg til fremstilling og forarbejdning af spaltelige og  

 fertile stoffer, hvis maksimumskapacitet ikke overstiger 1 kW vedvarende  

 termisk ydelse).
 3.
 a) Anlæg til oparbejdning af nukleart brændsel.
 b) Anlæg, der er bestemt:
·  

 til fremstilling eller berigning af nukleart brændsel ·  

 til oparbejdning af bestrålet nukleart brændsel eller  

 højradioaktivt affald.
 ·  

 til endelig bortskaffelse af bestrålet nukleart brændsel.
 ·  

 udelukkende til endelig bortskaffelse af radioaktivt affald.
 ·  

 udelukkende til deponering (planlagt til at vare mere end 10 år) af  

 bestrålet nukleart brændsel eller radioaktivt affald på et  

 andet sted end produktionsstedet.
 4.
 ·  

 Jern- og stålværker til fremstilling af råjern og  

 råstål.
 ·  

 Anlæg til udvinding af non-ferro råmetaller af malme,  

 koncentrater eller sekundære råstoffer ved hjælp af  

 metalprocesser, kemiske eller elektrolytiske processer.
 5. Anlæg til udvinding af asbest såvel som til behandling og  

 forarbejdning af asbest og af produkter, der indeholder asbest: for så  

 vidt angår produkter i asbestcement med en årlig produktion  

 på over 20.000 tons færdige produkter; for så vidt  

 angår friktionspakninger, med en årlig produktion på 50  

 tons færdige produkter, samt for så vidt angår forbrug  

 heraf på over 200 tons.
6. Integrerede kemiske anlæg, dvs. anlæg til fremstilling i  

 industriel målestok af stoffer ved kemisk omdannelse, som ligger side  

 om side og funktionelt hører sammen, og som er a) til fremstilling af organiske grundkemikalier b) til fremstilling af uorganiske grundkemikalier c) til fremstilling af phosphat-, kvælstof- eller kaliumholdig  

 kunstgødning (også blandingsgødning) d) til fremstilling af basisplantebeskyttelsesmidler og biocider e) til fremstilling af farmaceutiske basisprodukter ved hjælp af  

 kemisk eller biologisk proces f) til fremstilling af sprængstoffer.
 7.
 a) Nyanlæg af jernbaner til fjerntrafik samt lufthavne1)  med start- og landingsbane på  

 mindst 2.100m.
 b) Flyvepladser, hvis støjkonsekvensområder medfører  

 væsentlige støjgener i områder, der er bebygget, udlagt  

 til boligformål eller anden støjfølsom anvendelse.
c) Anlæg af motorveje og motortrafikveje2) d) Anlæg af nye veje med mindst fire kørespor eller udretning  

 og/eller udvidelse af eksisterende vej med højst to kørespor  

 med henblik på anlæg af mindst fire kørespor, hvis en  

 sådan ny vej eller et således udrettet og/eller udvidet vejafsnit  

 har en længde på mindst 2 km.
e) Overordnede veje med en påtænkt linieføring gennem  

 områder, der i en endeligt vedtaget regionplan er udlagt til  

 naturområder.3) 8.
 a) Indre vandveje og havne ved indre vandveje, der ikke udgør en  

 del af søterritoriet, og som kan anløbes af fartøjer  

 over 1350 tons.
 b) Større landanlæg til havneformål i forbindelse med  

 havne, der kan besejles og anløbes af skibe på over 1350  

 tons.
 9. Anlæg til bortskaffelse af farligt affald (dvs. affald, der er  

 omfattet af direktiv 91/689/EØF4) )
ved forbrænding, kemisk behandling (som defineret i bilag II A til  

 direktiv 75/442/EØF5) , afsnit D9)  

 eller deponering.
 10. Anlæg til bortskaffelse af ikke-farligt affald ved  

 forbrænding eller kemisk behandling (som defineret i bilag II A til  

 direktiv 75/442/EØF5, afsnit D9) med en kapacitet på  

 over 100 tons/dag.
 11. Arbejder i forbindelse med indvinding af grundvand eller kunstig  

 tilførelse af grundvand, hvor den indvundne eller tilførte  

 mængde vand udgør mindst 10 mio. m³/år.
 12.
 a) Anlæg til overførsel af vandressourcer mellem  

 flodbækkener, når formålet er at forebygge eventuel  

 vandmangel, og når den overførte vandmængde overstiger  

 100mio. m³/år.
 b) I alle andre tilfælde anlæg til overførsel af  

 vandressourcer mellem flodbækkener, når den gennemsnitlige  

 vandmængde i det bækken, hvorfra vandet overføres, over  

 flere år overstiger 2000 mio. m³/år, og den overførte  

 vandmængde overstiger 5% af denne mængde.
 Overførsel af drikkevand via rørledninger er ikke  

 omfattet.
 13. Anlæg til behandling af spildevand med en kapacitet på  

 over 150.000 personækvivalenter (som defineret i direktiv  

 91/271/EØF6) , artikel 2, nr. 6).
 14. Kommerciel udvinding af råolie eller naturgas.
 15. Dæmninger og andre anlæg til opstuvning eller varig  

 oplagring af vand, når den nye eller supplerende opstuvede eller  

 oplagrede vandmængde overstiger 10 mio. m³, eller hvor vandarealet  

 øges med 300ha eller mere.
 16.
 a) Rørledninger til transport af gas, olie eller kemikalier med en  

 diameter på over 800 mm og en længde på over 40 km.
 b) Rørledninger på mere end 1 km til transport af giftige,  

 miljøfarlige eller brandfarlige væsker udenfor den  

 pågældende virksomheds eget område.
 c) Transmisionsledninger over 2 km s længde for naturgas og  

 liniestationer i forbindelse med transmissionsledninger, dog undtaget  

 ledninger med en diameter op til 12" med tryk på 25 bar og  

 derunder.
 17. Anlæg til husdyrproduktion med kapacitet for mere end 250 DE  

 eller mere end 210 DE i slagtekyllinger alene.
18. Industrianlæg til a) fremstilling af papirmasse af træ eller andre fibermaterialer b) fremstilling af papir og pap med en produktionskapacitet på mere  

 end 200 tons/dag.
 19. Råstofindvinding fra åbne brud, hvor minestedets areal er  

 over 25 hektar, eller tørvegravning på et areal over 150  

 hektar.
 20. Råstofindvinding fra åbne brud med en samlet  

 indvindingsperiode på mere end 10 år med undtagelse af indvinding  

 af almindeligt forekommende sand-, grus- og stenforekomster indenfor de i en  

 endeligt vedtaget regionplan udpegede graveområder.
 21. Stærkstrømsluftledninger på mindst 2 km bygget til  

 spændinger over 100 kV.
 22. Anlæg til oplagring af olieprodukter samt petrokemiske eller  

 kemiske produkter med en kapacitet på 200.000 tons eller derover.
 23. Sporveje, bybaner, høj- og undergrundsbaner eller lignende  

 baner af særlig bygningstype, der udelukkende eller overvejende tjener  

 til personbefordring.
 24. Anlæg af synlige rørledninger med en ydre diameter  

 på mere end 100 cm over større afstande end 500 m.
 25. Virksomheder og anlæg, som er anmeldelsespligtige efter § 5 i  

 Miljøministeriets bekendtgørelse om vurdering af sikkerheden i  

 forbindelse med risikobetonede aktiviteter, der kan medføre et  

 større uheld 7) .
 26. Sammenlægning/jordomlægning af landbrugsejendomme, hvori  

 der indgår mere end 75 ejendomme, og som indebærer  

 væsentlige ændringer i det fysiske miljø.
 27. Projekter vedrørende inddragning af uopdyrket land eller  

 delvise naturområder til intensiv landbrugsdrift på mere end  

 300ha.
 28. Afvandings- og kunstvandingsprojekter, der omfatter mere end  

 300ha.
 29. Nyplantning af skov på mere end 30 ha. i områder, hvor  

 skovrejsning i henhold til en endeligt vedtaget regionplan er  

 uønsket.
 30. Rydning af fredskov, der er ældre end 20 år og  

 større end 30 ha i regionplanlagte skovrejsningsområder, og hvor  

 der ikke sker tilplantning af mindst et tilsvarende areal, med mindre den  

 ryddede skov af den statslige skovlovsmyndighed er erklæret for  

 værende uden væsentlig skovdyrkningsmæssig, biologisk,  

 landskabelig eller rekreativ værdi.
 31. Saltvandsbaseret fiskeopdræt - dog undtagen opdræt  

 indenfor de i en endeligt vedtaget regionplan udlagte områder til  

 fiskeopdræt.
 32. Vandforsyningsboringer med en årsproduktion på 10 mio.  

 m3 eller mere.
 33. Cementfabrikker og molerværker.
 34. Kalkværker med en årsproduktion på mere end 200.000  

 m³.
 35. Detailhandelscentre, der på grund af størrelsen har  

 regional betydning.
 36. Feriebyer og hotelkomplekser med et etageareal på mere end  

 50.000m2.
 37. Vindmøller over 80 m totalhøjde eller grupper af  

 vindmøller med flere end 3 møller.
 1)   jf.definitionen for lufthavne i  

 Chicago-overenskomsten af 1944 om oprettelse af Organisationen for  

 international civil Luftfart (bilag 14).
 2)   Ved motortrafikveje forstås  

 veje, der svarer til definitionen i ECE-aftalen af 15. november 1975 om  

 internationale hovedtrafikårer.
 3)   Ved naturområder forstås  

 områder, der i en endeligt vedtaget regionplan er udlagt med henblik  

 på at opnå en væsentlig beskyttelse af skove, flora og  

 fauna, landskaber, kulturværdier samt de økologiske forbindelser  

 og områder af særlig friluftmæssig interesse.
4)   EFT nr.
L 194 af 25.7.1975, s. 39.  

 Direktivet er senest ændret ved Kommissionens beslutning 94/3/EF (EFT  

 nr.
L 5 af 7.1.1994, s. 15).
5)   EFT nr.
L 377 af 31.12.1991, s. 20  

 Direktivet er senest ændret ved direktiv 94/31/EF (EFT nr.
L 168 af  

 2.7.1994, s. 28).
6)   EFT nr.
L 135 af 30.5.1991, s. 40  

 Direktivet er senest ændret ved tiltrædelsesakten af 1994.
 7)   Miljøministeriets  

 bekendtgørelse nr. 520 af 5. juli 1990 om vurdering af sikkerheden i  

 forbindelse med risikobetonede aktiviteter, der kan medføre  

 større uheld.
Bilag 2 Anlæg omfattet af § 3, stk. 2.
Anlæg, der samtidig er omfattet af § 3, stk. 1,  

 behandles efter stk. 1 ·  

 	geotermiske boringer ·  

 	boringer til deponering af nukleart affald ·  

 	vandforsyningsboringer bortset fra boringer til undersøgelse af  

 jordbundens fasthed.
·  

 	varmtvalsning ·  

 	smedning med hamre ·  

 	anbringelse af beskyttelseslag af smeltet metal.
 Fremstilling og behandling af produkter på grundlag af  

 elastomerer.
Bilag 3 Kriterier, der skal anvendes ved vurderingen af, om et  

 anlæg kan få væsentlig indvirkning på miljøet,  

 jf. § 3, stk. 2 og 3 Projekters karakteristika skal især anskues i forhold til:
·  

 	projektets dimensioner ·  

 	kumulation med andre projekter ·  

 	anvendelsen af naturressourcer ·  

 	affaldsproduktion ·  

 	forurening og gener ·  

 	risikoen for uheld, navnlig under hensyn til de anvendte stoffer
og teknologier.
 Den miljømæssige sårbarhed i de geografiske  

 områder, der kan blive berørt af projekter, skal tages i  

 betragtning, navnlig:
·  

 	nuværende arealanvendelse ·  

 	naturressourcernes relative rigdom, kvalitet og regenereringskapacitet i  

 området ·  

 	det naturlige miljøs bæreevne med særlig  

 opmærksomhed på følgende områder:
 De potentielle væsentlige virkninger af projekter skal ses i  

 relation til de kriterier, der er anført under 1 og 2 ovenfor og  

 navnlig under hensyn til:
·  

 	påvirkningernes omfang (geografisk område og omfanget af  

 personer, der berøres) ·  

 	påvirkningens grænseoverskridende karakter ·  

 	påvirkningsgrad og -kompleksitet ·  

 	påvirkningens sandsynlighed ·  

 	påvirkningens varighed, hyppighed og reversibilitet.
Bilag 4 Oplysninger der skal gives i henhold til § 5 1. En beskrivelse af det påtænkte anlæg, herunder  

 navnlig:
 1.1. En beskrivelse af anlæggets fysiske udformning og  

 karakteristika samt arealanvendelsesbehovet under bygnings- og driftfaserne,  

 herunder angivelse af anlægget på kortbilag i relevante  

 målforhold.
 1.2. En beskrivelse af de væsentlige karakteristika for  

 produktionsprocesserne, f. eks. type og mængde af de anvendte  

 materialer, herunder om der indgår risikofyldte produktionsprocesser  

 eller andre miljøbelastende forhold.
 1.3. Et skøn efter type og mængde over forventede reststoffer  

 og emissioner (vand-, luft- og jordbundsforurening, støj, vibrationer,  

 lys, varme, stråling osv.) i forbindelse med driften af det  

 foreslåede projekt.
2. En oversigt over de væsentligste alternativer, som bygherren har  

 undersøgt, og oplysninger om de vigtigste grunde til dennes valg af  

 alternativ under hensyn til virkningerne på miljøet.
Endvidere  

 en oversigt over de væsentligste alternativer og alternative  

 placeringer, som herudover har været undersøgt, en beskrivelse  

 af konsekvenserne af, at anlægget ikke gennemføres  

 (0-alternativet), samt oplysninger om de vigtigste grunde til  

 regionplanmyndighedens valg af alternativ under hensyn til virkningerne  

 på miljøet.
 3. En beskrivelse af de omgivelser, som i væsentlig grad kan  blive  

 berørt af det ønskede anlæg, beskrivelse af  

 anlæggets betydelige virkninger på omgivelserne, herunder navnlig  

 virkningerne på befolkning, fauna8) ,  

 flora8, jord, vand, luft, klimatiske forhold, omfanget af  

 transport, materielle goder, herunder den arkitektoniske og  

 arkæologiske kulturarv, landskabet, offentlighedens adgang hertil og  

 den indbyrdes sammenhæng mellem ovennævnte faktorer9)  samt en beskrivelse af de som en mulig  

 følge af miljøpåvirkningerne afledte  

 socioøkonomiske forhold.
 4. En beskrivelse af anlæggets såvel kortsigtede som  

 langsigtede virkninger på miljøet, som følge af:
 4.1. Påvirkning af overflade- og grundvandssystemer.
 4.2. Luftforurening.
 4.3. Støjbelastning.
 4.4. Anvendelsen af naturlige råstoffer.
 4.5. Emission af forurenende stoffer, andre genepåvirkninger samt  

 bortskaffelsen af affald.
 4.6. Beskrivelse af, hvilke metoder der er anvendt til forudberegningen af  

 virkningerne på miljøet.
 5. En beskrivelse af de foranstaltninger, der tænkes anvendt med  

 henblik på at undgå, nedbringe og om muligt neutralisere de  

 skadelige virkninger på miljøet.
 6. Et ikke-teknisk resumé på grundlag af ovennævnte  

 oplysninger.
 7. En oversigt over eventuelle mangler ved oplysningerne og vurderingen af  

 miljøpåvirkningerne.
 8)   Beskrivelsen skal omfatte virkningerne  

 på akut truede, sårbare, sjældne eller fredede plante- og  

 dyrearter eller arter som Danmark i international sammenhæng har et  

 særligt ansvar for.
 9)   Beskrivelsen  

 skal anføre anlæggets direkte virkninger og i givet fald dets  

 indirekte, sekundære, kumulative, kort- og langsigtede, vedvarende  

 eller midlertidige samt positive eller negative virkninger.
 1)   Bekendtgørelsens kapitel 2  

 indeholder bestemmelser, der gennemfører Rådets direktiv nr.  

 85/337/EØF af 27. juni 1985 om vurdering af visse offentlige og  

 private projekters indvirkning på miljøet - VVM-direktivet - og  

 direktiv nr. 97/11/EF af 3. marts 1997 om ændring af nævnte  

 direktiv.
 2)   Miljø- og  

 Energiministeriets bekendtgørelse om godkendelse af listevirksomhed  

 nr. 794 af 9. december 1991 som ændret ved Miljø- og  

 Energiministeriets bekendtgørelse nr. 848 af 30. september 1994 om  

 ændring af bekendtgørelse om godkendelse af listevirksomhed samt  

 Miljø- og Energiministeriets bekendtgørelse nr. 849 af 30.  

 september 1994 om tilladelse m.v. til de anlæg, der er omfattet af  

 miljøvurdering i henhold til lov om planlægning (VVM).
