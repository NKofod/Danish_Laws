Betænkning afgivet af Kulturudvalget den 18. april 2007 Betænkning over Forslag  

 til lov om ændring af teaterloven (Revision af egnsteaterordningen) [af  

 kulturministeren (Brian Mikkelsen)] 1. Udvalgsarbejdet Lovforslaget blev fremsat den 31. januar 2007 og var til 1.  

 behandling den 9. februar 2007. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 19. december 2006 dette udkast til  

 udvalget, jf.
KUU alm. del  bilag 101. Den 1. februar 2007 sendte  

 kulturministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Greve Kommune, Roskilde Kommune og Høje-Taastrup  

 Kommune om Teater Hedeland.
Henvendelsen er optrykt som bilag 2 til  

 betænkningen.
 Kulturministeren har over for udvalget skriftligt kommenteret  

 henvendelsen til udvalget.
Spørgsmål Udvalget har stillet 1 spørgsmål til kulturministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (V,  

 DF og KF) indstiller lovforslaget til  

  

 vedtagelse  

 uændret.
Flertallet opfatter lovforslaget som godt og fremadrettet og  

 undrer sig over, at oppositionen kan anse forslaget for at være et brud på en  

 politisk aftale.
Det har hele tiden stået klart, at der i spørgsmålet om  

 rammestyring af egnsteaterordningen ikke har været enighed mellem regeringen  

 og  

 DF på den ene side og oppositionen på den anden side.
Flertallet ser egnsteatrene som et væsentligt element i det  

 samlede teaterbillede og deler ikke oppositionens pessimisme.  

 Refusionsprocenten ligger fast i 2007, og der er taget hånd om de ændringer,  

 som strukturreformen har medført.
Endvidere konstateres, at bevillingen til  

 egnsteatre aldrig har været større, heller ikke under den tidligere regering.  

 Det  

 understreges, at når der nu indføres rammestyring af egnsteaterordningen, er  

 det ikke, fordi vi vil nedprioritere området.
Egnsteatrene er vigtige for  

 vores  

 kulturliv, og de har i de seneste år fået et kraftigt bevillingsløft og har  

 med  

 finanslovaftalen for 2007 det højeste bevillingsniveau nogen sinde.
 Flertallet vil endvidere gerne fremhæve lovforslagets øvrige  

 vigtige elementer, bl.a. den opstrammede egnsteaterdefinition og  

 konsulentordningen, som har vakt stor genklang i teatermiljøet og i øvrigt  

 imødekommer anbefalingerne fra egnsteaterarbejdsgruppen (Mogens  

 Holm-udvalget).  

 Der er således grund til at have tillid til, at den nye egnsteaterordning  

 giver  

 et godt fundament for fortsat fremgang for scenekunsten i hele Danmark.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse.
Mindretallet finder, at dette lovforslag havde alle  

 forudsætninger for at få en virkelig god medfart.
På baggrund af en bred  

 politisk aftale om egnsteaterområdet og på partiernes opfordring nedsatte  

 kulturministeren et fagligt velfunderet udvalg til at kortlægge  

 udfordringerne  

 og foreslå den fremtidige ordning for egnsteatre.
Der var hele vejen igennem  

 bred enighed også om forudsætningerne, heriblandt at refusionsordningen stod  

 fast, og at det var en præmis, at der ikke skulle indføres rammestyring.  

 Dette  

 gjaldt både i kommuneaftalen på teaterområdet og i kommissoriet til  

 Egnsteaterudvalget.
 Udvalgets rapport indeholdt mange af de gode ideer, som lovforslaget  

 også indeholder: konsulentordning, udviklingspulje og skærpelse af  

 egnsteaterdefinitionen  en helt igennem kvalitativt baseret måde at gå  

 til  

 videreudviklingen af det decentrale teater på.
 I finanslovaftalen med Dansk Folkeparti sad regeringen alle gode  

 anbefalinger overhørig og indførte med et pennestrøg rammestyring af  

 refusionsordningen og ændrede dermed hele præmissen for de forslag, vi kunne  

 blive enige om.
 Teatrenes sparring med konsulenterne, som skulle være et fagligt  

 optimerende redskab, risikerer at få alt for meget karakter af  

 overlevelseskamp, når området nu på længere sigt vil få karakter af et  

 nulsumsspil,  

 hvor et initiativ et sted nødvendigvis betyder, at andre må lide eller lukke.
Når mindretallet ikke kan støtte lovforslaget, er det altså ikke  

 bare en automatisk reaktion på det forkastelige i aftalebrud som sådan.
Det  

 er  

 frem for alt, fordi hele den tankegang, der ligger bag konsulentordningen,  

 nemlig at det er et samspil mellem faglige, kvalitative fordringer og et  

 grundlæggende  

 kommunalt mod på at satse på kultur, der skal forme egnsteatret i fremtiden,  

 med rammestyringen er frataget sin mening.
Man kan ikke ændre på forudsætningerne og så tro, at løsningen  

 forbliver den samme.
Lige så lidt som man kan løbe fra en aftale og så tro,  

 at  

 samarbejdet forbliver det samme.
Socialdemokraterne, Det Radikale Venstre,  

 Socialistisk Folkeparti og Enhedslisten stemmer imod lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Lars Barfoed (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Holger K.
Nielsen (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 139 Bilagsnr.
Titel 1 Høringssvar og høringsnotat, fra kulturministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning 5 Henvendelse af 2/4-07 fra Greve Kommune, Roskilde Kommune  

 og Høje-Taastrup Kommune 6 2. udkast til betænkning Oversigt over spørgsmål og svar vedrørende L 139 Spm.nr.
Titel 1 Spm. om kommentar til henvendelsen af 2/4-07 fra Greve  

 Kommune, Roskilde Kommune og Høje-Taastrup Kommune, til kulturministeren, og  

 ministerens svar herpå Bilag 2 Henvendelse til lovforslaget Henvendelsen er optrykt efter ønske fra S, RV, SF og EL.
Kulturudvalget Folketinget Christiansborg 1240 København K Bemærkninger til forslag til lov om ændring af teaterloven  

 (Revision af egnsteaterordningen) fra Høje-Taastrup, Roskilde og Greve   

 kommunerne bag Teater Hedeland Åbningen af Nordens største udendørs scene i kulturbyåret 1996  

 var led i den samlede vision, der ligger bag Hedeland I/S.
Det geometrisk  

 stramme  

 amfiteater  bygget i stedets materialer: grus, jord og græs  med  

 plads til 3.600  

 siddende gæster, blev åbnet med Verdis Requiem dirigeret af den  

 verdensberømte Zubin Mehta.
 Årene fra 1996 til 2002 blev brugt til at afprøve forskellige  

 driftsmodeller på scenisk aktivitet i amfiteatret, der dog alle havde den  

 ulempe, at de gav underskud og ikke formåede at skabe den kontinuitet, der er  

 forudsætningen for at opbygge et publikumsgrundlag.
Med oprettelsen af egnsteatret Teater Hedeland i 2002 var det  

 med henblik på at skabe en organisatorisk og økonomisk ramme omkring  

 tilbagevendende scenisk aktivitet i sommerperioden.
Udfordringerne var de  

 samme: at opbygge et publikum omkring en kontinuerlig scenisk aktivitet.
En  

 politisk  

 følgegruppe etableredes desuden med repræsentation fra de 5 stiftende  

 enheder:  

 Københavns og Roskilde amter, Høje-Taastrup, Roskilde og Greve kommuner.
 Bestyrelsen blev sammensat efter de kriterier, der nu er  

 standard for kulturinstitutioner, nemlig med professionelle kompetencer.  

 Denne  

 besluttede på baggrund af erfaringerne fra perioden 1996-2000 at skabe et  

 klart  

 fokus kunstnerisk og repertoiremæssigt, nemlig musikdramatikken og opera.
Desuden at betragte det store anlæg som en regional institution,  

 med publikum fra såvel Sjælland som Skåne.
Skemaet nedenfor viser udviklingen  

 fra 2002-2007.
 Skema 1.
Budget År 2002 2003 2004 2005 2006 2007 Titel »Rigoletto« (Opera af G.
Verdi) »Den Flyvende Hollænder« (Opera af R.
Wagner) »Carmina  

 Burana« (Oratorium  

 af Carl Orff +ouverture) »Tosca« (Opera af G.
Puccini) »Nabucco« (Opera af G.
Verdi) »Carmen« (Opera af Berlioz) Orkester Dalhalla Sinfonietta Dalhalla Sinfonietta Malmö Symfoni- orkester Sjællands Symfoni- Orkester Malmö Opera- orkester Malmö Opera- orkester Cast Internationalt Internationalt Dansk Dansk-svensk Dansk-internationalt Dansk-internationalt Antal opf.
1 1 1 3 + 1 3 4 Tilskuere 4.200 3.800 3.800 12.100 9.813 10.810 (70 pct.-bel.) Billetindt.
 1,128 mio. kr.
 0,997 mio. kr.
 0,449 mio. kr.
 2,583 mio.kr.
2,533 mio.kr 3,121 mio.kr.
(70 pct.-bel.) Fonde/ spons.
 540.082 kr.
 266.713 kr.
 515.000 kr.
 280.000 kr.
 260.000 kr.
 400.000 kr.
Tilskud pr.  

 billet 520 kr.
 662 kr.
 675 kr.
 214 kr.
 350 kr.
 326 kr.
(70 pct.) Adm.udg.
 357.067 kr.
 722.921 kr.
 536.279 kr.
 586.027 kr.
 642.266 kr.
 705.440 kr.
Teater Hedeland har nu fundet et stabilt publikumsgrundlag og en  

 kunstnerisk profil, der er unik i Danmark.
Oplevelsen baserer sig på, at en  

 tur  

 i Teater Hedeland er opera i topklasse kombineret med picnic (publikum kommer  

 allerede ved 18-tiden og spiser) og en storslået landskabsiscenesættelse,  

 hvor  

 udsigten fra tilskuerpladsen over scene og sø til det bagvedliggende bakkede  

 landskab er integreret i forestillingen.
Også med hensyn til organisering  

 skiller Teater Hedeland sig positivt ud.
Der er én fuldtidsansat kunstnerisk  

 og  

 administrativ leder og alle andre opgaver løses via kontrakter og  

 outsourcing.  

 Administration af teatret ligger på mellem 10 og 15 pct. af den samlede  

 omsætning.
Som led i konsolideringen af egnsteatret åbner en ny, permanent  

 orkestergrav til sommer.
Her vil regionens symfoniorkestre have optimale  

 udfoldelsesmuligheder i forhold til at spille udendørs.
Projektet har hentet  

 finansiering dels fra teatrets stiftere (ca. 2,8 mio. kr.) og dels fra A.P.  

 Møllers Fond, Oticon Fonden og Veluxfonden (ca. 5,4 mio. kr.).
Anlægget er en kombineret orkestergrav/scene, hvor det  

 hydrauliske tag kan bruges som sceneplatform til andre aktiviteter, f.eks.  

 rytmiske musikaktiviteter m.v.
Som led i optimeringen af brugen af  

 amfiteatret  

 arbejdes der på en samlet kulturplan, med bidrag fra de tre tilskudsydende  

 kommuner.
 I den egnsteaterrapport, som Kunststyrelsen udgav sidste år,  

 anbefalede arbejdsgruppen nogle kriterier, der kunne iagttages for at  

 betegnes  

 som egnsteater, herunder at et egnsteater min. skal producere 2 årlige  

 produktioner.
 Vi konstaterer med tilfredshed, at udkastet til ny egnsteaterlov  

 tager højde for Teater Hedelands særlige situation med teatrets store, ene  

 produktion årligt.
Det er Teater Hedelands erfaring, at der  

 skal musikdramatik eller opera til for at kunne trække et tilstrækkelig stort  

 publikumsvolumen.
Fra de tilbagevendende publikumsundersøgelser ved vi, at  

 publikum kommer fra hele Sjælland samt fra Fyn og Skåne.
Dette publikum er  

 tilgængeligt og mobilt i forhold til den kunstneriske profil, som Teater  

 Hedeland har udviklet.
Undersøgelserne viser  og det underbygges år for  

 år   

 at næsten 40 pct. af Teater Hedelands publikum er tilbagevendende  

 stampublikum,  

 heraf en meget betydelig del fra nær- og lokalområderne.
Der er med de erfaringer, der er gjort til dato, og med de  

 investeringer, der i øjeblikket gøres, potentiale til, at Teater Hedeland kan  

 vokse yderligere.
Antallet af opførelser kan med den repertoirepolitik, der  

 ligger, nå 5, 6 eller endnu flere opførelser med over 20.000 tilskuere.
Alt  

 dette inden for rammen af egnsteatrets tilskud på godt 3,5 mio. kr.
Der er den særlige situation ved udløbet af den nuværende  

 aftaleperiode, at to af de oprindelige stiftere og tilskudsydere, Københavns  

 og  

 Roskilde amter, ikke eksisterer længere.
Det er vores håb, at der ved  

 forhandling  

 af en forlængelse af Teater Hedeland, en proces, der starter i 2008, kan  

 tages  

 højde for dette særlige forhold vis-a-vis de oprindelige amtslige, nu  

 statslige  

 tilskud.
 Vi vil derfor opfordre Folketingets  

 Kultur  

 udvalg  

 til at have disse betragtninger for øje, når teaterlovens bestemmelser om  

 egnsteatre skal revideres.
