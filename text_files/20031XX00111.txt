Skriftlig fremsættelse (26. november 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af våbenloven (Forbud mod at bære kniv mv. samt skærpelse af straffen  

 for ulovlig besiddelse af kniv mv.).
(Lovforslag nr.
L 97).
På baggrund af flere alvorlige knivoverfald i løbet af  

 sommeren 2003 anmodede Justitsministeriet Rigsadvokaten om sammen med  

 Politimesterforeningen og Politidirektøren i København at udarbejde en  

 redegørelse for omfanget af sager, hvor personer ulovligt har besiddet eller  

 anvendt knive mv.
Justitsministeriet anmodede samtidig om en vurdering af  

 grundlaget for en styrket retshåndhævelse på området, herunder i form af  

 lovændringer eller gennem en øget kontrolindsats.
Rigsadvokatens redegørelse  

 forelå den 15. september 2003.
Rigsadvokaten har ved en forespørgsel til samtlige landets  

 politikredse indhentet oplysninger om anmeldt kriminalitet i første halvår  

 2003, hvor kniv er anvendt.
Det fremgår blandt andet af Rigsadvokatens  

 redegørelse, at der i første halvår 2003 i samtlige politikredse er anmeldt i  

 alt 750 tilfælde af kriminalitet, hvor kniv har været anvendt, herunder 5  

 anmeldelser om manddrab og 46 anmeldelser om forsøg på manddrab samt 169  

 anmeldelser om vold efter straffelovens §§ 245 og 246. Foldeknive forekommer  

 i  

 alt i 30 af anmeldelserne om vold, manddrab og forsøg herpå. 8 af disse er  

 foldeknive med en klinge, der er længere end 7 cm, mens 22 (svarende til 10  

 pct.) af knivene er foldeknive med en klinge på højst 7 cm.
For 17 af disse  

 tilfælde er gerningsstedet angivet som et sted med almindelig adgang.
Forbuddet i den gældende bestemmelse i våbenlovens § 4, stk.  

 1, mod at bære kniv på steder, hvortil der er almindelig adgang, omfatter  

 ikke  

 foldeknive med en klinge på højst 7 cm.
Som det fremgår af Rigsadvokatens  

 undersøgelse, bliver disse foldeknive imidlertid også anvendt ved  

 voldskriminalitet.
Knive med en knivlængde på 7 cm og derunder kan volde  

 væsentlig skade, herunder livsfare.
Retsmedicinsk Institut i København har  

 således oplyst, at klingelængden skulle fastsættes til 1-2 henholdsvis 3-4  

 centimeter, hvis et knivstik i halsregionen henholdsvis brystregionen ikke  

 skulle kunne forårsage en sådan skade.
 Rigsadvokaten har på den baggrund gennemgået en række mulige  

 modeller for begrænsning af adgangen til at bære disse foldeknive på steder  

 med  

 almindelig adgang.
Regeringen har vurderet fordele og ulemper ved de modeller,  

 som Rigsadvokaten har skitseret, og lovforslaget bygger i vidt omfang på de  

 anbefalinger, som Rigsadvokaten er fremkommet med i redegørelsen Som Rigsadvokatens undersøgelse viser, bliver foldeknive med  

 en klinge på højst 7 cm brugt til alvorlig personfarlig kriminalitet, og den  

 omstændighed, at det i dag er tilladt at bære sådanne knive uden noget  

 anerkendelsesværdigt  

 formål, øger efter regeringens opfattelse risikoen for voldskriminalitet ved  

 anvendelse af knive.
Regeringen finder, at det er vigtigt, at våbenlovens  

 bestemmelser om besiddelse af knive mv. afspejler en klar afstandtagen fra  

 den  

 tendens, der er hos visse unge til at bære kniv i almindelighed.
Efter  

 regeringens opfattelse er det derfor nødvendigt at gennemføre et generelt  

 forbud mod at bære kniv mv. på offentligt tilgængelige steder samt steder,  

 hvor  

 unge typisk færdes.
Et sådant generelt forbud mod at bære kniv vil kunne  

 bidrage til den nødvendige holdningsændring hos de grupper af unge, der i dag  

 bærer kniv under deres almindelige færden.
 Det foreslås på den baggrund, at det gældende forbud mod at  

 bære kniv eller dolk på offentligt sted udvides til at omfatte foldeknive med  

 en klinge på højst 7 cm, medmindre kniven bæres som led i erhvervsudøvelse,  

 til  

 brug ved jagt, lystfiskeri eller sportsudøvelse eller har et andet lignende  

 anerkendelsesværdigt formål.
Herefter vil det  i lighed med hvad der gælder for andre  

 knive  kun være tilladt at bære foldeknive med en klinge på højst 7 cm  

 på  

 offentligt sted mv., hvis der er et anerkendelsesværdigt formål hermed.  

 Opregningen i lovteksten af anerkendelsesværdige formål er ikke udtømmende.  

 Et  

 andet lignende anerkendelsesværdigt formål kan f.eks. være  

 friluftsaktiviteter som skovture og vandreture.
Der kan også være tale om  

 andet  

 lovligt praktisk gøremål, hvor anvendelse af kniv er nødvendig.
Hævder  

 sigtede/tiltalte, at kniven skal bruges til et anerkendelsesværdigt formål,  

 skal der foretages en samlet vurdering af sagens omstændigheder f.eks. med  

 hensyn til påklædning, tid og sted, måden kniven bæres på, knivens art mv.  

 Denne samlede bedømmelse vil medføre, at der forekommer en række situationer,  

 hvor personer normalt aldrig lovligt vil kunne bære kniv, f.eks. på  

 diskoteker  

 og værtshuse, og forslaget vil medføre, at dette også vil gælde foldeknive.
Det foreslås endvidere at udvide det gældende forbud i  

 våbenlovens § 4, stk. 1, mod at bære kniv eller dolk, således at andre skarpe  

 eller spidse genstande, som er egnede til at blive brugt til  

 legemsbeskadigelse, omfattes af forbuddet.
Det vil naturligvis fortsat være  

 lovligt at medbringe sådanne genstande, hvis man har et anerkendelsesværdigt  

 formål hermed.
Som ovenfor nævnt vil der skulle foretages en samlet  

 bedømmelse  

 af sagens omstændigheder, og en sådan vurdering vil medføre, at det normalt  

 aldrig vil have et anerkendelsesværdigt formål at medbringe eksempelvis en  

 syl  

 på et diskotek eller i almindelighed at gå rundt på gaden med skarpe  

 metalstykker eller glasskår.
 Samtidig foreslås det, at området for forbuddet udvides til  

  ud over steder, hvortil der er almindelig adgang   

 også at omfatte  

 køretøjer, der befinder sig på offentligt tilgængelige steder, samt skoler,  

 ungdomsklubber, fritidsordninger og lignende, hvor unge typisk færdes.
For så vidt angår køretøjer bemærkes, at det fremgår af  

 Rigsadvokatens redegørelse, at flere politimestre særligt har påpeget, at der  

 ofte medbringes kniv i køretøjer, hvilket ikke er forbudt efter de gældende  

 regler.
Dette er efter regeringens opfattelse en uacceptabel retstilstand, og  

 regeringen foreslår derfor  i lighed med hvad der gælder i Sverige og  

 Norge   

 at det også bliver forbudt at bære eller besidde knive mv. i køretøjer, der  

 befinder sig på offentligt tilgængelige steder.
Den foreslåede udvidelse af det stedlige anvendelsesområde  

 for våbenlovens § 4, stk. 1, er et udtryk for regeringens ønske om en  

 konsekvent og målrettet indsats mod de unge, der spreder angst og utryghed,  

 hvor de færdes.
Regeringen finder det meget væsentligt, at våbenlovens  

 bestemmelser også afspejler en klar afstandtagen fra unges besiddelse af  

 knive  

 mv. i skoler, ungdomsklubber, fritidsordninger og lignende.
Det foreslås endvidere, at straffen for ulovlig besiddelse  

 af kniv mv. skærpes.
Dette indebærer først og fremmest, at der i 2.  

 gangstilfælde af overtrædelse af våbenlovens § 4, stk. 1 eller 2, forudsættes  

 fastsat en kort frihedsstraf på 7 dages fængsel.
I dag straffes 1. og 2.  

 gangs-overtrædelser  

 af våbenlovens § 4, stk. 1 og 2, med en bøde på 3.000  5.000 kr., mens  

 der i  

 3. gangstilfælde idømmes en straf af fængsel i 14 dage.
Der foreslås ingen  

 ændring i de gældende strafpositioner i 1. og 3. gangstilfælde.
Regeringen  

 har  

 i den forbindelse lagt vægt på, at frihedsstraf allerede i 2. gangstilfælde  

 må  

 antages at have en præventiv effekt.
 Herudover indeholder lovforslaget forslag til, at bøder for  

 ulovlig besiddelse på bopælen mv. af visse knive og slag- og stødvåben, der i  

 dag fastsættes til 600 kr., forhøjes til 1.000 kr., samt at bødetaksten for  

 ulovlig besiddelse på bopælen mv. af springknive, faldknive, faldstiletter,  

 butterflyknive mv., forhøjes fra 1.000 kr. til 3.000 kr.
 Endelig indeholder lovforslaget et forslag til en ny  

 affattelse af bemyndigelsesbestemmelserne i våbenlovens § 4, stk. 3, nr. 1 og  

 2. Den foreslåede ændring indebærer blandt andet, at justitsministeren får  

 hjemmel til at forbyde andre skarpe eller spidse våben, som ikke kan antages  

 at  

 have noget anerkendelsesværdigt formål, uden at der  som hidtil   

 kræves en  

 lovændring.
 Lovforslaget skal ses i sammenhæng med Justitsministeriets  

 kommende forslag til lov om politivirksomhed, der blandt andet vil indeholde  

 en  

 bestemmelse om visitation mv. på steder, hvor der efter våbenlovgivningen  

 gælder forbud mod at bære eller besidde knive mv.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
