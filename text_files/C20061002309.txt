Cirkulære  

 om ændring af cirkulære om tjeneste- og lejeboliger (Til samtlige ministerier mv.) 1.  

  

 Finansministeriet og  

 tjenestemændenes centralorganisationer har indgået vedlagte aftale af 31. maj  

 2006 om ændring af aftale af 16. marts 1989 om boligbidrag for  

 tjenesteboliger.
 Ved aftale- og overenskomstforhandlingerne 2005 er der  

 opnået enighed om, at boligbidraget højst kan udgøre 17 pct. af basislønnen.  

 Parterne er enige om herved at have tilstræbt en lønbegrebsmæssig  

 oversættelse  

 til nye lønsystemer af reglen om, at boligbidraget i tjenesteboliger højst  

 kan  

 udgøre 15 pct. af tjenestemandens skalaløn.
 2.  

  

 Som konsekvens heraf formuleres  

 pkt. 6. i Finansministeriets skrivelse nr. 32 af 16. marts 1989 om cirkulære  

 om  

 tjeneste- og lejeboliger og § 29 og 32, stk. 3 i Finansministeriets cirkulære  

 af 16. marts 1989 om tjeneste- og lejeboliger således:
6. Det bemærkes, at der er indført et loft over  

 tjenestemandens boligbidrag, når vedkommende bebor en tjenestebolig.  

 Tjenestemanden kan i sådanne tilfælde højst komme til at betale 15 pct. af  

 skalalønnen i boligbidrag.
For ansatte på nye lønsystemer kan boligbidraget i  

 tjenesteboliger højst udgøre 17 pct. af basislønnen.
Hvis loftet nås, vil den  

 lønanvisende myndighed automatisk registrere det og alene indeholde 15 pct. i  

 boligbidrag af den til enhver tid udbetalte skalaløn eller 17 pct. af  

 basislønnen så længe boligbidraget udgør 15 pct. eller derover af skalalønnen  

 eller 17 pct. eller derover af basislønnen.
Til § 29. Ved den endelige fastsættelse af boligbidraget  

 skal der tages hensyn til den pligt, der påhviler tjenestemanden til at bebo  

 en  

 tjenestebolig og til at fraflytte den ved tjenestens ophør og den brugeren af  

 en lejebolig påhvilende pligt til at fraflytte boligen ved tjenestens ophør.  

 Der foretages derfor ved beregning af boligbidraget for tjenesteboliger et  

 fradrag i vurderingen på 30 pct.
For lejeboliger er det tilsvarende fradrag  

 10  

 pct.
Det månedlige boligbidrag for tjenesteboliger kan dog højst udgøre 15  

 pct.  

 af tjenestemandens skalaløn.
For ansatte på nye lønsystemer kan boligbidraget  

 i  

 tjenesteboliger højst udgøre 17 pct. af basislønnen.
Beregningen af  

 boligbidraget efter vurdering foretages af vedkommende styrelse og  

 indberettes  

 til den lønanvisende myndighed.
§ 32, stk. 3. Hvis boligbidraget for en tjenestebolig  

 overstiger 15 pct. af tjenestemandens skalaløn eller 17 pct. af basislønnen,  

 reguleres boligbidraget hver gang, der sker ændring af tjenestemandens  

 løn. 3.  

  

 Hvis indførelse af loftet på 17  

 pct. af basislønnen medfører stigning i boligbidraget skal forhøjelse af  

 boligbidraget varsles med 3 måneder til den 1. i en måned overfor den  

 enkelte.
 4.  

  

 Cirkulæret har virkning fra 1.  

 april 2006.
Finansministeriet, Personalestyrelsen, den  

 31. maj 2006 P.M.V.E.B.Torben Møller Aftale mellem Finansministeriet og  

 tjenestemændenes centralorganisation om ændring af aftale om boligbidrag for  

 tjenesteboliger I henhold til § 14, stk. 2, og § 45, stk. 1, i  

 Finansministeriets bekendtgørelse nr. 597 af 24. juni 2004 af lov om  

 tjenestemænd aftales følgende:
 §§ 3 og 6, stk. 3 i aftalen af 16. marts 1989 mellem  

 Finansministeriet og tjenestemændenes centralorganisationer formuleres  

 således:
§ 3. Ved den endelige fastsættelse af boligbidraget  

 skal der tages hensyn til den pligt, der påhviler tjenestemanden til at bebo  

 en  

 tjenestebolig og til at fraflytte denne ved tjenestens ophør.
Der foretages  

 derfor ved beregning af boligbidraget for tjenesteboliger et fradrag i  

 vurderingen på 30 pct.
Det månedlige boligbidrag for tjenesteboliger kan dog  

 højst udgøre 15 pct. af tjenestemandens skalaløn.
For ansatte på nye  

 lønsystemer kan boligbidraget i tjenesteboliger højst udgøre 17 pct. af  

 basislønnen.
Beregningen af boligbidraget efter vurdering foretages af  

 vedkommende styrelse og indberettes til den lønanvisende myndighed.
§ 6, stk. 3. Hvis boligbidraget efter vurdering af en  

 tjenestebolig overstiger 15 pct. af tjenestemandens skalaløn eller 17 pct. af  

 basislønnen, reguleres boligbidraget hver gang, der sker ændring af  

 tjenestemandens løn. Aftalen har virkning fra 1. april 2006 København, den 31. maj 2006 Statsansattes Kartel Peter Waldorff Statstjenestemændenes Centralorganisation II Tommy Agerskov Thomsen Lærernes Centralorganisation Anders B.  

 Christensen Akademikernes Centralorganisation Sine Sunesen Finansministeriet P.M.V.
 E.B.
