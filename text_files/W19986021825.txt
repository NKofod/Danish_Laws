Nyt fra Ankestyrelsen - undersøgelse af  

 forældreevne - af souschef Tove B.
Andersen - lov om social service  

 § 40, stk. 2, nr. 9 Den sociale Ankestyrelse har til orientering modtaget kopi  

 af en afgørelse angående et forældrepar, hvis barn var  

 anbragt uden for hjemmet.
Forældrene anmodede kommunen om at  

 iværksætte en forældreevneundersøgelse med henblik  

 på at fremme barnets hjemgivelse.
Forældrene ønskede  

 undersøgelsen foretaget hos en bestemt psykolog.
Kommunen  

 tiltrådte anmodningen, men således, at undersøgelsen  

 skulle foretages hos en anden af kommunen valgt psykolog.
 Nævnet havde fundet, at en anmodning om  

 forældreevneundersøgelse skulle vurderes efter bistandslovens §  

 33, stk. 2, nr. 9, nu servicelovens § 40, stk. 2, nr. 9, og nævnet  

 fandt ikke grundlag for at tilsidesætte kommunens valg af psykolog.
Ankestyrelsen bemærker hertil, at økonomisk  

 støtte efter § 40 stk. 2, nr. 9 ydes som en formålsbestemt  

 foranstaltning, og der skal være en klar sammenhæng mellem ydelse  

 af hjælpen og muligheden for at undgå anbringelse/fremme  

 hjemgivelse.
Eksemplerne i vejledningen (Vejledning nr. 57 om servicelovens  

 regler om særlig støtte til børn og unge af 5. marts  

 1998) viser, at der i almindelighed vil være tale om udgifter, som  

 forældrene ellers selv skulle afholde, dvs. der er tale om  

 støtte til forældrenes udgifter.
Den refererede sag indeholder flere problemer a)behov for iværksættelse af  

 forældreevneundersøgelse b)betaling af undersøgelsen og c)valg af psykolog/undersøger.
 ad a).
En undersøgelse af forældrene, herunder deres  

 evne som forældre kan ske som en del af en indledende  

 undersøgelse efter servicelovens § 38 Undersøgelsen kan desuden indgå som en del af  

 indsatsen over for forældrene under anbringelsen jf.  

 servicelovens § 56, eller en undersøgelse kan iværksættes  

 i forbindelse med en overvejelse om hjemgivelse jf. § 46.
ad b) Såfremt kommunen har skønnet, at  

 undersøgelse af forældrene er nødvendig, afholdes  

 udgiften hertil som administrationsudgift eller foranstaltningsudgift.
Hvis  

 undersøgelsen foregår i amtskommunal regi, jf. servicelovens, §  

 34, er det en amtskommunal udgift.
Finansieringsreglerne fremgår af  

 vejledningens pkt. 196.
Det er således ikke forældrene, der har en  

 udgift.
Derfor kan § 40, stk. 2, nr. 9 ikke anvendes.
ad c) Med hensyn til valg af undersøger er  

 udgangspunktet, at forældrene bør inddrages i valget heraf.
Det  

 gælder såvel ved undersøgelse af et barn som ved  

 undersøgelse af forældrene.
Der henvises til vejledningen pkt.  

 28.
 Da det er kommunen, der rekvirerer nødvendige  

 undersøgelser, er det endelige valg af undersøger hos  

 kommunen.
 Såfremt et forældrepar for egne midler  

 ønsker at lade sig undersøge står det dem naturligvis  

 frit for at vælge undersøger.
 Serviceloven viderefører bistandslovens  

 bestemmelser på området.
