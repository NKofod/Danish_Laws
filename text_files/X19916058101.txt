Arbejdsministeriet tiltrådte direktoratets afgørelse om at det af  

 brugsanvisning skulle fremgå, at unge under 18 år ikke måtte arbejde med  

 produktet.
Mere generel formulering ikke tilstrækkelig.
Arbejdsmiljørådet Arbejdsministeriet har d.d. skrevet således til virksomheden A:
 »I skrivelse af 11. juni 1991 har virksomheden klaget over  

 Direktoratet for Arbejdstilsynets afgørelse af 16. maj 1991 om korrekt  

 udarbejdelse af arbejdshygiejnisk brugsanvisning for produktet B.
Klagens indhold Det anføres bl.a. til støtte for klagen, at det er utænkeligt at produktet  

 bliver anvendt af unge under 18 år, medmindre det sker som led i et  

 uddannelsesforløb.
 I klagen henvises endvidere til et notat udarbejdet af arbejdsgruppen  

 vedrørende arbejdsmiljøspørgsmål på xx Tandlægehøjskole, hvori det anføres,  

 at der ved udarbejdelsen af brugsanvisninger bør skelnes mellem stoffer og  

 materialer, som kun må anvendes professionelt og stoffer og materialer, som  

 har en generel anvendelse.
 Arbejdsgruppen anmoder på denne baggrund om accept af, at brugsanvisningen  

 for produktet i stedet for oplysning om anvendelsesbegrænsning for unge under  

 18 år påføres sætningen »Må kun anvendes af tandlægeligt  

 personale«.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen, og af sagen i øvrigt, at kreds  

 København og Frederiksberg kommuner i indberetning til direktoratet af 20.  

 marts 1991, har oplyst, at brugsanvisningen for produktet B mangler oplysning  

 om, at unge under 18 år ikke må anvende produktet.
 I skrivelse af 6. marts 1991 har Dansk Nordenta A/S over for kredsen gjort  

 opmærksom på, at på en tandlægeklinik eller i et laboratorium vil unge under  

 18 år typisk være i et uddannelsesforhold, hvilket indebærer, at de unge  

 lovligt kan anvende produktet.
 Endvidere gøres det gældende i nævnte skrivelse, at det er utænkeligt, at  

 produktet B anvendes af ukyndige, da det er et decideret  

 tandlæge-/laboratorieprodukt.
 Kredsen har videresendt skrivelsen til Direktoratet for Arbejdstilsynet,  

 der i afgørelse af 16. maj 1991 har påbudt virksomheden at sørge for, at  

 virksomhedens produkter er forsynet med brugsanvisning, der opfylder de krav,  

 der stilles i Arbejdsministeriets bekendtgørelse nr. 540 af 2. september 1982  

 om stoffer og materialer.
 I direktoratets udtalelse til Arbejdsministeriet af 23. juli 1991 har  

 direktoratet anført, at brugsanvisningen for produktet B ikke indeholder  

 oplysninger om anvendelsesbegrænsning, heller ikke den foreslåede sætning om,  

 at produktet kun må anvendes af »tandlægeligt personale«.
 Direktoratet gør i forbindelse hermed opmærksom på, at selv om denne  

 sætning var påført, ville man ikke betragte brugsanvisningen som korrekt,  

 idet der herved ikke i tilstrækkelig grad gøres opmærksom på det regelsæt,  

 der gælder for unge under 18 år og ikke gøres opmærksom på, at produktet  

 under henvisning til Arbejdsministeriets bekendtgørelse nr. 103 af 15.  

 februar 1989, som ændret ved bekendtgørelse nr. 883 af 21. december 1989 om  

 unges farlige arbejde, ikke må anvendes af unge under 18 år, medmindre dette  

 foregår som led i en lærlingeuddannelse eller lignende, og da kun i det  

 omfang det er nødvendigt for den konkrete uddannelses gennemførelse.
 Direktoratet finder således, at den beskrivelse af  

 anvendelsesbegrænsningen, som arbejdsgruppen på xxx Tandlægehøjskole har  

 foreslået, og som virksomheden A henviser til, er for utilstrækkelig og  

 direktoratet indstiller på denne baggrund, at direktoratets afgørelse af 16.  

 maj 1991 fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4 været  

 forelagt Arbejdsmiljørådet, der har udtalt, at man støtter direktoratets  

 indstilling.
Arbejdsministeriets afgørelse Arbejdsministeriet skal i den anledning meddele, at man med hjemmel i  

 Arbejdsministeriets bekendtgørelse nr. 103 af 15. februar 1989, som ændret  

 ved bekendtgørelse nr. 883 af 21. december 1989 om unges farlige arbejde,  

 tiltræder direktoratets afgørelse, således at virksomheden A inden den  

 februar 1992 skal sørge for, at virksomhedens produkter opfylder  

 bekendtgørelsens krav.
Arbejdsministeriets begrundelse Der er i afgørelsen lagt vægt på, at det i anvendelsesbegrænsningerne skal  

 fremgå, at produktet ikke må anvendes af unge under 18 år for derved at  

 indeholde en henvisning til det regelsæt, der generelt gælder for unge under  

 18 år.
Endvidere er der lagt vægt på, at en angivelse af, at produktet kun må  

 anvendes af »tandlægeligt personale«, ikke i tilstrækkeligt omfang  

 rummer oplysning om, at produktet kun må anvendes af unge under 18 år under  

 uddannelse i det omfang det er nødvendigt for den konkrete uddannelses  

 gennemførelse.' P.
M.
V.
E.
B.
