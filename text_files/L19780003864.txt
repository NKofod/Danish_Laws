 Den 11. oktober 1977 undertegnedes i København en overenskomst mellem  

 Danmark, Finland, Island, Norge og Sverige om ændring af den nordiske  

 konvention af 7. november 1933 om konkurs, jfr. bekendtgørelse nr. 249 af 1.  

 september 1934, Lovtidende A.
 Ændringsoverenskomsten har følgende ordlyd:
OVERENSKOMST mellem Danmark, Finland, Island, Norge og Sverige om ændring af den  

 nordiske konvention af 7. november 1933 om konkurs.
 Regeringerne i Danmark, Finland, Island, Norge og Sverige har aftalt, at  

 art. 10 i den nordiske konvention af 7. november 1933 om konkurs skal have  

 følgende ordlyd:
Artikel 10 Domme og forlig angående afkræftelse og andet bortfald af rettigheder i  

 tilfælde af konkurs, som er erklæret i en af staterne, skal anerkendes og  

 fuldbyrdes i en anden konventionsstat i overensstemmelse med denne stats  

 interne lovgivning.
 En retskraftig afgørelse hvorved en domstol i en af staterne stadfæster en  

 akkord i konkurs, skal have bindende virkning også i de andre stater.
 Disse bestemmelser kommer til anvendelse, uanset om konkursen omfatter  

 formue i en eller flere af staterne.
----------------------- De kontraherende stater kan tiltræde denne overenskomst ved at Ratifikationsdokumenterne skal deponeres i det danske udenrigsministerium.
Overenskomsten træder i kraft den første dag i den måned, der følger 2  

 måneder efter, at overenskomsten er tiltrådt af 3 stater, og den finder  

 anvendelse på konkurs og offentlig akkordforhandling uden for konkurs, der er  

 indtrådt efter ikrafttrædelsen.
For så vidt angår en kontraherende stat, som  

 tiltræder overenskomsten på en senere tidspunkt, træder den i kraft 2 måneder  

 efter, at staten har tiltrådt overenskomsten.
Det danske justitsministerium kan efter forhandling med de øvrige  

 kontraherende staters justitsministerier bestemme, at konventionen af 7.  

 november 1933 med senere ændringer skal gælde for Færøerne og Grønland.
For  

 konventionens anvendelse kan det danske justitsministerium efter at have  

 iagttaget samme fremgangsmåde fastsætte sådanne afvigelser, som de specielle  

 færøske eller grønlandske forhold måtte tilsige.
 Til bekræftelse heraf har de respektive befuldmægtigede undertegnet  

 nærværende overenskomst.
 Udfærdiget i København i et eksemplar på hvert af følgende sprog: dansk,  

 finsk, islandsk, norsk og svensk, og for det svenske sprogs vedkommende i 2  

 tekster, en for Finland og en for Sverige, den 11. oktober 1977.
Lise Østergaard Ændringsoverenskomsten trådte i kraft den 1. januar 1978 for Danmark,  

 Finland, Norge og Sverige.
 Udenrigsministeriet, den 7. juni 1978.
