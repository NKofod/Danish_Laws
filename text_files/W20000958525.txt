Reassuranceselskab i Luxembourg Reference:
 SEL § 13, stk. 1.
A A/S's klage til Landsskatteretten drejede sig om sig om  

 Ligningsrådets afgørelse af 7. september 1999 i henhold til  

 skattestyrelseslovens kapitel 2 A om bindende forhåndsbesked.
Ved denne  

 afgørelse har Ligningsrådet fundet, at A A/S ikke kan modtage  

 skattefrit udbytte fra et helejet reassuranceselskab i Luxembourg, jf.  

 selskabsskattelovens § 13, stk. 1, nr. 2, 1. pkt.
 Spørgsmålet til Ligningsrådet var følgende:
"Kan A A/S modtage skattefrit datterselskabsudbytte efter  

 selskabsskattelovens § 13, stk. 1, nr. 2, 1. pkt., fra et helejet  

 reassuranceselskab i Luxembourg? Ligningsrådet har besvaret det stillede spørgsmål  

 således:
"Nej." Baggrund På tidspunktet for anmodningen om den bindende forhåndsbesked  

 overvejedeA A/S at etablere et helejet datterselskab i Luxembourg, der  

 udelukkende skal drive forsikringsvirksomhed med genforsikring af  

 A-koncernens egne forsikringer, tegnet gennem danske og udenlandske direkte  

 tegnende forsikringsselskaber.
Datterselskabet er efterfølgende  

 etableret i Luxembourg.
Formålet med datterselskabet er at finansiere  

 forsikringsmæssige risici.
Ud fra en lønsomhedsprognose  

 påtænker A A/S at genforsikre forsikringerne vedrørende 1)  

 løsøre og  bygninger (inkl. driftstab), 2) ansvar, 3) transport  

 og 4) gruppeulykke for personale i datterselskabet.
På sigt er det  

 hensigten på grundlag af lønsomhedsvurderinger at samle de  

 fleste af selskabets skades- og personforsikringer i datterselskabet.
A A/S´s udvidede skadesforsikringer dækker selskabets egne bygninger  

 og driftsmidler, herunder f.eks. selskabets repeater stationer og kabler.  

 Selskabets ansvarsforsikringer dækker bl.a. situationer, hvor selskabet  

 ikke kan stille aftalte telekommunikationsforbindelser ("links") til  

 rådighed for sine kunder, herunder driftstabsforpligtelser overfor  

 større erhvervskunder, samt ansvar for skader opstået i  

 forbindelse med gravearbejde ved nedlægning af kabler i jorden.  

 Transportforsikringer dækker bl.a. tyveri fra A A/S´s  

 motorkøretøjer.
Personforsikringerne dækker selskabets  

 medarbejdere og omfatter såvel gruppelivs- som  

 gruppeulykkesforsikring.
Ved at etablere sit eget genforsikringsselskab i Luxembourg vil A A/S  

 kunne tilpasse policerne til selskabets faktiske skadesrisiko og derved  

 nedbringe præmieindbetalingerne betragteligt.
En sådan reduktion  

 af præmieindbetalingerne er ikke mulig i Danmark, da det danske marked  

 er for lille hertil.
A A/S vil endvidere kunne reducere omkostningerne bl.a.  

 ved gennem datterselskabet at få direkte adgang til  

 reassurancemarkedet, hvor der handles en gros, ved i stigende grad at blive  

 selvforsikrende på lønsomme områder og ved at skaffe sig  

 forsikringsmuligheder, der ikke foreligger i det almindelige marked.
Fordelen  

 svarer reelt til differencen mellem detail- og engrosmarkedet.
Hertil kommer,  

 at  datterselskabet forventes drevet mere effektivt i Luxembourg end i  

 Danmark, da det vil få fordel af ekspertisen i de internationale  

 genforsikringsselskaber i Luxembourg, og at datterselskabet vil opnå  

 driftsmæssige fordele ved samarbejde med søsterselskabet B.
Efter reglerne i Luxembourg hæfter den professionelle ledelse i  

 genforsikringsselskabet personligt overfor de luxembourgske myndigheder for  

 selskabets korrekte og selvstændige drift som et almindeligt  

 reassuranceselskab.
Ud af bestyrelsens 3 pladser kan  A A/S  kun  

 besætte den ene.
A A/S har ingen indflydelse på  

 skadesopgørelserne, da skaderne skal opgøres af en  

 international anerkendt uafhængig loss adjuster, der er  

 forhåndsgodkendt af det forsikringsselskab, der har den direkte  

 forsikringsrisiko, og af reassurandørerne bag genforsikringsselskabet.  

 Loss adjusteren fastsætter grundlaget for reservehensættelserne,  

 mens beregningerne af reservehenlæggelserne skal foretages efter  

 henholdsvis danske og luxembourgske regler.
A A/S har ingen mulighed for at  

 påvirke størrelsen af reservehensættelserne i  

 genforsikringsselskabet, da Commissariat aux Assurances efter reglerne i  

 Luxembourg fastlægger kravene til genforsikringsselskabets  

 reservehensættelser.
Skattemæssige forhold Datterselskabet i Luxembourg etableres som et almindeligt selskab (SA),  

 der vil opfylde de krav, som stilles efter danske regler for at kvalificere  

 som et selskab, hvorfra der kan modtages udbytte.
Datterselskabet vil efter  

 danske regler være et finansielt selskab, idet det efter reglerne i  

 Luxembourg skal etableres som et "Captive" selskab, der udelukkende må  

 drive genforsikringsvirksomhed.
Datterselskabets indkomst vil udelukkende  

 hidrøre fra forsikringsvirksomhed og vil være omfattet af  

 definitionen "finansiel virksomhed" i selskabsskattelovens § 32.
Selskabets indkomst bliver underlagt en beskatning på 37,45 % i  

 Luxembourg.
Den skattepligtige indkomst opgøres efter regler, der i  

 vidt omfang svarer til de danske regler for opgørelse af den  

 skattepligtige indkomst for et forsikringsselskab.
Generelt vil alle  

 præmier og alt kapitalafkast skulle indtægtsføres og  

 beskattes med 37,45 %. Der er ikke fradrag i det luxembourgske selskab for  

 betalte udbytter, og reglerne om likvidationsbeskatning m.v. svarer til de  

 danske.
Udbytter og aktieavancer kan dog i særlige tilfælde  

 modtages skattefrit af et selskab i Luxembourg under omstændigheder,  

 hvor tilsvarende udbytter og aktieavancer ikke ville være skattefri i  

 Danmark.
Selskabet i Luxembourg forventes i overvejende grad at investere i  

 rentebærende kortfristede papirer.
Eventuelle aktieinvesteringer vil  

 blive foretaget således, at betingelserne for skattefrihed i Luxembourg  

 ikke vil være opfyldt.
Udjævningshensættelser Efter de danske skatteregler kan forsikringsselskaber foretage fradrag i  

 den skattepligtige indkomst for beløb, der hensættes for egen  

 regning til dækning af forpligtelser over for de forsikrede.  

 Hensættelserne skal i henhold til forsikringsretlige regler  

 opgøres, så de er tilstrækkelige til at dække  

 samtlige forsikringsselskabets forpligtelser.
Opgørelserne foretages  

 på baggrund af statistisk materiale, og der findes ingen faste  

 øvre eller nedre procentgrænser for hensættelsernes  

 størrelse.
Principielt skal de samlede hensættelser  

 opgøres hvert år, hvorefter ændringerne indgår i  

 skattegrundlaget.
 Skadesforsikringsselskaber kan fradrage såvel hensættelser til  

 dækning af indtrufne skader (erstatningshensættelser), modtagne  

 præmier, der vedrører senere forsikringsperioder  

 (præmiehensættelser) og udjævningshensættelser, der  

 vedrører påregnelige udsving i de årlige  

 erstatningsudgifter.
Efter de luxembourgske skatteregler kan forsikringsselskaber på  

 samme måde som i Danmark foretage fradrag i den skattepligtige indkomst  

 for beløb, der hensættes for egen regning til dækning af  

 forpligtelser over for de forsikrede.
Skadesforsikringsselskaber kan  

 således foretage fradrag for erstatningshensættelser,  

 præmiehensættelser og udjævningshensættelser.
Med hensyn til udjævningshensættelsen kræves i henhold  

 til de forsikringsretlige regler i Luxembourg, at der afsættes  

 beløb til denne hensættelse svarende til selskabets finansielle  

 resultat hvert år, indtil en statistisk beregnet øvre  

 grænse er nået.
Størrelsen af  

 udjævningshensættelser er afhængig af risikotype samt  

 risikograd og beregnes på grundlag af den gennemsnitlige  

 præmieindtægt de seneste 5 år multipliceret med en faktor i  

 intervallet 12,5 og 20, som fastsættes af Commissariat aux Assurances i  

 Luxembourg.
Det årlige tekniske overskud skal henlægges til denne  

 udjævningshensættelse, indtil den øvre grænse  

 nås.
For A A/S´s vedkommende vil gennemsnitsfaktoren blive ca. 15.  

 Erstatnings- og præmiehensættelser fastsættes som efter  

 danske regler på baggrund af statistisk materiale.
De forsikringsretlige regler i Luxembourg om  

 udjævningshensættelser bevirker, at datterselskabet med de  

 forudsætninger, der er lagt til grund i den bindende  

 forhåndsbesked, første gang skal betale selskabsskat i  

 Luxembourg i henholdsvis år 16, jf. vækstscenarier, der  

 løber over henholdsvis 25, 35 og 50 år, og år 15, jf.  

 ophørsscenarier.
Med udgangspunkt i de samme forudsætninger  

 skulle datterselskabet på grund af udjævningshensættelser  

 første gang have betalt selskabsskat i Danmark i år 7.
Vækstscenarier Nutidsværdien af faktisk betalt skat vil ved fremregning i 25  

 år være 102,3 mio. kr. i Luxembourg og 154,3 mio. kr. i Danmark.  

 Skatten betales på grundlag af en nettoindtægt før skat og  

 udjævningshensættelser på 572,5 mio. kr.
Dette svarer til  

 en skatteprocent på 17,9 i Luxembourg og 27 i Danmark.
Herved er  

 skatteniveauet i Luxembourg (baseret på faktiske skattebetalinger)  

 66,3% af skatteniveauet i Danmark.
Nutidsværdien af udskudt skat ved  

 periodens slutning vil udgøre 112,1 mio. kr. i Luxembourg og 28,9 mio.  

 kr. i Danmark.
Den samlede skat vil udgøre 214,4 mio. kr. i Luxembourg  

 og 183,2 mio kr. i Danmark, svarende til et skatteniveau i Luxembourg  

 på 117 % af det danske skatteniveau.
Den latente skattebyrde vil ikke  

 udløse beskatning, så længe driften fortsætter, men  

 vil blive udløst ved eksempelvis likvidation af selskabet eller  

 reduktion af aktiviteten.
Ved fremregning i 35 år vil nutidsværdien af  

 skattebetalingerne udgøre 312,6 mio. kr. i Luxembourg og 352,7 mio.  

 kr. i Danmark i forhold til en nettoindtægt på 1.217,9 mio. kr.,  

 svarende til en skatteprocent på 25,7 i Luxembourg og 29 i Danmark.  

 Herved er skatteniveauet i Luxembourg 88,6 % af skatteniveauet i Danmark.
Den  

 latente skattebyrde vil udgøre 143,6 mio. kr. i Luxembourg og 37 mio.  

 kr. i Danmark.
Den samlede skat vil udgøre 456,2 mio. kr. i Luxembourg  

 og 389,7 mio. kr. i Danmark, svarende til et skatteniveau i Luxembourg  

 på 117,1 % af det danske skatteniveau.
Ved fremregning i 50 år vil nutidsværdien af  

 skattebetalingerne udgøre 985,8 mio. kr. i Luxembourg og 966,2 mio.  

 kr. i Danmark i forhold til en nettoindtægt på 3.187,1 mio. kr.,  

 svarende til en skatteprocent på 30,9 i Luxembourg og 30,3 i Danmark.  

 Herved er skatteniveauet i Luxembourg 102 % af skatteniveauet i Danmark.
Den  

 latente skattebyrde vil udgøre 207,9 mio. kr. i Luxembourg og 53,7  

 mio. kr. i Danmark.
Den samlede skat vil udgøre 1.193,7  mio. kr. i  

 Luxembourg og 1.019,9 mio. kr. i Danmark, svarende til et skatteniveau i  

 Luxembourg på 117 % af det danske skatteniveau.
Ved en diskonteringsrente på 4 % efter skat vil nutidsværdien  

 af de faktiske skattebetalinger udgøre 76,9 mio. kr. i Danmark mod  

 44,3 mio. kr. i Luxembourg over en fremregningsperiode på 25 år,  

 svarende til en skatteprocent på 25,1 % i Danmark og 14,4  % i  

 Luxembourg.
Herved er skatteniveauet i Luxembourg 57,6 % af niveauet i  

 Danmark.
Nutidsværdien af udskudt skat udgør 10,9 mio. kr. i  

 Danmark mod 42,1 mio. kr. i Luxembourg.
Den samlede skat udgør 87,8  

 mio. kr. i Danmark mod 86,4 mio. kr. i Luxembourg, svarende til et  

 skatteniveau i Luxembourg på 98,4 % af skatteniveauet i Danmark.
Ved en diskonteringsrente på 4 % efter skat vil nutidsværdien  

 af de faktiske skattebetalinger udgøre 136,2 mio. kr. i Danmark mod  

 107 mio. kr. i Luxembourg over en fremregningsperiode på 35 år,  

 svarende til en skatteprocent på 27,3 % i Danmark og 21,4 % i  

 Luxembourg.
Herved er skatteniveauet i Luxembourg 78,6 % af niveauet i  

 Danmark.
Nutidsværdien af udskudt skat udgør 9,4 mio. kr. i  

 Danmark mod 36,4 mio. kr. i Luxembourg.
Den samlede skat udgør 145,6  

 mio. kr. i Danmark mod 143,4 mio. kr. i Luxembourg, svarende til en  

 skatteniveau i Luxembourg på 98,5 % af skatteniveauet i Danmark.
Ved en diskonteringsrente på 4 % efter skat vil nutidsværdien  

 af de faktiske skattebetalinger udgøre 246,9 mio. kr. i Danmark mod  

 228,3 mio. kr. i Luxembourg over en fremregningsperiode på 50 år,  

 svarende til en skatteprocent på 28,9 % i Danmark og 26,7 % i  

 Luxembourg.
Herved er skatteniveauet i Luxembourg 92,5 % af niveauet i  

 Danmark.
Nutidsværdien af udskudt skat udgør 7,6 mio. kr. i  

 Danmark mod 29,3 mio. kr. i Luxembourg.
Den samlede skat udgør 254,5  

 mio. kr. i Danmark mod 257,6 mio. kr. i Luxembourg, svarende til et  

 skatteniveau i Luxembourg på 101,2 % af skatteniveauet i Danmark.
Ved en fremregningsperiode på 25 år og en diskonteringsrente  

 på 6 % vil nutidsværdien af de faktiske skattebetalinger  

 udgøre 55,8 mio. kr. i Danmark mod 29,7 mio. kr. i Luxembourg,  

 svarende til en skatteprocent på 24 % i Danmark og 12,8 % i Luxembourg.  

 Herved udgør den faktisk betalte skat i Luxembourg 53,2 % af den  

 betalte skat i Danmark.
Nutidsværdien af latente skatter udgør  

 6,7 mio. kr. i Danmark mod 26,1 mio. kr. i Luxembourg.
Den samlede skat  

 udgør 62,5 mio. kr. i Danmark mod 55,8 mio. kr. i Luxembourg, svarende  

 til en skattebelastning i Luxembourg på 89,3 % af skattebelastningen i  

 Danmark.
Ved en fremregningsperiode på 35 år og en diskonteringsrente  

 på 6 % vil nutidsværdien af de faktiske skattebetalinger  

 udgøre 88,9 mio. kr. i Danmark mod 64,6 mio. kr. i Luxembourg,  

 svarende til en skatteprocent på 26,1 % i Danmark og 19 % i Luxembourg.  

 Herved udgør den faktisk betalte skat i Luxembourg 72,7 % af den  

 betalte skat i Danmark.
Nutidsværdien af latente skatter udgør  

 4,8 mio. kr. i Danmark mod 18,7 mio. kr. i Luxembourg.
Den samlede skat  

 udgør 93,7 mio. kr. i Danmark mod 83,3 mio. kr. i Luxembourg, svarende  

 til en skattebelastning i Luxembourg på 88,9 % af skattebelastningen i  

 Danmark.
Ved en fremregningsperiode på 50 år og en diskonteringsrente  

 på 6 % vil nutidsværdien af de faktiske skattebetalinger  

 udgøre 137,6 mio. kr. i Danmark mod 118 mio. kr. i Luxembourg,  

 svarende til en skatteprocent på 27,7 % i Danmark og 23,8 % i  

 Luxembourg.
Herved udgør den faktisk betalte skat i Luxembourg 85,8 %  

 af den betalte skat i Danmark.
Nutidsværdien af latente skatter  

 udgør 2,9 mio. kr. i Danmark mod 11,3 mio. kr. i Luxembourg.
Den  

 samlede skat udgør 140,5 mio. kr. i Danmark mod 129,3 mio. kr. i  

 Luxembourg, svarende til en skattebelastning i Luxembourg på 92 % af  

 skattebelastningen i Danmark.
Ophørsscenarier Ved en umiddelbar nedlukning efter 20 år vil nutidsværdien af  

 de faktiske skattebetalinger i Danmark udgøre 91,5 mio. kr. mod 38  

 mio. kr. i Luxembourg.
Nutidsværdien af udskudte skatter vil  

 udgøre 25,6 mio. kr. i Danmark mod 99,1 mio. kr. i Luxembourg, og de  

 samlede skatter vil udgøre 117,1 mio. kr. i Danmark og 137,1 mio. kr.  

 i Luxembourg, svarende til en skatteprocent på 32 % i Danmark og 37,5 %  

 i Luxembourg og en skattebelastning i Luxembourg på 117,1 % af  

 skattebelastningen i Danmark.
 Ved en fremregningsperiode på 20 år og en diskonteringsrente  

 på 4 % vil nutidsværdien af de faktiske skattebetalinger i  

 Danmark udgøre 51,6 mio. kr. mod 18,4 mio. kr. i Luxembourg.  

 Nutidsværdien af udskudte skatter vil udgøre 11,7 mio. kr. i  

 Danmark mod 45,2 mio. kr. i Luxembourg, og de samlede skatter vil  

 udgøre 63,3 mio. kr. i Danmark og 63,6 mio. kr. i Luxembourg, svarende  

 til en skatteprocent på 28,3 % i Danmark og 28,5 % i Luxembourg og en  

 skattebelastning i Luxembourg på 100,5 % af skattebelastningen i  

 Danmark.
 Ved en fremregningsperiode på 20 år og en diskonteringsrente  

 på 6 % vil nutidsværdien af de faktiske skattebetalinger i  

 Danmark udgøre 39,4 mio. kr. mod 12,9 mio. kr. i Luxembourg.  

 Nutidsværdien af udskudte skatter vil udgøre 8 mio. kr. i  

 Danmark mod 30,9 mio. kr. i Luxembourg, og de samlede skatter vil  

 udgøre 47,4 mio. kr. i Danmark og 43,8  mio. kr. i Luxembourg,  

 svarende til en skatteprocent på 26,5 % i Danmark og 24,5 % i  

 Luxembourg og en skattebelastning i Luxembourg på 92,4 % af  

 skattebelastningen i Danmark.
Ved en gradvis afvikling af selskabet og fremregning i 35 år vil  

 nutidsværdien af skattebetalingerne udgøre 302 mio. kr. i  

 Danmark mod 353,5 mio. kr. i Luxembourg, svarende til en skatteprocent  

 på 32 % i Danmark og 37,5 % i Luxembourg.
Nutidsværdien af  

 skattebetalingerne vil ved en diskonteringsrente på 4 % være  

 123,1 mio. kr. i Danmark mod 124,8 mio. kr. i Luxembourg, svarende til en  

 skatteprocent på 29,5 % i Danmark og 29,9 % i Luxembourg, og ved en  

 diskonteringsrente på 6 % 82,1 mio. kr. i Danmark mod 76,3 mio. kr. i  

 Luxembourg, svarende til en skatteprocent på 28 % i Danmark og 26 % i  

 Luxembourg.
Renteeffekt af diskontering Ved fremregning i 25 år og 35 år medfører udskydelse af  

 beskatningen ved en rente på 4 % efter skat en rente- og  

 likviditetsfordel i Danmark på henholdsvis 106,3 mio. kr. og 253,5 mio.  

 kr. og i Luxembourg på henholdsvis 170,1 mio. kr. og 349,2 mio. kr.
Ved  

 en rente på 6 % er rente- og likviditetsfordelen i Danmark henholdsvis  

 127,4 mio. kr. og 300,8 mio. kr. og i Luxembourg henholdsvis 184,7 mio. kr.  

 og 391,6 mio. kr.
Ved ophør efter 20 år eller 35 år medfører  

 udskydelse af beskatningen ved en rente på 4 % efter skat en rente- og  

 likviditetsfordel i Danmark på henholdsvis 53,8 mio. kr. og 178,9 mio.  

 kr. og i Luxembourg på henholdsvis 73,5 mio. kr. og 228,7 mio. kr.
Ved  

 en rente på 6 % er rente- og likviditetsfordelen i Danmark henholdsvis  

 69,7 mio. kr. og 219,9 mio. kr. og i Luxembourg henholdsvis 93,3 mio. kr. og  

 277,2 mio. kr.
 Rentefordelen i Luxembourg kan ved en diskonteringsrente på 4 % ved  

 25 års fremregning opgøres til 28,5 mio. kr., svarende til en  

 reduktion af den effektive skatteprocent med 9,3 %. Ved fremregning i 35  

 år og 50 år kan rentefordelen opgøres til henholdsvis 43,7  

 mio. kr. og 62,7 mio. kr., svarende til en reduktion af den effektive  

 skatteprocent med henholdsvis 8,7 % og 7,3 %. Effekten af udskudt skat  

 på sluttidspunktet kan i de tre situationer opgøres til en  

 reduktion af skatteprocenten på henholdsvis 13,7 % , 7,3 % og 3,4  

 %.
 Rentefordelen i Danmark kan ved en diskonteringsrente på 4 % ved 25  

 års fremregning opgøres til 10,4 mio. kr., eller en reduktion af  

 den effektive skatteprocent på 3,4 %. Ved fremregning i 35 år og  

 50 år er rentefordelen henholdsvis 14,3 mio. kr. og 19,1 mio. kr.,  

 eller en reduktion på henholdsvis 2,9 % og 2,2 %. Effekten af udskudt  

 skat på sluttidspunktet kan i de tre situationer opgøres til en  

 reduktion på henholdsvis 3,6 %, 1,9 % og 0,9 %.
 Ved 25 års fremregning og en diskonteringsrente på 6 % kan  

 rentefordelen i Luxembourg opgøres til 31,3 mio. kr., svarende til en  

 reduktion af den effektive skatteprocent med 13,5 %. Ved fremregning i 35  

 år og 50 år kan rentefordelen opgøres til henholdsvis 44,1  

 mio. kr. og 56,7 mio. kr., svarende til en reduktion af den effektive  

 skatteprocent med henholdsvis 13 % og 11,4 %. Effekten af udskudt skat  

 på sluttidspunktet kan i de tre situationer opgøres til en  

 reduktion af skatteprocenten på henholdsvis 11,2 %, 5,5 % og 2,3 %.
 Ved 25 års fremregning og en diskonteringsfaktor på 6 % kan  

 rentefordelen i Danmark opgøres til 11,9 mio. kr., eller en reduktion  

 af den effektive skatteprocent på 5,1 %. Ved fremregning i 35 år  

 og 50 år er rentefordelen henholdsvis 15,2 mio. kr. og 18,4 mio. kr.,  

 eller en reduktion på henholdsvis 4,5 % og 3,7 %. Effekten af udskudt  

 skat på sluttidspunktet kan i de tre situationer opgøres til en  

 reduktion på henholdsvis 2,9 %, 1,4 % og 0,6 %.
Ligningsrådet har som begrundelse for den bindende  

 forhåndsbesked bl.a. anført, at der ud fra en samlet, konkret  

 bedømmelse af sagen vil indtræde tvungen sambeskatning efter  

 selskabsskattelovens § 32. Der er herved henset til, at den samlede  

 beskatning af datterselskabet i Luxembourg ikke inden for en overskuelig  

 tidshorisont vil nå op på 75 pct. af det - gældende -  

 danske skatteniveau, selv om der tillægges den udskudte skat en vis  

 betydning.
Beskatningen af datterselskabet i Luxembourg vil således  

 være væsentlig lavere end efter danske skatteregler, og  A A/S  

 kan derfor ikke modtage udbytte skattefrit fra et helejet  

 genforsikringsselskab i Luxembourg, jf. selskabsskattelovens § 13, stk. 1,  

 nr. 2, 1. pkt.
 Selskabets repræsentanter har over for Landsskatteretten nedlagt  

 påstand om ændring af den bindende forhåndsbesked.
Til støtte for påstanden har repræsentanterne bl.a.  

 anført, at formålet med at placere Captivet i Luxembourg  

 udelukkende er forretningsmæssigt begrundet, idet der herved kan  

 opnås lavere forsikringspræmier end ved tegning af forsikringer  

 hos danske forsikringsselskaber.
Ifølge en undersøgelse,  

 foretaget af et uafhængigt konsulentfirma, var der ikke de  

 lovgivningsmæssige rammer og den fornødne ekspertise til, at  

 Captivet med økonomisk fordel kunne etableres i Danmark.  

 Undersøgelsen udpegede en række lande uden for EU, hvor det  

 både forretningsmæssigt og skattemæssigt var fordelagtigt  

 at placere Captivet.
Da A A/S ikke ønsker at foretage  

 skattetænkning, blev disse lande imidlertid valgt fra.
A A/S kunne  

 herefter vælge mellem at placere Captivet i Irland (10 %-beskatning)  

 eller i Luxembourg (37,45 %-beskatning). A A/S valgte Luxembourg, da  

 selskabet har en ejerandel i B, som allerede har et genforsikringsselskab i  

 Luxembourg.
Et tæt samarbejde mellem S A/S og B om samlet genforsikring  

 ville medføre økonomiske besparelser for begge selskaber.
Repræsentanterne har herefter bl.a. gjort gældende, at  

 Captivets indkomst ud fra såvel en generel som en konkret vurdering  

 må anses for at være underlagt en beskatning i Luxembourg, der  

 ikke er væsentlig lavere end efter danske beskatningsregler,  

 således at A A/S kan modtage udbytte skattefrit fra datterselskabet,  

 jf. selskabsskattelovens § 13, stk. 1, nr. 2, og således at der ikke er  

 tale om tvungen sambeskatning efter selskabsskattelovens § 32. Det  

 bemærkes herved, at der i de første 7 år ingen beskatning  

 er hverken i Danmark eller i Luxembourg, og at der herefter alene er tale om  

 en midlertidig og ikke en uendelig udskydelse af skatten.
Forskellen i  

 beskatningen opstår herefter i de følgende ca. 8-9 år  

 på grund af de forskellige forsikringsretlige regler om  

 udjævningshensættelser.
Effekten er en periodeforskydning af  

 skattebetalingen i Luxembourg og i Danmark på 9 år i situationen  

 med fortsat drift og på 8 år i ophørssituationen.  

 Imidlertid vil skatten herefter blive større i Luxembourg end efter  

 danske skatteregler.
Efter 7 år sker der en løbende beskatning  

 af selskabsindkomsten i Danmark med 32 %, mens der efter 15/16 år sker  

 en løbende beskatning af selskabsindkomsten i Luxembourg med 37,45 %.  

 Der bør endvidere tages hensyn til udskudt skat af  

 udjævningshensættelserne, som fuldt ud beskattes i Luxembourg med  

 37,45 % ved likvidation af Captivet.
Uanset om Captivet fortsætter sin  

 virksomhed i det uendelige, eller om det stopper med at drive virksomhed, vil  

 beskatningen i Luxembourg og i Danmark stort set være ens efter en vis  

 årrække.
Dette gælder, uanset om der anvendes  

 diskonteringsfaktor (forrentning efter skat) 4 % eller 6 % ved beregning af  

 skatteprocenterne.
Det er den faktiske danske beskatningsprocent, der skal  

 sammenlignes med, og denne ligger ifølge de foretagne beregninger  

 under 32 %. Der er endvidere alene tale om en udskydelse af skattebetalingen,  

 og ikke om en manglende skattebetaling, jf. herved punkt 7.2.5.2. i  

 cirkulære nr. 82 af 29. maj 1997 om international beskatning.
Det afgørende ved vurderingen er, om det udenlandske datterselskab  

 rent faktisk betaler en væsentlig lavere skat, end det skulle have  

 betalt efter danske regler, og der skal herved tages hensyn til de udskudte  

 skatter, der ligger på udjævningshensættelserne i  

 Luxembourg, jf. herved punkt 7.2.3. i cirkulære nr. 135 af 2. september  

 1999 til aktieavancebeskatningsloven og Landsskatterettens kendelse af 22.  

 oktober 1999, offentliggjort i TfS 2000.169. Det er ikke afgørende,  

 hvor mange års forskel der er i udskydelsen af den løbende  

 beskatning i henholdsvis Danmark og Luxembourg.
Det fremgår endvidere  

 af skatteministerens svar i forbindelse med behandlingen af L 35, at der skal  

 tages hensyn til udenlandsk udskudt skat ved vurderingen af, om et udenlandsk  

 selskab er beskattet væsentligt lavere end efter danske  

 beskatningsregler i relation til selskabsskattelovens § 32. Skatteministeren  

 gav herved som eksempel en ordning som den svenske henlæggelsesordning,  

 hvor op til 25 % af overskuddet kan fradrages ved henlæggelse til  

 såkaldte periodiseringsfonde, men hvor beløbet skal  

 tilbageføres til beskatning senest 5 år efter  

 henlæggelsesåret.
Ministeren nævnte i samme svar  

 tilsvarende periodeforskydninger som følge af landes forskellige  

 regler for afskrivning, underskudsfremførsel,  

 investeringsfondshenlæggelser og lignende.
Det kan i den forbindelse  

 ikke udelukkes, at forskelle i danske og udenlandske regler for f.eks.  

 afskrivninger ville kunne medføre en endnu længere udskydelse af  

 skatten end i det foreliggende tilfælde.
Det giver i øvrigt  

 ingen mening at foretage en vilkårlig øjebliksvurdering af  

 situationen, således som Told- og Skattestyrelsen har gjort.
Enten er  

 der tale om en virksomhed i drift -  og så udlignes forskellen i  

 skatten over tid - eller også er der tale om en ophørssituation,  

 og så skal den udskudte skat indregnes.
Vedrørende den generelle vurdering fremgår det endvidere af  

 Landsskatterettens kendelse af 22. oktober 1999, offentliggjort i TfS  

 2000.169, at en dansk bank for skatteåret 1994/95 kunne modtage  

 skattefrit udbytte fra et schweizisk datterselskab efter selskabsskattelovens  

 § 13, stk. 3. Af præmisserne fremgår, at den generelle vurdering  

 omfatter både reglerne for opgørelsen af den skattepligtige  

 indkomst (d.v.s. der skal også tages højde for den udskudte  

 skat) og den effektive beskatningsprocent.
Skattesystemet i Luxembourg  

 afviger mindre fra de danske skatteregler end det progressive skattesystem i  

 Schweiz, hvor der efter det oplyste er mulighed for indkomstudjævning i  

 statsskatten, og der gives et bundfradrag efter en fastsat procentdel af  

 egenkapitalen i den kommunale skat.
Hertil kommer, at der kan foretages  

 fradrag i Schweiz ved indkomstopgørelsen dels for betalt skat, dels  

 for henlæggelser til stille reserver.
Sidstnævnte fradrag  

 beregnes som nærmere fastsatte procentdele af selskabets beholdninger  

 af værdipapirer m.v.
Henlæggelserne indtægtsføres  

 det efterfølgende år, men der beregnes samtidig en ny  

 henlæggelse, som kan fratrækkes i indkomstopgørelsen.
Hvis  

 beholdningerne ikke ændres, vil det således principielt  

 være muligt at udskyde skatten i det uendelige.
I øvrigt var der  

 til forskel fra denne sag kun taget højde for tilbagediskonteringer af  

 henlæggelserne, men ikke for skattekreditten i de foretagne  

 beregninger.
Det er ikke  forskelle i skattereglerne, der bevirker, at  

 skatten udskydes i yderligere 8/9 år i Luxembourg, men forskelle i de  

 forsikringstekniske regler i Luxembourg, herunder  

 forsikringsporteføljens sammensætning.
Landsskatteretten har i  

 kendelsen inddraget hensynene efter § 7 i bekendtgørelse nr. 903 af  

 12. november 1992 i sin vurdering af beskatningsniveauet i Schweiz.  

 Ifølge denne bestemmelse er det alene det pågældende  

 udenlandske skattesystem, der skal inddrages i vurderingen, ikke de  

 øvrige civilretlige regler.
Endelig er det ikke relevant ved den  

 generelle vurdering af skattesystemet at tage hensyn til selskabstypen.
Dette  

 element er først relevant ved den konkrete vurdering.  

 Ligningsrådet har i afgørelsen offentliggjort i TfS 2000.197  

 inddraget selskabstypen ved den generelle vurdering, men der er ikke  

 belæg for dette, jf. herved f.eks. cirkulære nr. 135 af  2.  

 september 1999 til aktieavancebeskatningsloven, punkt 7.2.3.
En diskonteringsfaktor bør endvidere ikke have betydning for, om et  

 selskab i udlandet er væsentligt lavere beskattet end et dansk selskab.  

 Der findes ingen støtte herfor i forarbejderne til L 35, og der er  

 heller ikke offentliggjort praksis eller cirkulærer, som tager stilling  

 hertil.
I givet fald mangler der retningslinier for, hvordan  

 diskonteringsfaktoren skal fastsættes, herunder om faktoren skal  

 "fastfryses" til renteniveauet den dag, hvor aktiviteten påbegyndes,  

 eller om den eventuelt skal beregnes som et vægtet gennemsnit over  

 perioden.
I så fald kan det ikke afgøres, om der er  

 CFC-beskatning før periodens udløb.
Alternativt kunne  

 diskonteringsrenten variere med renteniveauet i ejertiden.
A A/S vil i dette  

 tilfælde ikke have nogen mulighed for at vurdere, om selskabet i  

 Luxembourg vil medføre CFC-beskatning i et givet indkomstår,  

 hvilket er en uacceptabel retsstilling.
Med udgangspunkt i det gældende  

 renteniveau vil en diskonteringsrente på 6 % efter skat endvidere  

 være en høj rente for et selskab som A A/S.
Forskellen i skattebelastningen fremkommer endvidere primært  

 på grund af de forskellige forsikringretlige regler i Danmark og i  

 Luxembourg og ikke på grund af forskelle i skattelovgivningen.
Det  

 må forventes, at forsikringsreglerne harmoniseres i EU, således  

 at forskellene i reglerne om udjævningshensættelser og dermed den  

 latente skattebyrde reduceres over tid.
Hermed vil der ikke blive tale om en  

 udskydelse af skatten i det uendelige, idet selskabernes hensættelser  

 på et tidspunkt vil blive underlagt ens vilkår.
Der er i  

 øvrigt gennem de senere år sket en væsentlig harmonisering  

 af regnskabsreglerne inden for EU, herunder regler om  

 udjævningshensættelser.
I givet fald kan det tænkes, at  

 Captivet likvideres.
Ligeså, hvis det danske forsikringsmarked  

 ændrer sig.
Efter de danske forsikringsregler er der i øvrigt  

 hverken loft over eller bund under udjævningshensættelsernes  

 størrelse.
Der kan derfor reelt foretages større  

 udjævningshenlæggelser i Danmark end i samme situation efter  

 reglerne i Luxembourg.
Et dansk forsikringsselskab vil endvidere principielt  

 kunne fortsætte med at foretage henlæggelser, indtil selskabet  

 ophører med at drive virksomhed.
Principielt kan den danske  

 skatteudskydelse derfor være uendelig.
Samtidig vil der fra dag 1 kunne  

 udloddes udbytte til A A/S, fordi genforsikringsselskabet efter danske regler  

 ikke behøver at henlægge hele sin finansielle indkomst til  

 udjævningshensættelsen.
Såfremt Captivet omfattes af reglerne om tvungen sambeskatning, vil  

 A A/S reelt blive underlagt en dobbeltbeskatning.
A A/S vil få credit i  

 den danske skat for den skat, der er betalt i Luxembourg det  

 pågældende indkomstår.
Derimod vil  A A/S ikke få  

 credit i Danmark for skatten af den del af  

 udjævningshensættelserne, som skal indtægtsføres ved  

 likvidationen i Luxembourg, og som i Danmark allerede har været  

 indtægtsført og beskattet løbende i år 7 til  

 år 14/15. Den forskellige periodisering af  

 udjævningshensættelserne i de to lande medfører, at der  

 reelt sker en dobbeltbeskatning på ca. 50 mio. kr.
En sådan  

 dobbeltbeskatning er hverken acceptabel for skatteyderen eller politisk.
Hertil kommer, at Ligningsrådets afgørelse indebærer,  

 at Captivet ved f.eks. ophør i år 6 vil blive anset for at  

 være lavt beskattet.
Dette til trods for, at der hverken efter reglerne  

 i Danmark eller i Luxembourg har været nogen beskatning af den  

 løbende indkomst, og at et likvidationsprovenu vil blive beskattet med  

 37,45 % i Luxembourg mod 32 % i Danmark.
Cirkulærets fortolkning,  

 hvorefter CFC-beskatning indtræder på tidspunktet for "kontrol",  

 synes at være i direkte modstrid med ordlyden af selskabsskattelovens §  

 32, hvorefter det også er en betingelse, at datterselskabets afkast  

 beskattes væsentlig lavere end efter danske skatteregler.
Såfremt Captivet efter en konkret vurdering anses for at være  

 væsentligt lavere beskattet end efter danske skatteregler, er aktierne  

 i Captivet imidlertid ikke omfattet af aktieavancebeskatningslovens § 2 a og  

 selskabet ikke omfattet af selskabsskattelovens § 32 fra dag 1, da der  

 hverken i Danmark eller i Luxembourg vil komme en indkomst til beskatning i  

 de første 7 år, og da indkomsten i Luxembourg derfor indtil da  

 bliver beskattet på dansk niveau.
Der indtræder derfor ikke  

 CFC-beskatning fra dag 1, men først på det tidspunkt, hvor der  

 faktisk måtte opstå forskel i skattebetalingen, f.eks. på  

 grund af en ændring i skattesystemet i det pågældende  

 udland.
Der er herved henvist til Ligningsrådets afgørelse  

 offentliggjort i TfS 2000.197, hvor det hollandske skattesystem faldt  

 på en (modificeret) generel vurdering af systemet, hvorfor  

 CFC-beskatningen skulle indtræde fra dag 1. Der er imidlertid ikke  

 hjemmel til at foretage en sådan modificeret generel vurdering, jf.  

 herved Lars Nyhegn-Eriksens argumenter i artiklen "Tvivlsom hjemmel til  

 afgørelse fra Ligningsrådet" i SR-SKAT 2/2000. Der er endvidere  

 hverken i ordlyden af selskabsskattelovens § 32 eller i bemærkningerne  

 til bestemmelsen i henholdsvis L 35 og L 118 holdepunkter for, at  

 CFC-beskatningen vil indtræde fra dag 1, hvis der efter en konkret  

 vurdering foreligger lav beskatning.
 Told- og Skattestyrelsen har over for Landsskatteretten indstillet den  

 bindende forhåndsbesked stadfæstet, idet en så lang  

 skatteudskydelse reelt vil være i strid med lovens formål.
 Landsskatterettens bemærkninger:
 Ifølge selskabsskattelovens § 13, stk. 1, nr. 2, 1. pkt., skal  

 udbytte, som aktieselskaber m.v. modtager af aktier eller andele i selskaber  

 omfattet af § 1, stk. 1, nr. 1 og 2, eller selskaber hjemmehørende i  

 udlandet, ikke medregnes til den skattepligtige indkomst.
 Bestemmelsen i 1. pkt. omfatter dog ikke udbytte vedrørende aktier  

 som nævnt i aktieavancebeskatningslovens § 2 a, jf.  

 selskabsskattelovens § 13, stk. 1, nr. 2, sidste pkt.
Ifølge aktieavancebeskatningslovens § 2 a, stk. 1, skal fortjeneste  

 ved afståelse af aktier udstedt af selskaber m.v., der er eller har  

 været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, medregnes ved opgørelsen af den  

 skattepligtige indkomst, hvis det må antages, Det lægges til grund, at datterselskabets indkomst vil være  

 omfattet af definitionen "finansiel virksomhed" i selskabsskattelovens § 32,  

 stk. 2, og at A A/S i øvrigt vil opfylde betingelserne om ejertid og  

 ejerandel i selskabsskattelovens § 13, stk. 1, nr. 2.
 Ved vurderingen af, om datterselskabets indkomst beskattes  

 væsentligt lavere i Luxembourg end efter danske beskatningsregler,  

 må der henses til dels den udenlandske selskabsskatteprocent dels  

 reglerne for opgørelsen af den skattepligtige indkomst.
Det er oplyst, at datterselskabets indkomst vil blive underlagt en  

 beskatning på 37,45 % i Luxembourg, som er en enhedssats, og at den  

 skattepligtige indkomst opgøres efter regler, der i meget vidt omfang  

 svarer til de danske regler for opgørelse af den skattepligtige  

 indkomst.
Der er ikke fradrag for betalte udbytter, og reglerne om  

 likvidationsbeskatning m.v. svarer til de danske regler.
 Ved vurderingen skal endvidere foretages en sammenligning mellem den rent  

 faktisk betalte skat i udlandet og den skat, der skulle have været  

 betalt efter danske regler, og der skal herved tages hensyn til udskudte  

 skatter af henlæggelsesordninger.
 Når herefter henses til de forudsætninger, der er lagt til  

 grund for den bindende forhåndsbesked, vil den samlede skattebetaling  

 inkl. udskudt skat i Luxembourg i alle tilfælde være  

 tilnærmelsesvis det danske eller højere, og i alle  

 tilfælde vil skatteniveauet i Luxembourg udgøre mere end 75 % af  

 det danske skatteniveau.
Det er endvidere oplyst, at datterselskabet under visse betingelser kan  

 modtage udbytter og aktieavancer skattefrit, men at datterselskabet ikke  

 forventes at investere i aktier.
Eventuelle aktieinvesteringer vil blive  

 foretaget således, at betingelserne for skattefrihed i Luxembourg ikke  

 er opfyldt.
 Efter en samlet vurdering finder retten herefter i henhold til den  

 gældende lovgivning, at den beskatning, som datterselskabet vil blive  

 undergivet i Luxembourg, ikke kan anses for at ville blive væsentligt  

 lavere end efter danske beskatningsregler, og at A A/S derfor kan modtage  

 udbytte skattefrit fra datterselskabet efter selskabsskattelovens § 13, stk.  

 1, nr. 2, 1. pkt.
 Den påklagede bindende forhåndsbesked blev ændret i  

 overensstemmelse hermed.
