 I medfør af § 29, stk. 4, i lov om forsikringsvirksomhed, jf.  

 lovbekendtgørelse nr. 657 af 10. august 1993, som ændret ved lov nr. 363 af  

 18. maj 1994, fastsættes:
 Ansøgning om koncession m.v.
 § 1.  Et forsikringsselskab skal have Finanstilsynets  

 tilladelse (koncession) til at drive livsforsikringsvirksomhed, jf. § 5, stk.  

 1. Forinden koncession er givet, og registrering i Erhvervs- og  

 Selskabsstyrelsen har fundet sted, må selskabet ikke tegne forsikringer.
 § 2.  Ansøgning om koncession skal indeholde oplysning  

 om den virksomhed, som selskabet agter at drive med angivelse af  

 forsikringsklasser og eventuelle komplementære risici, jf. § 5.
 § 3.  Ansøgning om koncession i forbindelse med  

 stiftelsen af et forsikringsselskab, som har til formål at drive  

 livsforsikringsvirksomhed, skal i henhold til lov om forsikringsvirksomhed §  

 29 være ledsaget af følgende bilag:
 Stk. 2.  Som en del af den i stk. 1, nr. 4 nævnte  

 driftsplan indgår selskabets tekniske grundlag m.v.
 Stk. 3.  Selskabets tekniske grundlag m.v. og enhver  

 ændring heri skal løbende anmeldes til Finanstilsynet, jf. bestemmelserne i  

 Finanstilsynets bekendtgørlse om anmeldelse af livsforsikringsselskabers og  

 tværgående pensionskassers tekniske grundlag m.v.
 Stk. 4.  Samtidig med ansøgning om koncession til  

 Finanstilsynet skal selskabet indgive anmeldelse til registrering i Erhvervs-  

 og Selskabsstyrelsen.
 § 4.  Ansøgning om ændring af en koncession skal være  

 ledsaget af en driftsplan, jf. bestemmelserne i Finanstilsynets  

 bekendtgørelse om kapitalgrundlag for livsforsikringsvirksomhed for  

 forsikringsselskaber med vedtægtsmæssigt hjemsted her i landet, samt  

 oplysning om de vedtægtsændringer, som ansøgningen måtte have nødvendiggjort.
 Stk. 2.  Samtidig med ansøgning om ændring af koncession  

 til Finanstilsynet skal selskabet indgive anmeldelse til registrering i  

 Erhvervs- og Selskabsstyrelsen, herunder om de vedtægtsændringer, som  

 ansøgningen måtte have nødvendiggjort.
Koncessionens indhold § 5.  En koncession gives særskilt for hver af de  

 følgende forsikringsklasser:
I.
Almindelig livsforsikring:
 II. Ægteskabs- og fødselsforsikring:
III.
Forsikring, der er tilknyttet investeringsfonds:
IV.
Permanent health insurance (langvarig sygeforsikring): sygeforsikring,  

 som indgås for en lang periode, og er uopsigelig fra selskabets side i hele  

 perioden.
V.
Tontine-virksomhed, der indebærer oprettelse af medlemssammenslutninger  

 med henblik på fælles kapitalisering af bidragene og udbetaling af den herved  

 opståede formue enten til de overlevende eller til de afdødes arvinger eller  

 begunstigede.
VI.
Kapitaliseringsvirksomhed baseret på aktuarberegninger og som omfatter  

 forpligtelser af en nærmere fastsat varighed og beløbsstørrelse, mod  

 erlæggelse af et eengangsbeløb eller forud fastsatte regelmæssige  

 indbetalinger.
 Stk. 2.  Koncessionen omfatter hele den pågældende  

 klasse, medmindre ansøgeren kun ønsker at dække en del af de risici, der  

 hører under vedkommende klasse.
§ 6.  En koncession kan ikke omfatte anden virksomhed  

 end den, der er hjemmel til ifølge vedtægternes angivelse af selskabets  

 formål.
Koncessionen kan omfatte virksomhed, der er mindre omfattende end  

 selskabets formål.
 Stk. 2.  En koncession gives uden tidsmæssig  

 begrænsning.
 § 7.  En koncession skal indeholde oplysning om:
 Stk. 2.  En koncession til de i lov om  

 forsikringsvirksomhed kapitel 22 omfattede pensionskasser skal udover de i  

 stk. 1, nr. 1, 2 og 4 nævnte oplysninger indeholde oplysning om de af  

 koncessionen omfattede forsikringsklasser, jf. § 5, samt begrænsninger i  

 pensionsydelsernes art og omfang eller begrænsninger, der følger af  

 vedtægternes bestemmelser om medlemskredsen.
 Ikrafttræden m.v.
 § 8.  Bekendtgørelsen træder i kraft den 1. juli 1994.
 Stk. 2.  Samtidig ophæves Industriministeriets  

 bekendtgørelse nr. 454 af 10. september 1981.
 § 9.  Koncessioner til livsforsikringsvirksomhed for  

 forsikringsselskaber med vedtægtsmæssigt hjemsted her i landet og  

 koncessioner til pensionskassevirksomhed til de af lov om  

 forsikringsvirksomhed kapitel 22 omfattede pensionskasser, som er udstedt i  

 henhold til bekendtgørelse nr. 454 af 10. september 1981, bevarer deres  

 gyldighed.
Finanstilsynet, den 20. maj 1994 Eigil Mølgaard / Hanne Faurholdt (* 1) Bekendtgørelsen indeholder bestemmelser, der gennemfører dele af  

 følgende direktiver: Rådets direktiv 79/267, EF-Tidende 1979 L 63, s. 1 (1.  

 livsforsikringsdirektiv), Rådets direktiv 90/619, EF-Tidende 1990 L 330, s.  

 50 (2. livsforsikringsdirektiv) og Rådets direktiv 92/96, EF-Tidende 1992 L  

 360, s. 1 (3. livsforsikringsdireketiv).
