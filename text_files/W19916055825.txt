 I forbindelse med fastsættelse af erstatning for en bygning lagde  

 taksationskommissionen til grund, at ejeren af bygningen ikke kunne opnå de  

 fornødne tilladelser til igen at anvende bygningen til beboelse, og bygningen  

 kunne derfor kun bruges som værksted og udhus i forbindelse med den øvrige  

 ejendom.
 År 1991 den 18. juni kl. 12.00 afsagde taksationskommissionen for Århus  

 amts sydlige kreds i sag nr.
Taks. 2/91 lb.nr. 36 Århus amtskommune mod Dorte og Finn Bruun Grenaavej 626, Skødstrup, vedr.
matr. nr. 13-f Skødstrup by, Skødstrup, beliggende Grenaavej 626-628, Egå, sålydende  K E N D E L S E:
 Den 14. november 1990 besluttede Århus amtskommune efter reglerne i lov om  

 offentlige veje, lovbekendtgørelse nr. 261 af 25. april 1990 ved  

 ekspropriation at erhverve ejendomsret til nogle arealer og at erhverve  

 midlertidig brugsret til arealer til ombygning af hovedlandevej 401, Århus -  

 Grenaa, km. 8,9 - 12,6, etape II, udvidelse til 4 spor på strækningen Skæring  

 - Motorvejen.
 Der kunne ikke opnås enighed mellem amtskommunen og nogle af de berørte  

 lodsejere om erstatningens størrelse.
Ved skrivelse af 16. januar 1991 indbragte Århus amtskommune i medfør af §  

 52 i lov om offentlige veje erstatningsspørgsmålet for  

 taksationskommissionen.  Ejendommen I den udarbejdede ejendoms- og ekspropriationsbeskrivelse er ejendommen  

 beskrevet således:
Matr.nr.:  13-f Skødstrup by, Skødstrup Beliggenhed:  Grenaavej 626-628Egå Ejere:  Dorte og Finn Bruun, boende samme sted Offentlig vurdering, kontant, pr. 1. januar 1990:
 Ejendomsværdi 720.000 kr.
 Grundværdi 131.700 - 800 (m2) a 100,00 kr.
2.8105 - - 1,84 - På det eksproprierede areal findes/fandtes et hus, som er/var opført i  

 røde teglsten, angiveligt i 1903, som er/var forsynet med bølgeeternittag, og  

 som efter det oplyste blev anvendt til beboelse for lejere, indtil beboelsen  

 blev nedlagt den 15. maj 1984, og som efter det oplyste siden er blevet  

 anvendt som værkstedsbygning og udhus.
Siden 1984 har der efter det oplyste  

 ikke været vandforsyning i bygningen.
Den ligger 12 - 14 km fra Århus  

 centrum.  Ekspropriationen Efter de foreliggende oplysninger har ekspropriationen følgende omfang:
 Der afståes i alt 2.940 (m2) landzonejord, hvoraf 1.020 (m2) forbliver  

 under ejendommen, men udlægges til privat fællesvej.
 Der tillægges vejret til den private fællesvej.
 Overkørslen til landbrugsejendom, st. ca. 12.264 og st. ca. 12.305,  

 nedlægges, jfr. vejlovens § 69.
 Der etableres skråninger på ca. 140 (m2).
 Terræn reguleres på ca. 250 (m2).
 Den omtalte grundmurede bygning er nedrevet imellem  

 taksationskommissionens besigtigelse og taksationskommissionens  

 viderebehandling af sagen.
Bygningen indeholdt tidligere en opholdsstue, et soveværelse, et køkken,  

 en entre, udenomsrum m.m.
Det samlede areal var angiveligt 77,9 (m2).
Bygningen fremtrådte ved kommissionens besigtigelse i meget dårlig  

 vedligeholdelsestilstand.
Der var ikke nogen egentlig have på det  

 eksproprierede areal.
Se fotografiet næste side.  Parternes påstande Ejeren har krævet følgende erstatning:
Århus amtskommune  har lovet herudover at betale erstatning for  

 flytning af elmåler efter regning, når arbejdet er udført af autoriseret  

 el-installatør/elværk.
Dette spørgsmål klares uden kommissionens medvirken.  

  Parternes anbringender Ejeren har gjort gældende, at den eksproprierede bygning ikke skal  

 vurderes som et udhus, men som et beboelseshus.
Ganske vist blev den i 1984  

 efter ejerens anmodning nedlagt som beboelsesejendom, men ejeren var til  

 enhver tid berettiget til at istandsætte den og til på ny at tage den i brug  

 til beboelse og udlejning.
Den lå nær ved Århus, og den kunne have været udlejet, eventuelt som  

 anpartshus med et driftsmæssigt overskud på omkring 42.821 kr., jfr. den  

 nedenfor omtalte vurderingsrapport udarbejdet af statsaut. ejendomsmægler  

 Bernt Hundtofte, Århus, den 18. april 1991, og den ville ifølge samme  

 vurderingsrapport kunne have været solgt for 346.000 kr. med fradrag af  

 salgsomkostninger.
Som følge heraf har ejeren krav på en erstatning på  

 omkring 330.000 kr. alene for denne bygning.
Århus amtskommune har gjort gældende, at den omtalte bygning fra  

 1903 ikke skal og ikke må vurderes som beboelseshus, men kun som udhus.  

 Ejeren fik den i 1984 nedlagt som beboelse, blandt andet for at spare skatter  

 og andre driftsudgifter, og ejeren kunne derefter ikke lovligt anvende den  

 til beboelse uden myndighedernes godkendelse.
De respektive myndigheder ville  

 bestemt ikke have givet de nødvendige tilladelser.
Myndighederne ville f.eks.  

 ikke have godkendt, at de eksisterende overkørsler til hovedlandevejen, som  

 alene var bestemt til landbrugsmæssig virksomhed og gartnervirksomhed,  

 yderligere blev anvendt til kørsel til og fra en ekstra beboelse.
Og  

 myndighederne ville heller ikke have tilladt udstykning og fraskillelse af  

 nævnte hus til beboelse.
Huset lå på byggeliniearal, og myndighederne ville  

 heller ikke have givet de nødvendige byggetilladelser til igen at bruge det  

 til beboelse.
Den af statsaut. ejendomsmægler Bernt Hundtofte udarbejdede  

 vurderingsrapport bygger på forudsætninger, som ikke er til stede.
Bygningen  

 måtte nemlig ikke anvendes til beboelse.
Bygningen måtte kun anvendes som  

 udhus, og i betragtning af dens meget ringe tilstand, er der ikke grundlag  

 for at antage at værdien i handel og vandel på ekspropriationstidspunktet var  

 højere end antaget af amtskommunen og end indeholdt i den tilbudte  

 erstatning.  Forklaringer Ejeren har oplyst, at de købte ejendommen i 1982, og at de fik  

 myndighedernes tilladelse til at nedlægge beboelseslejligheden i det omtalte  

 hus.
Han opnåede derved at spare skatter og andre driftsudgifter.
Fra da af  

 anvendte han bygningen som værksted og udhus.
Han foretog ingen  

 vedligeholdelse.
Bygningen med tilhørende have forfaldt derfor i nogen grad.  

 Han mener, at huset, grunden og beplantningen er meget mere værd, end den  

 tilbudte erstatning, idet bygningen nårsomhelst vil kunne istandsættes og  

 genanvendes til beboelse.
Statsaut. ejendomsmægler Bernt Hundtofte, Århus, har i tilslutning  

 til en af ham udarbejdet vurderingsrapport af 18. april 1991 forklaret, at  

 han med udgangspunkt i de priser parcelhuse handles til i de pågældende  

 områder og med et værdimæssigt fradrag for den manglende færdiggørelse af det  

 tidligere beboelseshus vurderer dette til en pris af 346.000,- kr. med en  

 udbetaling på 25.000 kr., og at han med udgangspunkt i et skønnet  

 driftsresultat som udlejet »boligejendom« vurderer dens kontante  

 ejendomsværdi til 478.000 kr.. Ved vurderingen er der anvendt 2  

 vurderingsprincipper.
Det ene tager udgangspunkt i, at den eksisterende  

 bygning renoveres og udlejes.
Det andet tager udgangspunkt i at fastsætte  

 værdien som en selvstændig parcelhusenhed.  Erklæringer Den omtalte af statsaut. ejendomsmægler Bernt Hundtofte udarbejdede  

 vurderingsrapport af 18. april 1991 er framlagt.
Det fremgår af den, at  

 ejendomsmægleren på grundlag af vurderingsprincippet som renoveret og udlejet  

 bolig skønner, at det driftsmæssige overskud vil andrage 42.821,- kr., og at  

 ejendommens kontantværdi med udgangspunkt i dette driftsresultat, andrager  

 478.000 kr., hvoraf 267.000 kr. vedrører bygningen i den nuværende tilstand  

 uden tillæg af moderniseringsudgifter.
Det fremgår endvidere af erklæringen,  

 at ejendomsmægleren skønner, at ejendommen med udgangspunkt i de priser som  

 parcelhuse handles til i området, kan afhændes til en pris af 346.000 kr..  

  Taksationskommissionen synspunkter Efter den skete besigtigelse og under hensyntagen til ejendommens  

 beliggenhed og beskaffenhed finder taksationskommissionen, at det afståede  

 areals værdi i handel og vandel passende kan fastsættes i overensstemmelse  

 med amtskommunens påstand til 25,- kr. pr. (m2) for 1.240 (m2) havejord og  

 til 5,- kr. pr. (m2) for ca. 1.700 (m2) jord iøvrigt.
 Efter det oplyste må det lægges til grund, at det omtalte hus i 1984 blev  

 nedlagt som beboelseshus, og at det siden er blevet anvendt til værksted og  

 udhus.
 Taksationskommissionen finder, at der, som sagen er oplyst, ikke er  

 tilstrækkelige holdepunkter for at antage, at ejeren ville have kunnet opnå  

 de fornødne tilladelser til igen at anvende huset til beboelse.
 Som følge heraf må det lægges til grund, at huset kun måtte bruges som  

 værksted og udhus i forbindelse med den øvrige ejendom.
 Forudsætninger for ejendomsmægler Hundtoftes vurderinger findes således  

 ikke at være til stede, idet huset ikke lovligt ville kunne anvendes til  

 beboelse.
 Efter alt foreliggende finder taksationskommissionen, at erstatningen for  

 samtlige ulemper, herunder tab af det omtalte udhus ca. 78 (m2), tab af  

 beplantning, etablering af dyrkningsskråning ca. 280 (m2), fraskæring af  

 areal ca. 1.800 (m2), forskellige omlægninger og ejendomsskat, men ikke  

 flytning af elmåler, passende kan fastsættes i overensstemmelse med  

 amtskommunens påstand til i alt 100.000 kr..
 Erstatningsbeløbene vil være at forrente som nedenfor bestemt, jfr. lov om  

 offentlige veje § 63.
 Det pålægges amtskommunen at betale sagsomkostninger til ejeren med 4.000  

 kr., hvorved bemærkes, at ejeren har haft advokatbistand, hvilket skønnes  

 rimeligt i et tilfælde som det foreliggende.  Thi bestemmes:
 Århus amtskommune skal til Dorte og Finn Bruun som ejere af ovennævnte  

 ejendom betale følgende erstatninger:
 For afståelse af 1.240 (m2) havejord i landzone betales 25,- kr. pr. (m2).
 For afståelse af ca. 1.700 (m2) anden jord i landzone betales efter  

 endelig opmåling 5,- kr. pr. (m2).
 For samtlige ulemper, herunder tab af en grundmuret bygning, tab af  

 beplantning, etablering af dyrkningsskråning ca. 280 (m2), fraskæring af  

 areal ca. 1.800 (m2), omlægninger og ejendomsskatter, betales i alt 100.000,-  

 kr..
 I sagsomkostninger betales 4.000,- kr..
 Erstatningsbeløbene forrentes med en årlig rente svarende til  

 Nationalbankens diskonto pr. 14. november 1990 med tillæg af 1% regnet fra  

 nævnte dato, til betaling sker.
 Beløbene udbetales efter reglerne i vejlovens § 64 uden unødigt ophold.
