Ankestyrelsens principafgørelse 236-09 om arbejdsskade - erhvervssygdom - frisør - kræft Resume:
 Ankestyrelsen afviste at anerkende modermærkekræftsom en erhvervssygdomhos en kvinde, somhavde arbejdet som frisør.
Arbejdet som frisør kan være årsag til blærekræft, men der er ikke dokumentation for, at det er årsag til andre kræftformer.
Det viser en rapport fra Kræftens Bekæmpelse fra december 2008.
Ankestyrelsen har behandlet tre sager om anerkendelse af kræftsygdomme hos frisører.
Der var tale om brystkræft, Non-Hodgkins lymfom og modermærkekræft hos kvindelige frisører, som havde haft sædvanligt frisørarbejde i mellem 15 og 40 år.
 Alle sagerne blev afvist.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 5 og § 7 Bekendtgørelser:
Arbejdsskadestyrelsens bekendtgørelse nr. 94 af 4. februar 2009 om fortegnelse over erhvervssygdomme - Sagsfremstilling:
 En kvinde havde arbejdet som ansat frisør i perioderne 1963  1970 og 1997  2003. Hun havde haft almindeligt frisørarbejde, som bestod i klipning og diverse vådt frisørarbejde med hårvask, permanent, lysning og vandondulation.
 I 2004 fik hun konstateret modermærkekræft og blev opereret herfor.
Sagen havde tidligere været behandlet i Arbejdsskadestyrelsen og havde i den forbindelse været forelagt for Erhvervssygdomsudvalget.
Erhvervssygdomsudvalget havde indstillet afvisning.
Sagen blev genoptaget, da rapporten fra Kræftens Bekæmpelse fra december 2008 forelå.
 Arbejdsskadestyrelsen afviste fortsat at anerkende sygdommen.
 Sagen blev behandlet i principielt møde med henblik på afklaring af, om frisørarbejdevar årsag til kræft .
 Note:
 Se også Principafgørelse237-09 og Principafgørelse 238-09.
 Afgørelse:
 Ankestyrelsen tiltrådte afvisningen af sagen.
 Modermærkekræft var nævnt i bekendtgørelsen om fortegnelse over erhvervssygdomme i forbindelse med arsen og dets forbindelser, antracen, kreosotforbindelser, mineralsk olie, råparaffin, skiferolie eller smøreolie udvundet af skifer, solstråling, sod, stenkulstjære og stenkulstjærebeg (k. 3. ). Kvinden havde ikke været udsat for stofferne i væsentligt omfang, idet stofferne ikke indgik i frisørprodukter i væsentligt omfang.
Ankestyrelsen tiltrådte, at sagen ikke kunne anerkendes efter lovens § 7, stk. 1, nr. 2, 1. led, da der ikke var ny medicinsk dokumentation for en sammenhæng mellem frisørarbejdet og udviklingen af sygdommen.
Den nye rapport viste ikke nogen sammenhæng.
Ingen af de stoffer, som var almindeligt anvendte indenfor frisørfaget, var sat i forbindelse med udvikling af ovennævnte kræftform.
 Ankestyrelsen anerkendte heller ikke modermærkekræft som erhvervssygdom opstået som følge af arbejdets særlige art, jf. § 7, stk. 1, nr. 2, 2. led.
