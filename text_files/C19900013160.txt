Ved lov nr. 256 af 25. april 1990 , jf. bilag 1, er der gennemført en ændring af bistandsloven, hvorefter der kan ydes hjælp i tilslutning til pasning af døende i hjemmet.
Loven har virkning fra 1. juli 1990.
 Hjælpen omfatter:
 syn til ansøgerens økonomiske forhold.
Loven indeholder ikke regler om adgang til orlov.
Adgangen til orlov vil  

 derfor stadig bero på aftale mellem arbejdsgiveren og den ansatte.
Det er  

 imidlertid forudsat ved lovens vedtagelse, at de offentlige arbejdsgivere  

 efterlever intentionerne og bevilger orlov.
 Indførelsen af regler om bistand til pasning af døende i eget hjem betyder  

 en mærkbar udbygning af de eksisterende hjælpemuligheder.
Mange kommuner har imidlertid allerede et varieret tilbud til syge, der  

 ønsker at tilbringe deres sidste tid hjemme.
Der tilbydes eksempelvis  

 hjemmehjælp, hjemmesygepleje, døgnpleje, nødvendige hjælpemidler og  

 boligændringer samt smertebehandling og aflastningsophold.
Det er en klar  

 forudsætning, at sådanne tilbud fortsat skal kunne gives, selv om plejen  

 udføres af en nærtstående i hjemmet.
Det må herved tages i betragtning, at  

 pleje af døende i hjemmet er en fysisk og psykisk belastende opgave.
Det vil  

 normalt også være en forudsætning for at kunne passe en døende i hjemmet, at  

 der er mulighed for at få bistand fra læge og socialforvaltning uden for de  

 normale træffetider.
 I det følgende gives en nærmere redegørelse for ordningen.
1. Hvem omfattes af ordningen? De nye regler omfatter alene hjælp til pleje af døende (terminalpleje).  

 Det karakteristiske ved terminalpleje er, at vægten flyttes fra behandling  

 med helbredende sigte til omsorg og lindring.
Indsatsen koncentreres således  

 om at forbedre livskvaliteten i et afgrænset tidsrum ( oftest 2 til 6 måneder  

 ).
 Ordningen er ikke forbeholdt bestemte sygdomskategorier, men blandt de  

 oftest forekommende vil være kræftlidelser.
 Sundhedsstyrelsen har i publikationerne »Pleje og omsorg for  

 alvorligt syge og døende« (1985) og »Terminalpleje, problemer og  

 løsninger« (1986) beskrevet de eksisterende erfaringer og givet  

 vejledning om, hvorledes denne specielle opgave kan løses.
 2. Betingelser for etablering af plejeordning.
 Det er en forudsætning for overhovedet at yde plejevederlag, at det efter  

 en lægelig vurdering kan konstateres, at de medicinske behandlingsmuligheder  

 er udtømt eller udsigtsløse ( terminalfasen indtrådt). Der skal yderligere  

 foreligge en lægelig vurdering af, hvorvidt den syges tilstand nødvendiggør  

 indlæggelse eller forbliven på sygehus.
 Det er ligeledes en forudsætning, at den syge og dennes pårørende er  

 indforstået med etablering af et plejeforløb i eget hjem.
Indførelsen af plejevederlag må ikke bruges som pression over for  

 pårørende, der ikke mener sig i stand til at påtage sig plejeopgaven, eller  

 over for den syge, der ikke selv ønsker at modtage plejen fra sine pårørende.  

 For de personer, der er involveret i etableringen af et plejeforløb, er det  

 afgørende, at de informeres om sygdommen, dens forventede forløb og de  

 hjælpemuligheder, der vil kunne tilbydes undervejs, herunder smertebehandling  

 og aflastning.
Kun herved kan de danne sig et realistisk indtryk af opgavens  

 omfang.
Dette stiller krav til sundshedsvæsnet og de sociale myndigheder om  

 et tæt samarbejde i tilslutning til etablering af plejeforhold.
3. Hvem kan plejevederlag udbetales til? Godtgørelse for tabt arbejdsindtægt kan ifølge § 57 a ydes til  

 nærtstående.
Herved menes f.eks. ægtefælle, samlever, børn, forældre og i  

 øvrigt andre med så nær en tilknytning til den syge, at det vil være  

 nærliggende, at denne person yder plejen.
Der kan således ikke stilles krav om et egentligt slægtsskabsforhold.
Det  

 er heller ikke en betingelse, at der har været fælles bopæl forud for  

 etablering af plejeforholdet.
Det er ligeledes uden betydning for adgangen  

 til plejevederlag, om plejen foregår i den syges eget hjem, eller om den syge  

 tager ophold hos den, der varetager plejen.
Der kan kun ydes plejevederlag til personer, der har et indtægtstab som  

 følge af, at de påtager sig plejeopgaven.
Derfor vil der ikke kunne ydes  

 plejevederlag til f. eks. pensionister eller efterlønsmodtagere.
Heller ikke  

 en hidtil hjemmearbejdende ægtefælle vil opfylde kravet om indtægtstab.  

 Kommunen kan imidlertid efter konkret skøn yde anden form for støtte, jf.  

 pkt.
 10.
 4. Beregning af plejevederlag.
 Plejevederlag ydes som godtgørelse for tabt arbejdsindtægt . Ved  

 arbejdsindtægt forstås såvel lønindtægt som indtægt ved selvstændig  

 virksomhed, eller hvad der kan sidestilles hermed.
 Plejevederlag er skattepligtigt som A-indkomst.
 Beregningen af plejevederlaget til personer med lønindtægt, eller hvad der  

 træder i stedet herfor, sker ifølge § 57 b, stk. 1, på grundlag af plejerens  

 dokumenterede gennemsnitlige indtægt i de seneste 12 måneder inden  

 påbegyndelsen af plejeforholdet.
Arbejdsløshedsdagpenge eller sygedagpenge vil således også indgå i  

 beregningen af plejevederlaget.
Vedrørende beregningen af plejevederlag til  

 personer, der har indtægt ved selvstændig virksomhed, henvises til pkt. 5.
 Plejevederlaget kan højst udgøre et beløb, der svarer til højeste  

 hjemmehjælperløn inklusive stedtillæg for det pågældende område.
 Plejevederlag ydes uden hensyn til plejerens og den syges økonomiske  

 forhold, og der kan ikke opkræves betaling for plejen.
Da personer med lønindtægt ikke optjener feriepenge under fravær fra  

 arbejde, ydes der i følge § 57 b, stk. 2, et tillæg til plejevederlaget.  

 Dette tillæg beregnes som 12,5 pct. af plejevederlaget og svarer til, hvad  

 pågældende ville have optjent i feriegodtgørelse, hvis der havde været tale  

 om et ansættelsesforhold.
Tillægget er imidlertid ikke feriepenge i  

 ferielovens forstand.
Derfor finder reglerne i ferieloven ikke anvendelse, og  

 beløbet kan udbetales til den pågældende til fri rådighed ved plejeforholdets  

 ophør.
Efter bestemmelsen gives der mulighed for at yde kompensation for mistet  

 arbejdsindtægt i forbindelse med nedsættelse af arbejdstiden.
Kompensationen  

 ydes da forholdsmæssigt svarende til den nedsatte arbejdstid (supplerende  

 plejevederlag). Hvis flere deles om plejeopgaven, kan det samlede  

 plejevederlag normalt ikke overstige højeste hjemmehjælperløn.
Bestemmelsen i  

 § 57 b, stk.
 4, finder dog tilsvarende anvendelse, jf. pkt. 6.
 5. Særligt om beregning af plejevederlag til  

 selvstændige.
For personer, der har indtægt ved selvstændig virksomhed, er der fastsat  

 en minimumsydelse, som pr. uge svarer til 2/3 af det højeste dagpengebeløb,  

 der pr. uge kan udbetales i medfør af lov om dagpenge ved sygdom eller  

 fødsel.
For personer med beskedne indtægter ved selvstændig virksomhed er det  

 således ikke nødvendigt at foretage en beregning af indtægten ved den  

 selvstændige virksomhed i forbindelse med etableringen af plejeforholdet.
 Det er naturligvis en forudsætning for at yde plejevederlag til en  

 selvstændig, at det i øvrigt kan godtgøres, at pågældende inden påbegyndelsen  

 af plejeforholdet har udøvet selvstændig virksomhed, og at indtægten skyldes  

 pågældendes egen arbejdsindsats.
Der er alene tale om et mindstebeløb.
Det betyder, at der også til  

 personer, der har indtægt ved selvstændig virksomhed, kan udbetales  

 plejevederlag op til højeste hjemmehjælperløn med stedtillæg, hvis pågældende  

 kan dokumentere, at indtægten ved selvstændig virksomhed berettiger hertil.  

 Selve indtægtsopgørelsen sker efter de regler, der er fastsat i medfør af lov  

 om dagpenge ved sygdom eller fødsel om opgørelsen af selvstændiges indtægt  

 til brug for beregningen af dagpenge.
Der kan her henvises til  

 Socialministeriets bekendtgørelse nr. 153 af 5. marts 1990, kapitel 12, samt  

 Socialstyrelsens vejledning nr. 5 af 22. marts 1990 om lov om dagpenge ved  

 sygdom eller fødsel, kapitel IX.
 6. Undtagelsesvis mulighed for plejevederlag udover  

 maksimumbeløbet.
Kommunalbestyrelsen kan i ganske særlige tilfælde beslutte at yde  

 plejevederlag med et højere beløb end højeste hjemmehjælperløn med  

 stedtillæg, jf. § 57 b, stk. 4. Det overlades til kommunalbestyrelsens  

 vurdering, hvornår der skønnes at foreligge særlige forhold.
Som eksempel kan  

 nævnes store forsørgerbyrder.
 7. Forholdet til reglerne om syge- og  

 arbejdsløshedsdagpenge.
Der vil ved vurderingen af beskæftigelseskravet i dagpengeloven blive set  

 væk fra perioder på indtil 2 år, hvor der ydes godtgørelse for tabt  

 arbejdsfortjeneste efter § 57 a.
Der henvises til §§ 10, stk. 1, og 39, stk.  

 1, i Socialministeriets bekendtgørelse nr. 153 af 5. marts 1990 om dagpenge  

 ved sygdom eller fødsel.
I forhold til lov om arbejdsløshedsdagpenge vil plejeperioden ifølge  

 Arbejdsministeriet kunne betragtes som en »død periode«.
Nærmere  

 regler om sådanne perioder fastsættes af Direktøren for  

 Arbejdsløshedsforsikringen efter forhandling med Landsarbejdsnævnet og er  

 senest fastsat i Direktoratet for Arbejdsløshedsforsikringens bekendtgørelse  

 nr. 633 af 17.
 september 1987.
 8. Ophør af plejeforholdet.
Udbetaling af plejevederlag ophører, når plejen af den døende ophører,  

 dvs. når den syge afgår ved døden, eller hvis plejeforholdet ophører af andre  

 grunde.
Det må i denne forbindelse understreges, at den frivillighed, der er  

 en grundlæggende forudsætning for etablering af et plejeforhold, medfører, at  

 der er en ubetinget adgang for begge parter til uden varsel at bringe  

 plejeforholdet til ophør.
 Det er derfor vigtigt, at der er mulighed for tæt kontakt mellem hjemmet  

 og de implicerede myndigheder - og mellem disse myndigheder indbyrdes - for  

 at sikre, at der løbende sker en vurdering af behovet for hjælp til løsning  

 af plejeopgaven.
Selv om pleje foregår i hjemmet, kan der blive behov for midlertidig  

 indlæggelse, f.eks. som led i aflastning.
Da det normalt ikke vil være muligt  

 at genoptage arbejdet kortvarigt, er det i § 57 c, stk. 1, udtrykkelig  

 fastsat, at kortvarige indlæggelser på sygehus eller anden institution ikke i  

 sig selv medfører bortfald af plejevederlag.
 Kommunalbestyrelsen har adgang til undtagelsesvis at træffe beslutning om  

 ophør af plejevederlag, hvis det viser sig, at hjælpen i hjemmet ikke mere  

 kan anses for hensigtsmæssig, jf. § 57, stk. 2.
 9. Anden form for hjælp i tilslutning til pleje af  

 døende i hjemmet.
 Ved lovens vedtagelse er det forudsat, at plejen i hjemmet ikke må påføre  

 den syge udgifter, som denne ikke ville have haft, hvis plejen var foregået  

 på sygehus.
Der kan efter § 57 d ydes hjælp til lægeordineret medicin,  

 sygeplejeartikler og lignende uden hensyn til den syges eller familiens  

 økonomiske forhold.
Bestemmelsen er subsidiær i forhold til andre  

 støttemuligheder og betyder, at der ydes hjælp til pågældendes egen andel af  

 udgiften.
 Der vil være adgang til at yde hjælp efter § 57 d i tilfælde, hvor  

 betingelserne for pleje i hjemmet er opfyldt, jf. § 57 a, men hvor der ikke  

 udbetales plejevederlag, fordi der ikke kan dokumenteres et indtægtstab som  

 følge af plejeopgaven.
 Af lovens § 57 e fremgår udtrykkeligt, at der ikke kan opkræves betaling  

 for hjemmehjælp, der ydes i tilslutning til pasning af døende i hjemmet.  

 Dette gælder på samme måde som for hjælp efter § 57 d, uanset om der ydes  

 plejevederlag.
 I det omfang, der f. eks. er behov for hjælpemidler eller hjælp til  

 boligindretning, vil denne hjælp kunne ydes efter reglerne i bistandslovens  

 §§ 58 og 59. Personer, der får hjælp efter kapitel 12 a, må således anses for  

 at opfylde betingelserne om varig sygdoms- eller aldersbetinget svagelighed.
 10. Forholdet til andre ordninger.
Der sker ikke med denne lov nogen begrænsning i kommunernes mulighed for  

 at yde hjælp efter andre bestemmelser, hvis disse bedre tilgodeser de  

 konkrete behov.
Det vil således fortsat være muligt at ansætte f.eks. en  

 ægtefælle som hjemmehjælper for den døende eller yde tilskud efter § 56 til  

 privat hjælp, som den syge selv antager.
Disse muligheder vil f. eks. kunne  

 benyttes i de tilfælde, hvor den, der udfører plejen, ikke tidligere har haft  

 erhvervsindtægt og derfor ikke kan dokumentere et indtægtstab.
 Reglerne i kapitel 12 a medfører heller ingen begrænsning i forhold til de  

 gældende regler i § 48 om hjælp til personer, der i hjemmet forsørger et barn  

 under 18 år med fysisk eller psykisk handicap.
 11. Klageregler .
 Kommunalbestyrelsens afgørelser om plejevederlag og øvrige ydelser i  

 medfør af kapitel 12 a kan ikke indbringes for anden administrativ myndighed,  

 jf. § 57 f.
 12. Forholdet til bistandslovens almindelige  

 bestemmelser, herunder finansiering.
Reglerne om hjælp til pasning af døende er placeret i er særligt kapitel i  

 lov om social bistand, afsnit IV, i tilslutning til reglerne om praktisk  

 bistand i hjemmet.
Dette betyder, at de almindelige bestemmelser i  

 bistandsloven også gælder for dette kapitel, medmindre andet er bestemt.
 Reglerne i §§ 10 og 11 finder således tilsvarende anvendelse.
Udgangspunktet vil være, at +åt er den syges opholdskommune i  

 plejeperioden, der yder hjælpen, herunder plejevederlaget, da det er den  

 syges forhold, der er bestemmende for, om der kan ydes hjælp.
Hvorvidt denne  

 kommune vil have mulighed for at kræve sin del af udgifterne refunderet af en  

 anden kommune, må afgøres efter reglerne i § 11.
Udgifterne til hjælp i forbindelse med pasning af døende i hjemmet  

 finansieres efter samme regler som udgifter til praktisk bistand i hjemmet og  

 hjælpemidler m.v.
Den samlede hjælp, herunder plejevederlaget, betragtes i  

 relation til fordelingen af udgifterne mellem kommune og amt som ydet til den  

 syge.
