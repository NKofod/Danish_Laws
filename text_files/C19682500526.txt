1. I henhold til Lov nr. 168 af 31 MAJ 1961 om  

 Hjemmeværnet, § 12, stk. 7, jf.
Kundgørelse for Forsvaret B. 18-1961,  

 fastsættes herved:
 BESTEMMELSER FOR OPTAGELSE I HJEMMEVÆRNET AF MILITÆRT PERSONEL, DER HAR  

 MØDEPLIGT VED FORSVARETS ØVRIGE MYNDIGHEDER:
A.
Militært personel med gul eller rød mødebefaling eller hvid  

  mødebefaling med rød kant.
a.
Under iagttagelse af hjemmeværnets normale optagelsesprocedure, her  

 under behandling i distriktsudvalget, kan værnepligtige med gul eller rød  

 mødebefaling eller hvid mødebefaling med rød kant, der ønsker at vedligeholde  

 deres militære færdigheder, optages i hjemmeværnets enheder i et antal  

 svarende til højst 10% af pågældende hjemmeværnskompagnis, -flotilles,  

 -eskadrilles eller mindre enheders styrke, på Bornholm dog 15%.
b.
Den mellem Hjemmeværnet og en sådan værnepligtig indgåede kontrakt vil  

 være at forsyne med en påtegning om, at tjenesten i hjemmeværnet ikke berører  

 forholdet til hans militære stamenhed eller hans pligt til uopholdeligt at  

 give møde ved denne ved ordinær eller ekstraordinære indkaldelse, jf. den  

 indklæbede mødebefaling i den til den værnepligtige udleverede  

 soldater-/orlogsbog.
c.
Når en værnepligtig af de her omhandlede kategorier, som indgår i  

 hærens mobiliseringsenheder m,fl., optages i hjemmeværnet samt ved en  

 eventuel udtræden af hjemmeværnet, før den pågældendes årgang eller kategori  

 er overført, før den pågældendes årgang eller kategori er overført fra hæren  

 til hjemmeværnet, underretter hjemmeværnets personelforvaltende myndigheder  

 vedkommende personelforvaltende myndighed af hæren.
Tilsvarende underretning  

 af Søværnskommandoen og Flyverkommandoen m.fl. finder ikke sted.
d.
Hjemmeværnet træffer foranstaltning til at sikre, at udleverede våben,  

 udrustning m.v. inddrages, såfremt de i hjemmeværnet optagne, men ikke dertil  

 overførte værnepligtige indkaldes til deres militære stamafdeling.  

 Inddragelsen skal kunne gennemføres uden forsinkelse af den pågældendes møde  

 ved stamafdelingen.
B.
Militært personel med hvid mødebefaling.
a.
Personel med hvid mødebefaling kan som hidtil optages i hjemmeværnet,  

 men overføres i givet fald hertil.
Ved eventuel senere udtræden af  

 hjemmeværnet tilbageføres den pågældende til sit oprindelige værn, medmindre  

 den årgang eller kategori, han tilhører, i mellemtiden er overført til  

 hjemmeværnet i medfør af § 13, stk. 2, pkt. 1, i Lov nr. 168 af 31 MAJ 1961  

 om Hjemmeværnet, eller han er nået ud over den værnepligtige alder.
b.
Hjemmeværnets personelforvaltende myndigheder underretter vedkommende  

 personelforvaltende myndighed, når en værnepligtig med hvid mødebefaling  

 optages i hjemmeværnet samt ved en eventuel udtræden af hjemmeværnet, før den  

 pågældendes årgang eller kategori er overført til hjemmeværnet.
C.
De i medfør af disse bestemmelser nødvendiggjorte rettelser af Love og  

 Bestemmelser for Forsvaret, 21. hæfte, Forøgelse af Fredsstyrken, samt  

 mødebefalingers tekst vil blive foretaget senere.
E.
Ninn-Hansen.
