(De tekniske skoler) Med virkning fra 1. april 1971 foretages udbetalingen af vederlag, diæter,  

 godtgørelse for rejseudgifter m.v. til censorer efter følgende  

 retningslinier.
 Der er herved taget hensyn til, at udbetalingen af vederlag m.v. som følge  

 af fradrag i henhold til kildeskatteloven bør foretages af den skole, hvor  

 censor er ansat og i forvejen får udbetalt sin løn.
 I Censorvederlag.
A.
Censorer med hjemstedsskole.
 Efter afsluttet censur fremsender den skole, for hvilken censuren har  

 fundet sted, meddelelse til den skole, hvor censor er ansat  

  (hjemstedsskolen) om censurens omfang.
Hjemstedsskolen udregner på grundlag heraf vederlaget, der efter  

 fradrag af kildeskat overføres til censors lønkonto.
Udbetalingen kan  

 eventuelt foretages en gang månedlig sammen med censors øvrige løn.
 Direktoratet foretager stikprøvevis kontrol af censorregningerne.
B.
Andre censorer.
 For censorer, der ikke er ansat på en skole, udbetales vederlaget -  

 efter fradrag af kildeskat - fortsat af den skole, hvor censuren har fundet  

 sted.
 Af hensyn til oplysning om fradraget af kildeskat udleverer skolen en kopi  

 af udbetalingsbilaget til censor.
 Direktoratet foretager stikprøvevis kontrol af censorudbetalingerne.
 II Diæter, rejseudgifter m.v.
 Censorer med hjemstedsskole afleverer rejseafregningerne til  

 hjemstedsskolen, der udbetaler godtgørelse for rejseudgifter m.v.
Andre censorer afleverer rejseafregningerne til den skole, hvor  

 censuren har fundet sted.
I tilfælde af at censor har udøvet censurvirksomhed  

 på flere skoler, udbetales samtlige diæter og rejseudgifter af den skole,  

 hvor censur sidst har fundet sted.
Diæter afregnes efter reglerne i ministeriet for statens lønnings- og  

 pensionvæsens cirkulærer om særlige ydelser, sats A.
De pr. 1. oktober 1970  

 gældende satser er anført i lønnings- og pensionsministeriets cirkulære af  

 25. september 1970 om time- og dagpenge m.v.
 Opmærksomheden henledes på, at befordringsudgifter bør dokumenteres, og at  

 udgifter til taxakørsel, porto, telefon o.lign. kun undtagelsesvis refunderes  

 uden modtagelse af bilag for de afholdte udgifter.
Såfremt rejser foretages med offentlige transportmidler, kan 1. klasse  

 benyttes.
Opmærksomheden henledes i denne forbindelse på lønnings- og  

 pensionsministeriets cirkulære af 11. juli 1968 om tjenestemænds godtgørelse  

 for benyttelse af eget befordringsmiddel på tjenesterejser, hvorefter  

 befordringsmidler i videst muligt omfang skal benyttes til rejser, der  

 godgøres af det offentlige.
 Andet befordringsmiddel, herunder eget befordringsmiddel, kan dog  

 benyttes, når særlige forhold taler derfor, specielt når det i det givne  

 tilfælde alle forhold taget i betragtning er mest økonomisk for staten.
 Hvis eget befordringsmiddel således benyttes, ydes en godtgørelse på 30  

 øre pr. km.
 Afregningen af diæter og rejseudgifter m.v. foretages på de hidtil  

 anvendte blanketter.
 III Refusion af skolernes udgifter.
 Vederlag, diæter og godtgørelse for rejseudgifter m.v., der i henhold til  

 ovenstående udbetales censorerne af skolerne, refunderes skolerne fuldt ud af  

 staten.
 IV Ophævelse af tidligere retningslinier.
 Retningslinierne i direktoratets skrivelse af 17. august 1966 til de  

 tekniske eksamensskoler ophæves.
P.
D.
V.
