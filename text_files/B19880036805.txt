 I medfør af § 75 og § 78, jf. § 153, stk. 1, i lov om luftfart, jf.  

 lovbekendtgørelse nr. 408 af 11. december 1985, og under henvisning til  

 Rådets direktiv af 14. december 1987 om billetpriser for ruteflyvning mellem  

 medlemsstaterne (87/601/EØF), der er optaget som bilag til denne  

 bekendtgørelse, fastsættes følgende:
 § 1.  Reglerne i denne bekendtgørelse finder  

 anvendelse på godkendelse af billetpriser for ruteflyvning, der er omfattet  

 af direktiv 87/601.
§ 2.  Godkendelse efter art. 3, 4 og 5 i direktivet  

 meddeles af Trafik- og Kommunikationsministeriet.
Godkendelse kan ikke  

 nægtes, såfremt billetprisen opfylder kriterierne i art. 3, 4 og 5 i  

 direktivet.
 Stk. 2.  En ansøgning om godkendelse af billetpriser  

 skal forelægges Trafik- og Kommunikationsministeriet 60 dage forinden  

 priserne skal være gældende, jf. dog stk. 3.
 Stk. 3.  Billetpriser, der opfylder betingelser i art. 5  

 i direktivet, skal anmeldes til Trafik- og Kommunikationsministeriet senest  

 21 dage før priserne skal være gældende.
§ 3.  Afgørelse skal træffes inden 30 dage efter  

 ansøgningens modtagelse.
I modsat fald betragtes ansøgningen som godkendt.
 Stk. 2.  Afslag på en ansøgning skal inden 21 dage efter  

 ansøgningens modtagelse meddeles den berørte medlemsstat efter art. 7 i  

 direktivet.
 § 4.  Bekendtgørelsen træder i kraft ved  

 offentliggørelsen i Lovtidende og har virkning fra den 1. juli 1988.
Trafik- og Kommunikationsministeriet,  

 den 30. juni 1988 H.P.
CLAUSEN /Birgit Willumsen Bilag RÅDETS DIREKTIV af 14. december 1987 om billetpriser for ruteflyvning  

 mellem medlemsstaterne (87/601/EØF) RÅDET FOR DE EUROPÆISKE FÆLLESSKABER HAR - under henvisning til Traktaten  

 om Oprettelse af Det Europæiske Økonomiske Fællesskab, særlig artikel 84,  

 stk. 2, og artikel 227, stk. 2, under henvisning til forslag fra Kommissionen (* 1), under henvisning til udtalelser fra Europa-Parlamentet (* 2), under henvisning til udtalelse fra Det Økonomiske og Sociale Udvalg (* 3),  

 og ud fra følgende betragtninger:
Mere fleksible procedurer for fastsættelse af priserne for ruteflyvning  

 med passagerer mellem medlemsstaterne vil give luftfartsselskaberne større  

 mulighed for at udvikle markeder og imødekomme forbrugernes behov; luftfartsselskaberne bør tilskyndes til at kontrollere deres omkostninger,  

 øge produktiviteten og tilbyde effektive og prismæssigt atttraktive  

 luftfartsydelser; der bør indføres fælles regler med kriterier for godkendelse af  

 billetpriser; i henhold til traktatens artikel 189 kan medlemsstaterne vælge de mest  

 hensigtsmæssige fremgangsmåder til gennemførelse af bestemmelserne i  

 direktivet, og de kan navnlig anvende de i artikel 3 fastsatte kriterier mere  

 præcist; der bør indføres procedurer for luftfartsselskabernes fremsættelse af  

 forslag til billetpriser og for de pågældende medlemsstaters udtrykkelige  

 eller automatiske godkendelse af disse priser; luftfartsselskaberne bør frit  

 kunne fremsætte forslag til billetpriser enten individuelt eller efter  

 konsultationer med andre luftfartsselskaber, navnlig med henblik på  

 fastsættelse af vilkårene for interline-aftaler, da der til sådanne aftaler  

 er knyttet store fordele; der bør fastsættes bestemmelser om hurtig konsultation mellem  

 medlemsstaterne i tilfælde af uoverensstemmelser og fremgangsmåder med  

 henblik på bilæggelse af sådanne uoverensstemmelser vedrørende godkendelse af  

 billetpriser, der ikke har kunnet klares ved konsultationer; der bør indføres bestemmelser om regelmæssig konsultation af  

 forbrugergrupper i spørgsmål vedrørende billetpriser; stats- og regeringscheferne vedtog på deres møde i juni 1986, at det indre  

 marked på luftfartsområdet skal gennemføres inden 1992 ved hjælp af  

 fællesskabsforanstaltninger til styrkelse af den økonomiske og sociale  

 samhørighed; bestemmelserne i dette direktiv om billetpriser er et første  

 skridt i denne retning, og Rådet vil derfor, med henblik på virkeliggørelsen  

 af stats- og regeringschefernes målsætning, vedtage yderligere  

 liberaliseringsforanstaltninger med hensyn til billetpriser ved afslutningen  

 af en indledende periode på tre år - UDSTEDT FØLGENDE DIREKTIV:
Anvendelsesområde og definitioner Artikel 1 Dette direktiv finder anvendelse på kriterier og procedurer i forbindelse  

 med fastsættelse af de billetpriser for ruteflyvning, som anvendes på ruter  

 mellem en lufthavn i en medlemsstat og en lufthavn i en anden medlemsstat.
 Det finder ikke anvendelse på de i artikel 227, stk. 2, i traktaten  

 omhandlede oversøiske territorier.
Artikel 2 I dette direktiv forstås ved:
luftfartsselskab med fjerde frihedsrettigheder; et luftfartsselskab, der  

 er berettiget til i en anden stat at optage passagerer, fragt og post med  

 henblik på at afsætte i registreringslandet; luftfartsselskab med femte frihedsrettigheder: et luftfartsselskab, der er  

 berettiget til at udføre erhvervsmæssig lufttransport af passagerer, fragt og  

 og post mellem to stater, hvor det ikke er registreret som hjemmehørende; De luftfartsselskaber, der opfylder ovennævnte kriterier er anført i bilag  

 I; 1. enten i henhold til en offentliggjort fartplan, 2. eller med en sådan regelmæssighed eller hyppighed,  

 at de tydeligt udgør en systematisk række; Kriterier Artikel 3 Med forbehold af artikel 5, stk. 2, skal medlemsstaterne godkende  

 billetpriser, hvis de står i et rimeligt forhold til det ansøgende  

 luftfartsselskabs totale omkostninger på længere sigt på ruten, idet der  

 tages hensyn til andre relevante faktorer.
De skal i denne forbindelse tage  

 hensyn til forbrugernes behov, behovet for et tilfredsstillende  

 kapitalafkast, konkurrencesituationen på markeder, herunder priserne hos de  

 andre luftfartsselskaber, der beflyver ruten, og nødvendigheden af at  

 forhindre dumping.
Den omstændighed, at en foreslået billetpris er lavere end  

 priserne hos andre luftfartsselskaber, der beflyver ruten, skal dog ikke være  

 tilstrækkelig grund til at afslå godkendelse.
Procedurer Artikel 4 1. Billetpriser skal forelægges de berørte staters  

 luftfartsmyndigheder til godkendelse.
Med henblik herpå forelægger et  

 luftfartsselskab sine billetpriser efter den fremgangsmåde, som disse stater  

 foreskriver.
 Dette gøres enten:
 Luftfartsmyndighederne kan ikke kræve, at luftfartsselskaberne forelægger  

 deres billetpriser til godkendelse, mere end 60 dage før de træder i kraft.
2. I henhold til bestemmelserne i artikel 5 og med  

 forbehold af artikel 6 skal priser godkendes af begge de berørte stater.
Hvis  

 ingen af lufthavnsmyndighederne har afvist prisen inden 30 dage efter datoen  

 for dens forelæggelse, betragtes den som værende godkendt.
3. En godkendt billetpris gælder, indtil dens  

 gyldighedsperiode udløber, eller der indføres en ny.
Gyldigheden kan dog  

 forlænges ud over den oprindelige udløbsdato med en periode på højst tolv  

 måneder.
 4. En medlemsstat giver et luftfartsselskab fra en  

 anden medlemsstat, der gennemfører direkte eller indirekte ruteflyvning,  

 tilladelse til med behørigt varsel at anvende en billetpris, der svarer til  

 en billetpris, som allerede er godkendt for flyvning mellem de samme to byer.  

 Denne bestemmelse gælder ikke for indirekte ruter, der er over 20% længere  

 end den korteste direkte rute.
 5. Kun luftfartsselskaber med tredje og fjerde  

 frihedsrettigheder kan være prisførende.
Artikel 5 1. For al ruteflyvning gælder følgende to  

 fleksibilitetszoner:
- en lavpriszone, der omfatter fra 90% til over 65% af referenceprisen; - en superlavpriszone, der omfatter fra 65% til 45% af referenceprisen.
 2. Inden for fleksibilitetszonerne skal de berørte  

 stater give luftfartsselskaber med tredje og fjerde frihedsrettigheder  

 tilladelse til at anvende lavpriser og superlavpriser efter eget valg i  

 henhold til betingelserne herfor i bilag II, for så vidt disse billetpriser  

 er blevet anmeldt over for de berørte stater mindst 21 dage før den  

 foreslåede ikrafttrædelsesdato.
3. Ligger en billetpris, som er blevet godkendt eller  

 som godkendes i henhold til den bilaterale godkendelsesordning, og som for så  

 vidt angår betingelserne automatisk kan godkendes i superlavpriszonen, under  

 denne zones nedre grænse, gives der yderligere fleksibilitet for dette  

 prisniveau.
Denne yderligere fleksibilitet går fra 10% under billetprisens  

 bilateralt godkendte niveau til superlavpriszonens øverste grænse.
En billetpris, som er berettiget til yderligere fleksibilitet i medfør af  

 dette stykke, videreføres i flere på hinanden følgende prissæsoner på det  

 berørte luftfartsselskabs anmodning på et niveau, der ikke ligger under den  

 procentdel af referenceprisen, den lå på ved slutningen af den foregående  

 prissæson, idet der i denne forbindelse tages behørigt hensyn til enhver  

 ændring af referenceprisniveauet.
For så vidt angår dette stykke skal sommer  

 og vinterprissæsonen behandles hver for sig.
Artikel 6 Dette direktiv forhindrer ikke medlemsstaterne i at indgå aftaler, der er  

 mere fleksible end bestemmelserne i artikel 4 og 5, eller fra at opretholde  

 gældende aftaler, der er mere fleksible.
Artikel 7 1. Hvis en berørt stat (»den første stat«) i  

 medfør af de ovenfor anførte artikler beslutter ikke at godkende en  

 billetpris for ruteflyvning, underretter den skriftligt den anden berørte  

 stat (»den anden stat«) derom inden 21 dage efter anmeldelsen af  

 billetprisen, og anfører grundene herfor.
2. Er den anden stat ikke indforstået med den første  

 stats beslutning, giver den den første stat meddelelse herom inden syv dage  

 efter selv at være blevet underrettet, idet den anfører, hvad der ligger til  

 grund for dens beslutning, og anmoder om konsultationer.
Hver stat giver alle  

 de relevante oplysninger, som den anden anmoder om.
Hver af de berørte stater  

 kan anmode om, at Kommissionen bliver repræsenteret under konsultationerne.
 3. Hvis den første stat ikke har tilstrækkelige  

 oplysninger til, at den kan træffe afgørelse om billetpriser, kan den inden  

 udløbet af det i stk. 1 nævnte tidsrum af 21 dage anmode den anden stat om  

 konsultationer.
4. Konsultationerne skal afsluttes inden 21 dage efter  

 anmodningen herom: Hvis der efter dette tidsrum stadig er uoverensstemmelse  

 mellem parterne, indbringes sagen for en voldgiftsret efter anmodning fra en  

 af de berørte stater.
De to berørte stater kan træffe aftale om at forlænge  

 konsultationerne eller gå direkte over til voldgift uden konsultationer.
5. Voldgiftsafgørelsen træffes af et panel af tre  

 voldgiftsmænd, medmindre de berørte stater er enige om en enkelt  

 voldgiftsmand.
De berørte stater udnævner hver et medlem af panelet og  

 forsøger at blive enige om udpegelsen af det tredje medlem (som skal være  

 statsborger i en tredje medlemsstat og fungere som formand for panelet). De  

 kan også udnævne en enkelt voldgiftsmand.
Udnævnelsen af panelet skal ske  

 inden syv dage.
Panelets afgørelser træffes ved flertalsafstemning.
6. Hvis en af de berørte stater ikke udnævner et  

 medlem af panelet eller ikke giver sit samtykke til udpegelsen af et tredje  

 medlem, underrettes Rådet straks, og dets formand drager omsorg for at gøre  

 panelet fuldtalligt inden tre dage.
Hvis formandskabet varetages af en  

 medlemsstat, der er part i tvisten, opfordrer rådets formand regeringen for  

 den medlemsstat, som skal varetage det følgende formandskab, og som ikke er  

 part i tvisten, til at gøre panelet fuldtalligt.
7. Voldgiftsproceduren skal afsluttes inden 21 dage  

 fra den dato, på hvilken panelet er fuldtalligt, eller en enkelt  

 voldgiftsmand er udnævnt.
De berørte stater kan dog træffe aftale om at  

 forlænge denne periode.
Kommissionen har ret til at deltage som observatør.  

 Voldgiftsmændene skal anføre, i hvilket omfang kendelsen er baseret på  

 kriterierne i artikel 3.
 8. Voldgiftskendelsen meddeles omgående Kommissionen.
 Inden ti dage bekræfter Kommissionen voldgiftskendelsen, medmindre  

 voldgiftsmændene ikke har overholdt kriterierne i artikel 3 eller proceduren  

 i direktivet, eller kendelsen ikke er i overensstemmelsen med  

 fællesskabsretten på andre områder.
Foreligger der ikke nogen afgørelse inden for denne periode, betragtes  

 kendelsen som bekræftet af Kommissionen.
En kendelse, der er bekræftet af  

 Kommissionen, er bindende for de berørte stater.
 9. Så længe konsultationerne og voldgiftsproceduren  

 står på, anvendes de gældende billetpriser fortsat, indtil proceduren er  

 afsluttet og en ny billetpris er trådt i kraft.
Almindelige bestemmelser Artikel 8 Mindst en gang om året konsulterer Kommissionen repræsentanter for  

 luftfartens brugerorganisationer i Fællesskabet om luftfartstakster og dermed  

 beslægtede i spørgsmål, idet Kommissionen med henblik herpå forelægger  

 relevante oplysninger for deltagerne.
Artikel 9 1. Inden den 1. november 1989 offentliggør  

 Kommissionen en beretning om anvendelsen af dette direktiv, herunder  

 statistiske oplysninger om de tilfælde, i hvilke artikel 7 har været anvendt.
 2. Medlemsstaterne og Kommissionen samarbejder om  

 gennemførelsen af dette direktiv, navnlig med hensyn til tilvejebringelsen af  

 oplysningerne som omhandlet i stk. 1.
 3. Fortrolige oplysninger, der modtages i medfør i  

 dette direktiv, er omfattet at tjenstlig tavshedspligt.
Artikel 10 Har en medlemsstat indgået en aftale med et eller flere tredjelande, som  

 giver femte frihedsrettigheder for en rute mellem medlemsstater til et  

 luftfartsselskab fra et tredjeland, og indeholder aftalen i denne forbindelse  

 bestemmelser, som er uforenelige med dette direktiv, skal medlemsstaten ved  

 først givne lejlighed træffe egnede foranstaltninger til at fjerne sådanne  

 uoverensstemmelser.
Indtil uoverensstemmelserne er fjernet, berører dette  

 direktiv ikke rettigheder og forpligtelser over for tredjelande hidrørende  

 fra en sådan aftale.
Artikel 11 1. Efter konsultationer med Kommissionen træffer  

 medlemsstaterne de nødvendige foranstaltninger for at efterkomme dette  

 direktiv senest den 31. december 1987.
 2. Medlemsstaterne meddeler Kommissionen teksten til  

 de love og administrative bestemmelser, som de udsteder med henblik på  

 gennemførelsen af dette direktiv.
Artikel 12 Rådet træffer afgørelse om revision af dette direktiv senest den 30. juni  

 1990 på grundlag af et forslag fra Kommissionen, som forelægges inden den 1.  

 november 1989.
Artikel 13 Dette direktiv er rettet til medlemsstaterne.
 Udfærdiget i Bruxelles, den 14. december  

 1987.
På Rådets vegne U.
ELLEMANN-JENSEN Formand BILAG I Luftfartsselskaber omhandlet i artikel 2, litra f), nr. ii) Følgende luftfartsselskaber opfylder de i artikel 2, litra f), nr. ii),  

 omhandlede kriterier, så længe de er anerkendt som et nationalt Luftfartsselskab af den medlemsstat, der anerkender dem som sådanne på  

 tidspunktet for udstedelsen af dette direktiv:
- Scandinavian Airlines System, - Britannia Airways, - Monarch Airlines.
BILAG II Betingelser for lavpriser og superlavpriser LAVPRISZONE 1. Billet i lavpriszonen kan udstedes, hvis alle  

 nedenstående betingelser er opfyldt:
samt enten; eller:
SUPERLAVPRISZONE 2. Billet i superlavpriszonen kan udstedes for rejser,  

 der opfylder:
 - enten de i nr. 1, litra a), b) og c), nævnte betingelser samt en af  

 nedenstående betingelser:
 - eller for så vidt angår trafiksvage perioder som defineret i tillægget,  

 de i nr. 1, litra a) og b), nævnte betingelser samt:
 - enten den i nr. 2, litra b), nævnte betingelse og en af følgende  

 betingelser:
- eller - mere end 28 dage før udrejsen skal der betales et gebyr på mindst 20% af  

 billetprisen, eller - mindre end 28 dage før udrejsen, et gebyr på mindst 50% af billetprisen.
Tillæg Definition af trafiksvage perioder Et luftfartsselskab kan betegne visse flyvninger som flyvninger i  

 »trafiksvage perioder« ud fra kommercielle hensyn.
 Hvis et luftfartsselskab ønsker at anvende den i nr. 1, litra d), nævnte  

 betingelse eller en af betingelserne i nr. 2, litra e) til h), skal  

 flyvningerne i trafiksvage perioder fastlægges for hver rute ved aftale  

 mellem de berørte medlemsstaters luftfartsmyndigheder på grundlag af forslag,  

 som luftfartsselskabet fremsætter.
 På hver rute, hvor luftfartsselskaber med tredje og fjerde  

 frihedrettigheder når op på et ugentligt gennemsnit af 18 returflyvninger,  

 har vedkommende luftfartsselskab ret til som et minimum at anvende de i nr.  

 1, litra d) eller nr. 2, litra e) til h), nævnte betingelser på indtil 50% af  

 sit samlede antal flyvninger pr. dag, forudsat at afgang for de flyvninger,  

 for hvilke disse betingelser er gældende, finder sted mellem kl. 10.00 og kl.  

 16.00 eller mellem kl. 21.00 og kl. 06.00.
(* 1) EFT nr.
C 78 af 30.3.1982, s. 6.
(* 2) EFT nr.
C 322 af 28.11.1983, s. 10, og EFT nr.
C 345 af 21.12.1987.
(* 3) EFT nr.
C 77 af 21.3.1983, s. 26 (* 4) Se side 9 i denne Tidende.
