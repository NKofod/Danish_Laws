1. Efter straffelovens § 249, stk. 1 om uagtsom  

 betydelig legemsskade er påtaleordningen som bekendt, at påtalen er betinget,  

 men at påtale uden begæring kan rejses, hvis almene hensyn kræver det.
Hidtil  

 er denne påtalebestemmelse blevet administreret således, at tiltale i  

 almindelighed er blevet rejst, når skaden er tilføjet i forbindelse med  

 overtrædelse af færdselsloven.
Tiltale er i almindelighed også blevet rejst  

 uden begæring, hvis skaden er tilføjet i forbindelse med pligtstridigt  

 forhold begået af den skyldige under udøvelsen af sit erhverv, (f.eks.  

 medicinalpersonale), ved arbejdsulykker og vådeskudsulykker.
 2. Sager om overtrædelse af straffelovens § 249, stk.  

 1 udenfor færdselslovens område forelægges altid for statsadvokaten inden  

 tiltalespørgsmålets afgørelse.
3.a.
Indenfor færdselslovens område har tiltale efter § 249, stk. 1 især  

 betydning for sanktionsfastsættelsen, når skaden er indtrådt som følge af  

 kørsel i spirituspåvirket tilstand eller groft uforsvarlig kørsel.
3.b.
I andre færdselssager vil domfældelse efter § 249, stk. 1 ofte være  

 uden betydning for straffen, og nogle statsadvokater har derfor fulgt den  

 praksis at undlade at medtage tiltale efter denne bestemmelse i sådanne  

 tilfælde.
 Tiltale efter § 249, stk. 1 vil næsten altid forudsætte, ikke alene at der  

 indhentes en erklæring fra det sygehus, hvor behandlingen er foretaget om de  

 kvæstelser, der er konstateret, og den behandling der har været iværksat, men  

 også at der fremskaffes oplysninger om udsigterne for helbredelse, senfølger  

 og eventuel arbejdsudygtighed.
Da tilvejebringelsen af disse oplysninger ofte vil være egnet til at  

 forsinke sagen, bør tiltale efter § 249, stk. 1 ikke medtages i de under b.  

 nævnte tilfælde, medmindre skaderne er så betydelige eller omfattende, at  

 domfældelse kan antages at få væsentlig betydning for straffen.
I de under a.  

 nævnte tilfælde fremskaffes disse oplysninger, og hvis de giver grundlag  

 derfor, medtages tiltale efter § 249, stk. 1.
 I tvivlstilfælde forelægges sagenfor statsadvokaten.
4. Som bekendt frafaldes påtale for uagtsomt manddrab  

 i forbindelse med overtrædelse af færdselsloven, når det er den sigtedes  

 nærpårørende: ægtefælle, barn, forældre, søskende, og efter omstændighederne  

 også samlever(ske) og forlovede, der er blevet dræbt.
Påtalefrafaldet  

 udstrækkes normalt i disse tilfælde også til de overtrædelser af  

 færdselsloven, som er begået, idet de hensyn der ligger bag denne praksis,  

 fører til i det hele at skåne den sigtede for gennemførelse af en retssag.
 Foreligger uagtsomt manddrab i forbindelse med spirituskørsel fører  

 retshåndhævelseshensyn i almindelighed til, at påtale ikke frafaldes.
 Det samme gælder, hvis der er voldt ikke uvæsentlig skade på andre  

 personer end nærpårørende, f.eks. personer i andet køretøj.
 De grunde, derfører til at undlade påtale for uagtsomt manddrab, fører  

 også til at undlade påtale for kvalificeret betydelig legemsskade efter  

 straffelovens § 249, stk. 2, og har også ført til, at statsadvokaterne har  

 undladt påtale for overtrædelse af straffelovens § 249, stk. 1.
 Sager, hvor nærpårørende er blevet tilføjet skade, der er omfattet af  

 straffelovens § 249, stk. 1, forelægges altid for statsadvokaten til  

 afgørelse af tiltalespørgsmålet.
 5. Strafbarheden efter § 249, stk. 1 er betinget af,  

 at den tilføjede skade kan karakteriseres som betydelig.
Skader, der har medført varigt men, må i almindelighed anses som  

 betydelige.
Iøvrigt er det vanskeligt at opstille et almindeligt kriterium  

 for, når en skade må anses for betydelig.
Kraniebrud, lårbensbrud må i  

 almindelighed anses som betydelig skade; ukomplicerede armbrud kan i  

 almindelighed ikke anses som betydelig skade.
Vejledende er også varigheden  

 af det sygehusophold og den arbejdsudygtighed, som skaden har givet anledning  

 til.
Medfører kvæstelserne et sygehusophold på sammenlagt 2-3 uger og  

 derover, må skaden i almindelighed anses som betydelig.
Er sygehusopholdet  

 under 1 uge, kan skaden i almindelighed ikke anses som betydelig, medmindre  

 den har medført en længerevarende 2-3 måneders arbejdsudygtighed.
I  

 tvivlstilfælde forelægges sagen for statsadvokaten.
 Til orientering vedlægges en oversigt over praksis.
