 I henhold til § 35 I i lov om indkomstbeskatning af aktieselskaber m.v.,  

 jf. lovbekendtgørelse nr. 593 af 30. september 1988, bestemmes følgende:
§ 1.  Maskiner, inventar og lignende driftsmidler, som  

 Statsanstalten for Livsforsikring ejer den 1. januar 1988, indgår i  

 saldoværdien efter afskrivningsloven med deres handelsværdi på dette  

 tidspunkt.
Aktiverne anses for anskaffet i indkomståret 1987.
 § 2.  På bygninger, der er afskrivningsberettigede  

 efter afskrivningsloven eller på installationer heri, og som er anskaffet  

 eller fuldført før den 1. januar 1988, foretages afskrivning på grundlag af  

 den værdi, hvormed bygningen eller installationen indgår i ejendomsværdien  

 ved den seneste vurdering forud for indkomståret 1988.
Stk. 2.  Afskrivning på bygninger og installationer, der  

 er anskaffet før den 1. januar 1982, foretages årligt med procentdele af den  

 afskrivningsberettigede værdi.
De samlede afskrivninger kan dog ikke  

 overstige værdien reduceret med de normalafskrivninger, der i alt kunne være  

 foretaget, såfremt der fuldt ud var normalafskrevet på bygningen eller  

 installationen siden anskaffelsesåret.
Afskrivning kan i stedet foretages på  

 grundlag af anskaffelsessummen samt eventuelle udgifter til ombygning og  

 forbedring.
I dette tilfælde begrænses den samlede afskrivning med  

 normalafskrivninger som anført i 2. pkt.
Stk. 3.  Afskrivning på bygninger og installationer, der  

 er anskaffet i perioden fra den 1. januar 1982 til den 31. december 1987,  

 foretages årligt med procentdele af den afskrivningsberettigede,  

 pristalsregulerede værdi.
Summen af de anvendte afskrivningsprocenter kan dog  

 ikke overstige 100 med fradrag af de normalafskrivningsprocenter, der i alt  

 kunne være anvendt, såfremt der fuldt ud var normalafskrevet på bygningen  

 eller installationen siden anskaffelsesåret.
Afskrivning kan i stedet  

 foretages på grundlag af anskaffelsessummen omregnet til kontantværdi samt  

 eventuelle udgifter til ombygning og forbedring.
I dette tilfælde begrænses  

 den samlede afskrivning tilsvarende som anført i 2. pkt.
§ 3.  På installationer, hvorpå der kan afskrives  

 efter reglerne i afskrivningslovens § 23, stk. 2, jf. stk. 3, og som er  

 anskaffet eller fuldført før 1. januar 1988, foretages afskrivning på  

 grundlag af den værdi, hvormed installationen skønnes at indgå i  

 ejendomsværdien ved den seneste vurdering forud for indkomståret 1988. De  

 samlede afskrivninger kan dog højst udgøre et beløb svarende til  

 ejendomsværdien reduceret i et omfang, som svarer til forholdet mellem den  

 forløbne tid siden installationens anskaffelse og den til den anvendte  

 afskrivningssats normalt svarende afskrivningsperiode.
Afskrivning kan dog i  

 stedet foretages på grundlag af anskaffelsessummen samt eventuelle  

 forbedringsudgifter.
I dette tilfælde begrænses de samlede afskrivninger på  

 samme måde som anført i 2. pkt.
 § 4.  Er der tidligere i forbindelse med beskatning  

 efter § 8 i lov om kommunal indkomstskat foretaget afskrivning på de i §§ 1-3  

 nævnte aktiver, foretages afskrivning dog på grundlag af de nedskrevne  

 værdier pr. 1. januar 1988.
 § 5.  Ved opgørelsen af fortjeneste efter  

 ejendomsavancebeskatningsloven træder ejendomsværdien ved den seneste forud  

 for indkomståret 1988 foreliggende vurdering i stedet for anskaffelsessummen,  

 hvis ejendommen er erhvervet inden den 1. januar 1988. Statsanstalten for  

 Livsforsikring kan dog vælge at lægge anskaffelsessummen til grund.
 Stk. 2.  Ved opgørelsen af tillæggene efter  

 ejendomsavancebeskatningslovens § 5 anses den pågældende ejendom som  

 erhvervet den 1. januar 1988. Ved afgørelsen af, i hvilket omfang  

 fortjenesten skal beskattes efter lovens § 6, tages der dog hensyn til den  

 faktiske besiddelsestid.
 Stk. 3.  De beløb, der anvendes som anskaffelses- eller  

 afståelsessum, omregnes til kontantværdi efter de herom fastsatte regler.
 § 6.  Ved opgørelsen af fortjeneste eller tab efter  

 aktieavancebeskatningsloven på aktier erhvervet inden den 1. januar 1988  

 træder kursværdien på dette tidspunkt i stedet for anskaffelsessummen,  

 medmindre denne er højere.
 Stk. 2.  Ved afgørelsen af, i hvilket omfang fortjeneste  

 skal beskattes, eller tab kan fradrages, tages der hensyn til det faktiske  

 anskaffelsestidspunkt.
§ 7.  På tidspunktet for beskatningspligtens indtræden  

 skal Statsanstalten for Livsforsikring opgøre anskaffelsessummen af sine  

 fordringer.
I stedet for anskaffelsessummen kan Statsanstalten for  

 Livsforsikring benytte markedsværdien pr. 1. januar 1988, eventuelt pr. 31.  

 december 1987 eller anskaffelsessummen med tillæg af matematisk opskrivning.  

 Ved valg af indgangsværdi skal dog vælges samme princip og samme dato for  

 samtlige obligationer og udlån.
Stk. 2.  Statsanstalten for Livsforsikring skal på det i  

 stk. 1 nævnte tidspunkt opgøre værdien af sine forpligtelser.
I stedet for  

 værdien ved forpligtelsens påtagelse kan Statsanstalten for Livsforsikring  

 benytte forpligtelsens værdi pr. 1. januar 1988, eventuelt pr. 31. december  

 1987. Ved valg af indgangsværdi skal vælges samme princip og samme dato for  

 samtlige forpligtelser.
 § 8.  Bekendtgørelsen har virkning fra og med  

 indkomståret 1988.
