 Efter § 1, stk. 3, i lov nr. 115 af 31. marts 1982 om biavl og efter  

 tiltrædelse fra Finansministeriet fastsættes følgende:
 § 1.  Bisygdomsinspektører og tilsynsmænd ansat af  

 Statens Planteavlsforsøg aflønnes med en timeløn, der fastsættes ud fra  

 tjenestemændenes lønramme 1, skalatrin 1, stedtillægssats 3.
 Stk. 2.  Der ydes 121/2 pct. særlig feriegodtgørelse af  

 beløbet.
 Stk. 3.  Lønnen reguleres i henhold til den til enhver  

 tid gældende lønjusteringsaftale for tjenestemænd.
 Stk. 4.  For arbejde mellem kl. 17 og 06 samt på  

 lørdage, søn- og helligdage ydes godtgørelse i henhold til den til enhver tid  

 gældende aftale om natpenge m.v. (for nærværende Finansministeriet,  

 Administrations- og Personaledepartementets cirkulære nr. 41 af 6. april  

 1992).
 § 2.  Bisygdomsinspektører og tilsynsmænds  

 kørselsudgifter dækkes efter de til enhver tid gældende regler for  

 tjenestemænd.
 Stk. 2.  Der vil blive udstedt bemyndigelse til kørsel  

 med egen bil af Statens Planteavlsforsøg.
 § 3.  Cirkulæret træder i kraft den 1. januar 1993.
 Stk. 2.  Samtidig ophæves Landbrugsministeriets  

 cirkulære af 5. maj 1978 om vederlag til bisygdomsinspektører og tilsynsmænd.
