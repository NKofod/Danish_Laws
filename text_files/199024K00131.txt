Nr BTL 131 Betænkning over Forslag til lov om ændring af lov om afgift af arv og gave  

 (Ophævelse af afgiften for almennyttige institutioner m.v.)   

 Nr L 131 1990-91, 2. samling Afgivet af Skatteudvalget Afgivet: 19910424 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra Dansk  

 Blindesamfund.
 Der er af skatteministeren stillet ændringsforslag, hvorom der henvises  

 til de ledsagende bemærkninger.
 Herefter indstiller et flertal (udvalget med undtagelse af Det  

 Radikale Venstres medlem) lovforslaget til vedtagelse med det af  

 skatteministeren stillede ændringsforslag.
 Et mindretal inden for flertallet (Socialistisk Folkepartis medlem af  

 udvalget) ønsker at udtale følgende:
Socialistisk Folkeparti er ikke nogen varm tilhænger af lovforslaget.
Da  

 et flertal imidlertid fritager en række organisationer for afgift, finder  

 Socialistisk Folkeparti det rigtigst, at også handicaporganisationerne får  

 mulighed for fritagelsen, hvorfor Socialistisk Folkeparti indstiller  

 lovforslaget til vedtagelse.
 Et mindretal (Det Radikale Venstres medlem af udvalget) vil  

 redegøre for sin stilling til lovforslaget ved 2. behandling.
Ændringsforslag Af skatteministeren, tiltrådt af et flertal (udvalget med  

 undtagelse af RV):
Til § 2 1) Paragraffen affattes således:
»§ 2 Stk. 1. Loven træder i kraft den 1. maj 1991.
 Stk. 2. Loven har virkning for boer, hvor afgiften forfalder til  

 betaling den 1. januar 1991 eller senere.
Stk. 3. Tilbagebetaling af afgift, der er forfaldet og betalt den  

 1. januar 1991 eller senere, sker til den, der over for skifteretten  

 dokumenterer at have betalt afgiften.« Bemærkninger Til nr. 1 Det foreslås, at loven træder i kraft den 1. maj 1991, men har virkning  

 for boer, hvor afgiften forfalder til betaling den 1. januar 1991 eller  

 senere.
Afgift, der er forfaldet og betalt efter denne dato, kan  

 tilbagebetales af skifteretten ved forelæggelse af fornøden dokumentation.
