Bekendtgørelse om håndtering af  

 affald i form af motordrevne køretøjer og affaldsfraktioner  

 herfra I medfør af §§ 44, 45, stk. 2, 45 a, 73, 80, 92 og 110, stk. 3 i  

 lov om miljøbeskyttelse, jf. lovbekendtgørelse nr. 698 af 22.  

 september 1998, som senest ændret ved lov nr. 373 af 2. juni 1999,  

 fastsættes:
Bekendtgørelsens område og definitioner § 1. Denne bekendtgørelse finder anvendelse  

 ved håndtering af affald i form af motordrevne køretøjer  

 og ved håndtering af affaldsfraktioner herfra opstået  

 ved:
1)	affaldsbehandling af motordrevne køretøjer, 2)	reparation og vedligeholdelse af motordrevne  

 køretøjer.
 Stk. 2. Medmindre andet følger af denne  

 bekendtgørelse, finder den øvrige lovgivning om  

 håndtering af affald anvendelse.
 § 2. I denne bekendtgørelse forstås  

 ved:
1)	Motordrevet køretøj1)  

 : Køretøj der er forsynet med motor som drivkraft.
Motordrevne  

 køretøjer  inddeles i motorkøretøj (bil og  

 motorcykel) knallert, traktor og motorredskab.
 2)	Personbil (M1): Bil, der er indrettet til at benyttes til befordring  

 af højst 9 personer, føreren medregnet.
 3)	Varebil (N1): Bil, der er indrettet til at benyttes til  

 godsbefordring, og som har en tilladt totalvægt på ikke over 3500  

 kg.
 4)	Bil: Motorkøretøj, der er forsynet med 4 eller flere  

 hjul eller med bælter, valser, meder eller lignende, samt  

 motorkøretøj på 3 hjul, hvis egenvægt overstiger  

 400 kg.
 5)	Affaldsbehandling: Enhver aktivitet der finder sted, når et  

 udtjent køretøj er afleveret til et anlæg med henblik  

 på udtagning og aftapning af stoffer, komponenter og materialer,  

 adskillelse, opskæring, fragmentering, nyttiggørelse og/eller  

 bortskaffelse af køretøjet og dets komponenter.
 § 3. Bekendtgørelsen omfatter  

 ikke:
1)	Knallerter og 2)	Motorredskaber, der er bestemt til at føres af  

 gående.
 § 4. Borgere, virksomheder, offentlige og private  

 institutioner er forpligtet til at aflevere affald i form af personbiler (M1)  

 og varebiler (N1) til virksomheder registreret i henhold til § 5 eller til  

 bilforhandlere, der opfylder de i § 7, stk. 2 nævnte betingelser.
 Stk. 2. Borgere, virksomheder, offentlige og private  

 institutioner er forpligtet til at aflevere affald i form af andre  

 motordrevne køretøjer end de i stk. 1 nævnte, til de af  

 kommunalbestyrelsen anviste virksomheder.
 Registrering af affaldsbehandlere m.v.
 § 5. Den, der erhvervsmæssigt foretager  

 særskilt behandling af personbiler (M1) og/eller varebiler (N1) i  

 henhold til § 9, er forpligtet til at lade sig registrere hos  

 Miljøstyrelsen.
 Stk. 2. Anmodningen om registrering skal indeholde  

 oplysninger om virksomhedens navn, adresse, SE-nummer, virksomhedens  

 anslåede årlige kapacitet (angivet som antal biler) og skal  

 være underskrevet af den for virksomheden ansvarlige ledelse.
 Stk. 3. Anmodning om registrering skal bilægges en  

 erklæring fra tilsynsmyndigheden om, at virksomheden har godkendelse  

 til at foretage affaldsbehandling af biler i henhold til  

 miljøbeskyttelsesloven kapitel 5, og/eller at virksomheden har  

 efterlevet eventuelle påbud.
 Stk. 4. Anmodningen om registrering skal bilægges  

 dokumentation for, at virksomheden er certificeret, jf. § 6.
 Stk. 5. Miljøstyrelsen bekræfter  

 registreringen over for virksomheden med datoen herfor senest tre uger efter  

 modtagelsen af anmodningen og den fulde dokumentation.
 Stk. 6. Ændringer i oplysninger, angivet efter stk.  

 2-4, skal snarest meddeles Miljøstyrelsen.
 Stk. 7. Såfremt tilsynsmyndigheden nedlægger  

 forbud mod virksomhedens fortsatte drift, eller såfremt certifikatet  

 inddrages, jf. § 6, stk. 4, træffer Miljøstyrelsen  

 afgørelse om at ophæve registreringen.
Miljø- eller kvalitetsstyring § 6. Den, der erhvervsmæssigt foretager  

 særskilt behandling af personbiler (M1) og/eller varebiler (N1) jf. §  

 9, skal have etableret et certificeret miljøstyringssystem i  

 overensstemmelse med ISO 14001 eller et kvalitetsstyringssystem i  

 overensstemmelse med ISO 9001 eller ISO 9002, eller skal være  

 registreret som deltager i den europæiske fællesskabsordning for  

 miljøstyring og miljørevision (EMAS).
 Stk. 2. Det efter stk. 1 etablerede miljø- eller  

 kvalitetsstyringssystem skal som minimum omfatte alle aktiviteter, der er  

 reguleret i denne bekendtgørelse.
 Stk. 3. Det i stk. 1 nævnte miljø- eller  

 kvalitetsstyringssystem skal certificeres af en akkrediteret virksomhed.
 Stk. 4. Hvis den certificerede virksomhed får  

 inddraget certifikatet, skal den inden otte dage fremsende meddelelse herom  

 til Miljøstyrelsen og tilsynsmyndigheden.
Skrotningsattest § 7. Den, der erhvervsmæssigt foretager  

 særskilt behandling af personbiler (M1) og/eller varebiler (N1) i  

 henhold til § 9, skal udstede en skrotningsattest til den, der leverer  

 køretøjet til affaldsbehandling.
 Stk. 2. Den, der erhvervsmæssigt omsætter  

 (forhandler) personbiler (M1) og/eller varebiler (N1) kan udstede  

 skrotningsattest på vegne af en virksomhed registreret efter § 5 stk.  

 1, såfremt forhandleren har indgået aftale med den registrerede  

 affaldsbehandlingsvirksomhed om levering af de modtagne biler til  

 særskilt behandling på den registrerede virksomhed.
 Stk. 3. Skrotningsattester, der udstedes i henhold til  

 stk. 1 eller 2, skal udstedes på en af Miljøstyrelsen godkendt  

 standardblanket og skal indeholde følgende:
1)	Oplysning om køretøjets seneste registreringsnummer og  

 ejerforhold, 3)	Oplysning om køretøjet er en personbil (M1) eller  

 varebil (N1), 4)	En erklæring om, at køretøjet håndteres og  

 behandles i overensstemmelse med § 9, stk. 1, jf. bilag 1-3 og § 12 i denne  

 bekendtgørelse, 5)	Den registrerede virksomheds navn, adresse og SE-nummer, 6)	Datoen for modtagelsen af køretøjet, og 7)	Datoen for udstedelsen af skrotningsattesten.
 Stk. 4. Skrotningsattesten skal være underskrevet  

 af virksomhedens ansvarlige ledelse.
Register § 8. Den, der erhvervsmæssigt foretager  

 særskilt behandling, jf. § 9, af motordrevne køretøjer,  

 der er omfattet af denne bekendtgørelse, skal føre et register  

 over følgende oplysninger:
1)	antallet af modtagne køretøjer, opdelt på  

 følgende kategorier, personbiler (M1), varebiler (N1) og andre  

 motordrevne køretøjer, 2)	fraktion, art, mængde og sammensætning af det  

 producerede affald, jf. reglerne i affaldsbekendtgørelsen, 3)	navne og adresser for virksomheder, hvortil de i bilag 1  

 nævnte stoffer, materialer og komponenter er leveret til videre  

 håndtering (genanvendelse, forbrænding med energiudnyttelse eller  

 bortskaffelse).
Stk. 2. Oplysninger nævnt i stk. 1, nr. 1-3 skal  

 efter anmodning indberettes til Miljøstyrelsen.
Indberetningen skal  

 ske på edb-læsbart medie.
Særskilt behandling § 9. Det påhviler enhver, der til videre  

 håndtering modtager affald i form af motordrevne  

 køretøjer, at sikre, at de i bilag 1 nævnte stoffer,  

 materialer og komponenter m.v. udtages og håndteres efter  

 retningslinierne i bilag 2 og 3.
Stk. 2. Udtagningen af stoffer, materialer og  

 komponenter, skal foretages inden for de frister, der er fastsat i  

 virksomhedens miljøgodkendelse, dog senest en måned efter  

 modtagelsen af det motordrevne køretøj.
Dette gælder dog  

 ikke dæk.
 Stk. 3. Såfremt det motordrevne  

 køretøj indgår som bevismateriale i en retssag eller i en  

 forsikringssag gælder fristen i stk. 2 først fra det tidspunkt,  

 hvor rådigheden over køretøjet overgår til  

 virksomheden.
Anden affaldshåndtering § 10. Efter udtagning af de i bilag 1 nævnte  

 stoffer, materialer og komponenter kan  andre materialer og komponenter  

 udtages til genbrug.
 Stk. 2. Efter udtagning af de i bilag 1 nævnte  

 stoffer, materialer og komponenter kan affald i form af motordrevne  

 køretøjer tilføres til autoophugningsvirksomheder, der  

 er godkendt i overensstemmelse med miljøbeskyttelseslovens kap. 5  

 eller tilsvarende lovgivning i udlandet, med henblik på  

 øget genbrug, jf. stk. 1.
 § 11. Det påhviler enhver, der ved  

 reparation og vedligeholdelse af motordrevne køretøjer,  

 frembringer de i bilag 1 nævnte stoffer, materialer og komponenter at  

 sikre, at disse håndteres efter retningslinierne i bilag 3.
Stk. 2. En forhandler, der modtager affald i form af  

 biler på vegne af en registreret virksomhed, jf. § 7, stk. 2, skal  

 opbevare disse biler på et impermeabelt areal med afløb til  

 sandfang og olieudskiller.
Antallet af biler der opbevares med henblik  

 på aflevering til autoophugning må ikke overstige fem, og bilerne  

 skal afleveres senest en måned efter modtagelsen hos forhandleren.
 § 12. Efter udtagning af stoffer, materialer og  

 komponenter, jf. § 9 eller § 10, skal restaffaldsfraktionen tilføres  

 anlæg for mekanisk neddeling og sortering herunder shredderanlæg  

 og sakse med henblik på størst mulig genanvendelse.
 Stk. 2. Afleveringen af restaffaldsfraktionen i henhold  

 til stk. 1 skal ske til virksomheder, der er godkendt i henhold til  

 miljøbeskyttelseslovens kap. 5 eller tilsvarende lovgivning i  

 udlandet.
Administrative bestemmelser § 13. Miljøstyrelsens afgørelser  

 efter denne bekendtgørelse kan ikke indbringes for anden administrativ  

 myndighed.
Straf § 14. Medmindre højere straf er forskyldt  

 efter den øvrige lovgivning straffes med bøde den,  

 der 1)	overtræder § 4, 2)	foretager særskilt behandling af person- eller varebiler uden  

 at være registreret, jf. § 5, 3)	foretager særskilt behandling af person- eller varebiler, uden  

 at betingelserne for at være registreret, jf. § 5, er til stede, 4)	overtræder § 6, stk. 4, 5)	udsteder skrotningsattester, jf. § 7, uden at være  

 registreret, jf. §5, 6)	undlader at føre register som foreskrevet i § 8, stk. 1, 7)	undlader at foretage indberetning efter anmodning som foreskrevet i  

 § 8, stk. 2, 8)	undlader at håndtere affald i form af motordrevne  

 køretøjer som foreskrevet i §§ 9,10 og 11, og bilag 1-3,  

 eller 9)	undlader at foretage tilførsel til anlæg for mekanisk  

 neddeling og sortering, herunder shredderanlæg og sakse som foreskrevet  

 i § 12.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er:
1)	voldt skade på miljøet eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelse § 15. Bekendtgørelsen træder i kraft  

 den 8. december 1999, jf. dog stk. 2 og 3.
 Stk. 2. Eksisterende virksomheder, der  

 erhvervsmæssigt foretager affaldsbehandling af affald i form af  

 motordrevne køretøjer, herunder særskilt behandling, er  

 først forpligtet til at overholde bekendtgørelsens bestemmelser  

 fra den 1. juli 2000. Eksisterende virksomheder registreres tidligst med  

 virkning fra den 1. maj 2000.
 Stk. 3. § 4 og § 7 træder først i kraft den  

 1. juli 2000.
Miljø- og Energiministeriet, den 29.  

 november 1999 Svend Auken /Helge Andreasen Bilag 1 Følgende væsker, stoffer, materialer og komponenter skal  

 udtages/aftappes inden videre håndtering:
Olie Bremsevæske Koblingsvæske Frostsikringsvæske (kølervæske) Sprinklervæske CFC kølemidler (Chlorfluorcarboner) i køle- og fryseanlæg Motorbenzin Dieselolie Oliefiltre Blyakkumulatorer Ni-Cd akkumulatorer Blyholdige balanceklodser Kviksølvkontakter Asbestholdige bremsedele Dæk Katalysatorer Airbags Selestrammere Trykbeholdere, brandslukkere og gasbeholdere Elektroniske udstyr: audioapparater, videoapparater, navigationsudstyr,  

 mobiltelefoner Bilag 2 Forskrifter for aftapning af væsker og udtagning af stoffer,  

 materialer og komponenter i henhold til § 9, stk. 1 og bilag 1.
 Olie:
 Motorolie samt gear- og hydraulikolier fra gearkasse, bagtøj,  

 servostyring samt pneumatiske systemer skal aftappes.
 Aftapning af olie foretages ved fjernelse af eksisterende bundprop eller  

 om nødvendigt ved gennemboring, der udføres således, at  

 den mest effektive tømning opnås.
Såfremt køretøjet er udstyret med servostyring,  

 tømmes væskebeholder.
Rørtilgange på servocylinder  

 afmonteres og tømmes effektivt.
 Tandstangsmanchetter tømmes effektivt for olie og fedt.
 Såfremt køretøjet er udstyret med oliekøler  

 afmonteres tilslutningsslanger, for at sikre effektiv tømning.
Såfremt køretøjet er udstyret med hydropneumatiske  

 systemer foretages effektiv tømning ved afmontering af  

 væskebeholder.
Slanger, pumper m.v. tømmes effektivt ved  

 gennemblæsning eller sugning.
Ved aftapningen af olie anvendes tragt, rør m.v., som sikrer  

 effektivt mod spild.
Aftapningen foretages i mindst 10 minutter, hvorefter  

 huller tilproppes.
 De nødvendige faciliteter for sugning og/eller blæsning af  

 olie i slanger, pumper m.v. skal forefindes på virksomheden.
 Den aftappede olie opbevares i egnet beholder.
 Bremsevæske og koblingsvæske:
 Aftapning af bremse- og koblingsvæske foretages ved åbning af  

 eksisterende udluftningsventiler.
 Såfremt en effektiv aftapning ikke opnås herved suppleres med  

 sugning eller gennemblæsning rørforbindelser m.v.
 Bremse- og koblingsvæske i væskebeholder tømmes ved  

 sugning.
 Ved aftapningen anvendes tragt, rør m.v. som sikrer effektivt mod  

 spild.
 Udluftningsventiler m.v. lukkes efter fuldendt aftapning.
 De nødvendige faciliteter for sugning og/eller blæsning af  

 bremsevæske og koblingsvæske skal forefindes på  

 virksomheden.
 Den aftappede bremse- og koblingsvæske opbevares i egnet  

 beholder.
 Frostsikringsvæske (kølervæske):
 Aftapning af kølervæske foretages ved åbning af  

 eksisterende aftapningsventiler i køler og motor.
Aftapning foretages i mindst 3 minutter.
Herefter afmonteres nederste  

 slange til køler og varmeapparat.
 Ved aftapningen anvendes tragt, rør m.v. som sikrer effektivt mod  

 spild.
 Den aftappede kølervæske opbevares i egnet beholder.
 Sprinklervæske:
 Aftapning af sprinklervæske foretages ved anvendelse af sugeaggregat  

 eller ved anden tilsvarende effektiv metode, som sikrer effektiv  

 tømning.
 Ved aftapningen anvendes tragt, rør m.v., som sikrer effektivt mod  

 spild.
 Den aftappede sprinklervæske opbevares i egnet beholder.
 CFC kølemidler:
 Aftapning af kølemiddel foretages ved anvendelse af hertil  

 indrettet anlæg, hvorved kølemidlet overføres i et lukket  

 system til godkendte trykbeholdere.
 Kølemidler opbevares i trykbeholdere godkendt til opbevaring af  

 CFC.
 Motorbenzin og dieselolie:
 Brændstofbeholdere tømmes effektivt ved sugning gennem  

 påfyldningsstudsen og gennemhulning af brændstofbeholderen.  

 Såfremt brændstofbeholderen ikke kan tømmes effektivt ved  

 ovennævnte metode, skal brændstofbeholderen afmonteres for at  

 sikre effektiv tømning.
 Studsen og hullet lukkes efter tømning.
Brændstof tillades genbrugt i virksomheden.
Ikke genbrugelig  

 brændstof afleveres som nedenfor anført.
 Aftappet brændstof overføres til opbevaringstank eller  

 beholder godkendt til opbevaring af benzin.
 Oliefiltre:
 Oliefiltre afmonteres.
Studsen tilproppes efter afmontering.
Oliefiltre opbevares i egnede  

 lukkede beholdere.
 Blyakkumulatorer:
 Blyakkumulatorer afmonteres.
 Blyakkumulatorer opbevares i syrefaste containere.
 Airbags:
 Airbags skal enten udløses eller udtages til genbrug efter  

 godkendte forskrifter.
 Opbevaring af airbags skal ske i overensstemmelse med beredskabsstyrelsens  

 regler.
 Selestrammere:
 Pyrotekniske selestrammere skal udløses eller udtages til genbrug  

 efter godkendte forskrifter.
Opbevaring af pyrotekniske selestrammere skal ske i overensstemmelse med  

 beredskabsstyrelsens regler Bilag 3 Affald, der frembringes i forbindelse med affaldsbehandling af motordrevne  

 køretøjer i henhold til § 9, stk. 1 og bilag 1 eller i  

 forbindelse med reparation og vedligeholdelse af disse i henhold til § 11,  

 stk. 1 og bilag 1, skal håndteres på følgende  

 måde:
 Olie:
 Olie fra motor, gearkasse, bagtøj, oliekøler,  

 servostyring samt pneumatiske systemer afleveres i en selvstændig  

 fraktion til kommunale indsamlingsordninger for farligt affald eller til  

 virksomheder, hvortil affaldsproducenten kan aflevere affaldet i  

 overensstemmelse med fritagelse fra benyttelsespligten, meddelt af  

 kommunalbestyrelsen.
 Bremsevæske og koblingsvæske:
Bremsevæske og koblingsvæske afleveres i en  

 selvstændig fraktion til kommunale indsamlingsordninger for farligt  

 affald eller til virksomheder, hvortil affaldsproducenten kan aflevere  

 affaldet i overensstemmelse med fritagelse fra benyttelsespligten, meddelt af  

 kommunalbestyrelsen Frostsikringsvæske (Kølervæske):
 Kølervæske afleveres i en selvstændig fraktion  

 til kommunale indsamlingsordninger for farligt affald eller til virksomheder,  

 hvortil affaldsproducenten kan aflevere affaldet i overensstemmelse med  

 fritagelse fra benyttelsespligten, meddelt af kommunalbestyrelsen.
 Sprinklervæske:
 Sprinklervæske afleveres i en selvstændig fraktion til  

 kommunale indsamlingsordninger for farligt affald eller til virksomheder,  

 hvortil affaldsproducenten kan aflevere affaldet i overensstemmelse med  

 fritagelse fra benyttelsespligten, meddelt af kommunalbestyrelsen.
 Kølemidler:
 Chlorfluorcarboner afleveres i en selvstændig fraktion til  

 kommunale indsamlingsordninger for farligt affald eller til virksomheder,  

 hvortil affaldsproducenten kan aflevere affaldet i overensstemmelse med  

 fritagelse fra benyttelsespligten, meddelt af kommunalbestyrelsen.
 Kølemidler destrueres ved forbrænding i anlæg godkendt  

 til forbrænding af CFC eller ved anden tilsvarende effektiv godkendt  

 destruktionsmetode.
 Motorbenzin og dieselolie:
 Brændstof i form af benzin og dieselolie som ikke genbruges i  

 virksomheden afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten kan aflevere affaldet i overensstemmelse med fritagelse  

 fra benyttelsespligten, meddelt af kommunalbestyrelsen.
 Oliefiltre:
 Oliefiltre afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten kan aflevere affaldet i overensstemmelse med fritagelse  

 fra benyttelsespligten, meddelt af kommunalbestyrelsen.
 Blyakkumulatorer:
 Blyakkumulatorer afleveres til virksomheder, der håndterer  

 blyakkumulatorer med henblik på genanvendelse i henhold til de til  

 enhver tid gældende regler om indsamling af blyakkumulatorer.
 Ni-Cd akkumulatorer:
 Lukkede Nikkel-cadmium akkumulatorer afleveres til virksomheder der  

 håndterer nikkelcadmium akkumulatorer med henblik på  

 genanvendelse i overensstemmelse med de til enhver tid gældende regler  

 om indsamling af nikkel-cadmium-akkumulatorer.
 Blyholdig balanceklodser:
 Blyholdige balanceklodser afleveres til genvindingsvirksomheder, der  

 håndterer blyholdigt affald med henblik på genanvendelse.
 Kviksølvkontakter:
 Kviksølvkontakter afleveres i en selvstændig fraktion til  

 kommunale indsamlingsordninger for farligt affald eller til virksomheder,  

 hvortil affaldsproducenten kan aflevere affaldet i overensstemmelse med  

 fritagelse, fra benyttelsespligten, meddelt af kommunalbestyrelsen.
 Asbestholdige bremse- og koblingsdele:
 Asbestholdige bremse- koblingsdele afleveres til bortskaffelse i  

 overensstemmelse med kommunale regulativer eller anvisninger.
 Dæk:
 Dæk afleveres til virksomheder, der håndterer dæk  

 med henblik på nyttiggørelse i henhold til de til enhver tid  

 gældende regler om indsamling af dæk.
 Glas:
 Glas i form af bilruder, der afmonteres ved reparation eller ophugning,  

 afleveres til virksomheder, der håndterer glas med henblik på  

 genanvendelse.
 Katalysatorer:
 Katalysatorer afleveres til virksomheder, der håndterer  

 katalysatorer med henblik på genanvendelse.
 Airbags og selestrammere:
 Airbags og selestrammere håndteres i overensstemmelse med de til  

 enhver til gældende regler herom.
 Trykbeholdere, brandslukkere og gasbeholdere:
 Trykbeholdere, brandslukkere og gasbeholdere afleveres i  

 overensstemmelse med kommunale regulativer eller anvisninger.
 Elektronisk udstyr:
 Elektronisk udstyr i form af audioapparater, videoapparater,  

 navigationsudstyr og mobiltelefoner afleveres til kommunale  

 indsamlingsordninger enten for affald i form af elektriske og elektroniske  

 produkter, eller for farligt affald eller til virksomheder, hvortil  

 affaldsproducenten kan aflevere affaldet i overensstemmelse med fritagelse  

 fra benyttelsespligten, meddelt af kommunalbestyrelsen.
 1)   De i § 2 og § 3  

 anvendte definitioner er fastlagt i Færdselsstyrelsens  

 detailforskrifter for køretøjer for 1999.
