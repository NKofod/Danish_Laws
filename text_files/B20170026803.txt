Anordning om udmøntning af erindringsmønt i anledning af regentparrets guldbryllup VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i lov nr. 817 af 21. december 1988, møntloven, og efter forhandling med Danmarks Nationalbank fastsættes:
 § 1. Der udmøntes mønter lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningen og Hans Kongelige Højhed Prinsens portrætter i trekvart profil vendt mod hinanden.
Langs randen en ring og inden for denne: H.
M.
DRONNINGEN og H.
K.
H.
PRINSEN.
Tituleringerne er adskilt af møntmærket, et hjerte.
2) Dronningen og Prins Henriks fællesmonogram.
Forneden: 20 KRONER.
Foroven: de to årstal samt datoen for guldbrylluppet 1967, 10. JUNI og 2017. Årstal og dato er adskilt af hjerter.
 3) Mønterne præges med afbrudt rifling.
 Stk. 2. Der udmøntes mønter lydende på 500 kroner af finsølv (999 0/00 Ag) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningen og Hans Kongelige Højhed Prinsens portrætter i trekvart profil vendt mod hinanden.
Langs randen en ring og inden for denne: H.
M.
DRONNINGEN og H.
K.
H.
PRINSEN.
Tituleringerne er adskilt af møntmærket, et hjerte.
 2) På bagsiden:
Dronningen og Prins Henriks fællesmonogram.
Forneden: 500 KRONER.
Foroven: de to årstal samt datoen for guldbrylluppet 1967, 10. JUNI og 2017. Årstal og dato er adskilt af hjerter.
 3) Mønterne præges med glat rand.
 § 2. Anordningen træder i kraft den 1. april 2017.
Givet på Christiansborg Slot, den 20. marts 2017 Under Vor Kongelige Hånd og Segl MARGRETHE R.
