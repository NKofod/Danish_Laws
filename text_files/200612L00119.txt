Fremsat den 17. januar 2007 af  

 fødevareministeren (Hans Chr.
Schmidt) Forslag til Lov  

 om gødning og jordforbedringsmidler m.v.
Kapitel 1 Fastsættelse af regler om gødning og  

 jordforbedringsmidler m.v.
 § 1.  

  

 Produkter  

 omfattet af denne lov skal opfylde de bestemmelser, der er fastsat efter §§  

 2-4, have en dokumenterbar virkning, være af god handelsmæssig kvalitet og må  

 ikke ved normal brug have en skadelig virkning for menneskers, dyrs eller  

 planters sundhed eller for miljøet og må ikke udgøre en risiko for den  

 offentlige sikkerhed.
 § 2.  

  

 Ministeren  

 for fødevarer, landbrug og fiskeri kan fastsætte regler om produktion,  

 opbevaring, køb, salg eller anden form for overdragelse, distribution, import  

 og eksport af alle produkter, der er bestemt til:
 1)  

 	  

 Fremme af planters  

 vækst, og hvis virkning helt eller overvejende beror på deres indhold af  

 plantenæringsstoffer  

 (gødninger).
 2)  

 	  

 Fremme af omsætningen  

 af indholdet af organisk stof i komposteringsmateriale  

 (komposteringspræparater).
 3)  

 	  

 Ændring af jords  

 eller voksemediers fysiske, kemiske eller biologiske tilstand, og hvis  

 virkning  

 ikke eller kun i ringe grad beror på et indhold af plantenæringsstoffer  

 (jordforbedringsmidler).
 4)  

 	  

 Anvendelse som  

 voksemedier for planter.
 5)  

 	  

 Fremme af optagelsen  

 af næringsstoffer ved podning på frø, planter, jord eller voksemedier.
 Stk. 2.  

  

 Ministeren for  

 fødevarer, landbrug og fiskeri kan bestemme, at reglerne i denne lov og  

 regler  

 fastsat i medfør heraf skal gælde for produkter, der ikke er omfattet af stk.  

 1, men som har samme virkning.
 § 3.  

  

 Ministeren for fødevarer, landbrug og fiskeri kan fastsætte regler eller  

 træffe  

 bestemmelser med henblik på gennemførelse af Det Europæiske Fællesskabs  

 direktiver og beslutninger om forhold, der er omfattet af denne lov.  

 Ministeren  

 kan endvidere fastsætte de regler og iværksætte de foranstaltninger, der er  

 nødvendige for anvendelse af Det Europæiske Fællesskabs forordninger om  

 forhold,  

 der er omfattet af denne lov.
 Stk. 2.  

  

 Ministeren for  

 fødevarer, landbrug og fiskeri kan fastsætte regler eller træffe bestemmelser  

 om fravigelse af reglerne i Det Europæiske Fællesskabs direktiver,  

 beslutninger  

 og forordninger om forhold, der er omfattet af denne lov, i det omfang, dette  

 er hjemlet i retsakterne.
§ 4.  

  

 Ministeren  

 for fødevarer, landbrug og fiskeri kan ved fastsættelse af regler efter § 2  

 og  

 § 3 fastsætte regler om 1)  

 	  

 produkternes indhold,  

 herunder grænseværdier for uønskede stoffer, produkternes sammensætning og  

 kvalitet m.v., 2)  

 	  

 pakning og mærkning, 3)  

 	  

 registrering og  

 godkendelse af betegnelse og mærkning m.v., 4)  

 	  

 registrering af  

 produktionsvirksomheder, forhandlere, importører og distributører af gødning  

 og  

 jordforbedringsmidler m.v., og 5)  

 	  

 regnskab over  

 produktion, køb, import, salg og lager.
Kapitel 2 Administrative bestemmelser § 5.  

  

 Ministeren  

 for fødevarer, landbrug og fiskeri kan meddele de forbud og påbud, der er  

 nødvendige  

 for overholdelse af loven eller af regler udstedt i medfør heraf eller  

 bestemmelser  

 i Det Europæiske Fællesskabs forordninger om forhold omfattet af denne lov.
 Stk. 2.  

  

 Hvis et påbud ikke efterkommes  

 inden en nærmere fastsat frist, kan ministeren for fødevarer, landbrug og  

 fiskeri lade påbudte foranstaltninger udføre for den ansvarliges regning.
 § 6.  

  

 Er  

 der en begrundet formodning om, at et bestemt produkt omfattet af denne lov  

 udgør  

 en sikkerheds- eller sundhedsfare for mennesker, dyr eller planter eller en  

 risiko for miljøet, kan ministeren for fødevarer, landbrug og fiskeri forbyde  

 salg og anvendelse af produktet, indtil resultatet af en iværksat  

 undersøgelse  

 foreligger.
 § 7.  

  

 Ministeren  

 for fødevarer, landbrug og fiskeri kan fastsætte regler om tilsyn og kontrol  

 med overholdelsen af denne lov eller de i medfør heraf fastsatte regler eller  

 Det Europæiske Fællesskabs forordninger om forhold omfattet af denne lov.
§ 8.  

  

 Ministeren for fødevarer, landbrug og fiskeri eller den, ministeren  

 bemyndiger  

 dertil, kan hos andre offentlige myndigheder indhente de oplysninger, der er  

 nødvendige for at kontrollere overholdelsen af de relevante  

 forordningsbestemmelser og denne lov samt de regler, der er udstedt i medfør  

 heraf.
Ministeren eller den, ministeren bemyndiger dertil, kan i forbindelse  

 hermed foretage sammenstilling og samkøring af oplysninger, herunder  

 personoplysninger, i kontroløjemed.
 § 9.  

  

 Ministeren  

 for fødevarer, landbrug og fiskeri kan fastsætte regler om opkrævning og  

 betaling til hel eller delvis dækning af udgifter til tilsyn, kontrol og  

 administration efter denne lov, efter regler udstedt i medfør af denne lov  

 samt  

 efter relevante forordningsbestemmelser.
Stk. 2.  

  

 Betalingsforpligtelser  

 efter denne lov eller regler udstedt i medfør heraf og  

 betalingsforpligtelser,  

 der følger af det Europæiske Fællesskabs forordninger, tillægges renter.  

 Medmindre andet er fastsat ved forordning, beregnes renten fra forfaldsdagen  

 og  

 til betaling sker med den i renteloven fastsatte referencesats med tillæg.  

 Den  

 tillagte rente udgør dog mindst 50 kr.
For erindringsskrivelser betales et  

 gebyr på 100 kr., som reguleres pr. 1. januar med tilpasningsprocenten i lov  

 om  

 en satsreguleringsprocent for det pågældende finansår  

.  

  

 Beløbet afrundes  

 til nærmeste hele kronebeløb, der kan deles med 10.
 Stk. 3.  

  

 Der er  

 udpantningsret for betalingsforpligtelser, der følger af regler fastsat i  

 henhold til stk. 1, for renter tillagt efter stk. 2 og for foranstaltninger  

 udført  

 i medfør af § 5, stk. 2.
 § 10.  

  

 Henlægger ministeren for fødevarer, landbrug og fiskeri sine beføjelser efter  

 loven til en myndighed under ministeriet, kan ministeren fastsætte regler om  

 adgangen til at klage over myndighedens afgørelser, herunder om at en klage  

 ikke kan indbringes for en anden administrativ myndighed, og om myndighedens  

 adgang til at genoptage en sag, efter at der er indgivet klage.
Stk. 2.  

  

 Ministeren for  

 fødevarer, landbrug og fiskeri kan efter forhandling med vedkommende minister  

 henlægge sine beføjelser efter denne lov til en anden statslig myndighed  

 eller  

 institution.
Ministeren kan i forbindelse hermed fastsætte regler om adgangen  

 til at klage over disse myndigheders eller institutioners afgørelser,  

 herunder  

 om at klage ikke kan indbringes for anden administrativ myndighed, og om  

 myndighedens eller institutionens adgang til at genoptage en sag, efter at  

 der  

 er indgivet klage.
 § 11.  

  

 Ministeren  

 for fødevarer, landbrug og fiskeri eller den, ministeren bemyndiger hertil,  

 har  

 til enhver tid, mod behørig legitimation, uden retskendelse adgang til  

 offentlig og privat ejendom, lokaliteter, forretningsbøger, papirer m.v.,  

 herunder også materiale, der opbevares i elektronisk form, for at  

 tilvejebringe  

 oplysninger der er nødvendige til brug for løsning af opgaver i henhold til  

 denne lov, regler fastsat i medfør af loven eller bestemmelser i Det  

 Europæiske  

 Fællesskabs forordninger om forhold omfattet af denne lov.
 Stk. 2.  

  

 Politiet yder om  

 nødvendigt bistand til gennemførelse af den i stk. 1 nævnte kontrol.  

 Ministeren  

 for fødevarer, landbrug og fiskeri kan efter aftale med justitsministeren  

 fastsætte nærmere regler herom.
 Stk. 3.  

  

 Den, der er  

 omfattet af reglerne i denne lov, af regler fastsat i medfør af denne lov  

 eller  

 af bestemmelser i Det Europæiske Fællesskabs forordninger om forhold omfattet  

 af denne lov, skal efter anmodning fra ministeren for fødevarer, landbrug og  

 fiskeri eller den, ministeren bemyndiger hertil, give alle oplysninger,  

 herunder om økonomiske og regnskabsmæssige forhold, som er påkrævet af hensyn  

 til kontrollens gennemførelse, samt vederlagsfrit yde ministeren eller den,  

 ministeren bemyndiger hertil, fornøden bistand ved kontrol, prøvetagning,  

 kopiering og udlevering af skriftligt materiale og udskrifter af oplysninger,  

 som opbevares i elektronisk form.
 Stk. 4.  

  

 Ministeren for  

 fødevarer, landbrug og fiskeri eller den, ministeren bemyndiger hertil, kan  

 udtage prøver til undersøgelse uden at skulle erlægge betaling herfor.
§ 12.  

  

 Ministeren  

 for fødevarer, landbrug og fiskeri kan fastsætte regler om offentliggørelse  

 med  

 navns nævnelse af resultater på grundlag af tilsyn og kontrol, som  

 gennemføres  

 i henhold til loven eller regler udstedt i medfør af loven eller af Det  

 Europæiske Fællesskabs forordninger.
Ministeren kan herunder fastsætte regler  

 om, at klage ikke har opsættende virkning på offentliggørelsen.
Stk. 2.  

  

 Ministeren kan  

 fastsætte regler om formen for og omfanget af offentliggørelse, herunder at  

 offentliggørelse kan ske elektronisk.
Ministeren kan bestemme, at visse  

 resultater  

 ikke skal offentliggøres.
Stk. 3.  

  

 Ministeren kan  

 bestemme, at offentliggørelse skal ske på grundlag af et af ministeren  

 oprettet  

 edb-informationssystem vedrørende kontrolresultater.
Ministeren kan på  

 ethvert  

 tidspunkt, herunder periodisk, videregive såvel enkeltstående oplysninger som  

 masseoplysninger fra informationssystemet til en ubestemt kreds af modtagere.  

 Enhver har adgang til fra informationssystemet at få meddelt oplysninger, som  

 enten har været offentliggjort, eller som skal offentliggøres.
Adgangen  

 omfatter såvel enkeltstående oplysninger som masseoplysninger.
Kapitel 3 Straffebestemmelser § 13.  

  

 Medmindre højere straf er forskyldt efter anden lovgivning, straffes med bøde  

 den, der 1)  

 	  

 overtræder forbud  

 eller undlader at efterkomme et påbud meddelt efter § 5, stk. 1, eller § 6, 2)  

 	  

 undlader at afgive  

 oplysninger eller at stille bistand til rådighed efter § 11, stk. 3.
Stk. 2.  

  

 I regler, der udstedes  

 i medfør af denne lov, kan der fastsættes straf af bøde for overtrædelse af  

 bestemmelser  

 i reglerne.
I reglerne kan der endvidere fastsættes straf af bøde for  

 overtrædelse af bestemmelser i regler fastsat af Det Europæiske Fællesskab om  

 forhold, der er omfattet af denne lov.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 14.  

  

 Skønnes en overtrædelse ikke at ville medføre højere straf end bøde, kan  

 ministeren for fødevarer, landbrug og fiskeri tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erklærer sig skyldig i overtrædelsen og erklærer sig rede til inden en  

 nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2.  

  

 Med hensyn til  

 den i stk. 1 nævnte tilkendegivelse finder bestemmelserne i retsplejeloven om  

 krav til indholdet af et anklageskrift og om, at en sigtet ikke er forpligtet  

 til at udtale sig, tilsvarende anvendelse.
 Stk. 3.  

  

 Betales bøden i  

 rette tid eller bliver den efter vedtagelsen inddrevet eller afsonet,  

 bortfalder  

 videre forfølgning.
Kapitel 4 Ikraftrædelsesbestemmelser § 15.  

  

 Ministeren for fødevarer, landbrug og fiskeri fastsætter tidspunktet for  

 lovens  

 ikrafttræden.
 Stk. 2.  

  

 Ved lovens  

 ikrafttræden ophæves lov om gødning og jordforbedringsmidler m.m., jf.  

 lovbekendtgørelse  

 nr. 853 af 25. september 1996.
Stk. 3.  

  

 Regler fastsat i  

 medfør af den i stk. 2 nævnte lov forbliver i kraft, indtil de ophæves eller  

 afløses af nye regler fastsat i medfør af denne lov.
Overtrædelser straffes  

 efter de hidtil gældende regler.
 § 16.  

  

 Loven  

 gælder ikke for Færøerne og Grønland, men kan ved kongelig anordning sættes  

 helt  

 eller delvist i kraft for Grønland med de afvigelser, de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Indledning Gødningsprodukter m.v. har været lovreguleret siden 1899.  

 Formålet med reguleringen har via krav om mærkning af næringsindholdet i  

 produkterne været at sikre brugerne, dvs. landmænd, skovbrugere, gartnere,  

 haveejere og andre, fornødne oplysninger om kvalitet og indhold af indkøbte  

 gødningsstoffer m.v.
Herved bliver brugerne i stand til at gennemføre den  

 bedst  

 mulige gødskning, jordforbedring eller plantedyrkning.
 I takt med at der i EU-sammenhæng generelt søges skabt øget  

 sikkerhed for menneskers og dyrs sundhed, ligesom hensynet til miljøet  

 spiller  

 en stadig større rolle, fokuseres der i stigende omfang på regulering af  

 produktionsmetoder  

 frem for alene på kontrollen med det færdige produkt.
 Lovforslaget skal medvirke til at bringe reguleringen af  

 gødning og jordforbedringsmidler m.v. i overensstemmelse med denne udvikling.
 Ministeren for fødevarer, landbrug og fiskeri ønsker  

 samtidig at undersøge gødning for indholdet af hjælpestoffer og urenheder,  

 f.eks. tungmetaller.
 Resultatet af en iværksat undersøgelse vil vise, om der er  

 stoffer i gødning, som vurderes at udgøre en risiko for mennesker, dyr,  

 planter  

 eller miljø. I så fald kan der være behov for at indføre grænseværdier eller  

 andre reguleringstiltag.
Gødningsprodukter kan ikke kun anvendes til gødningsformål,  

 men kan også anvendes til terrorformål.
Der vil derfor foregå en løbende  

 sikkerhedsvurdering med henblik på beskyttelse af den offentlige sikkerhed,  

 der  

 bl.a. kan resultere i regulering af salg af visse typer af gødning.
2. Lovforslagets hovedindhold Med forslaget til lov om gødning og jordforbedringsmidler  

 m.v. videreføres i hovedtræk elementerne i den gældende lov, idet  

 bestemmelserne forenkles og moderniseres.
 Med forslaget bliver det muligt at regulere produktion,  

 opbevaring, køb, salg eller anden form for overdragelse, distribution, import  

 og  

 eksport af alle gødninger og jordforbedringsmidler m.v. gennem hele  

 handelskæden,  

 ligesom der bliver mulighed for at registrere samtlige led i handelskæden.
Der indføres som  

 noget nyt et hensyn til den offentlige sikkerhed, idet visse typer af  

 ammoniumnitratgødning kan misbruges til terrorformål.
Fødevareministeren vil  

 fremover kunne fastsætte regler, der har til hensigt at begrænse adgangen til  

 erhvervelse af f.eks. ammoniumnitratgødning med henblik på at imødegå  

 anvendelsen  

 af gødning til terrorformål.
Der vil løbende pågå sikkerhedsmæssige  

 overvejelser både i EU og i nationalt regi.
Disse overvejelser kan føre til  

 fastsættelse af regler for produkter omfattet af denne lov, der kan udgøre en  

 potentiel sikkerhedsrisiko, idet produkterne vurderes at ville kunne anvendes  

 i  

 forbindelse med terrorhandlinger.
Det er på nuværende tidspunkt, som en del  

 af  

 udmøntningen af regeringens handlingsplan mod terror (november 2005),  

 besluttet  

 at forbyde salg af ammoniumnitratgødning med over 28 % kvælstof til  

 ikke-professionelle brugere (private).
 Hensynet til miljøet og til menneskers, dyrs eller planters  

 sundhed vil  

 fremover indgå på lige fod  

 med hensynet til jordbrugernes behov for oplysninger om kvalitet af gødning  

 og  

 jordforbedringsmidler m.v.
 Fødevareministeren  

 vil efter forslaget fremover kunne forbyde salg eller anvendelse af et  

 produkt,  

 hvis der er begrundet mistanke om, at det udgør en fare for menneskers, dyrs  

 eller planters sundhed, eller udgør en risiko for miljøet, indtil resultatet  

 af  

 en iværksat undersøgelse foreligger.
 Med hjemmel i forslaget  

 til § 2 vil køb og salg af produkter, der udgør en risiko for den offentlige  

 sikkerhed, som f.eks. ammoniumnitratgødning, fremover kunne forbydes helt,  

 eller eventuelt kun være tilladt en nærmere afgrænset kreds.
 Der skabes som  

 noget nyt hjemmel til, at fødevareministeren kan nedlægge de forbud og påbud,  

 der er nødvendige for at sikre overholdelse af loven.
 Der foreslås indsat  

 en generel hjemmel for fødevareministeren til fra andre offentlige  

 myndigheder  

 at indhente oplysninger, der er nødvendige for kontrol med overholdelse af  

 loven, herunder at foretage samkøring af oplysninger i kontroløjemed.
 Herudover tilpasses  

 og moderniseres formuleringen af en række bestemmelser af administrativ  

 karakter.
Efter den gældende  

 lov er der hjemmel til autorisation af og tilsyn med kemiske laboratorier,  

 herunder jordlaboratorier.
Autorisationsordningen for jordlaboratorier blev  

 nedlagt pr. 31. december 2004 i forbindelse med regeringens strategi  

 Vækst med  

 vilje samt regeringens handlingsplan for regelforenkling og  

 administrative  

 lettelser.
Der har gennem en årrække ikke været gødningslaboratorier, der har  

 ønsket at blive autoriseret efter denne ordning.
Laboratorier, der  

 ønsker en vurdering af deres kvalitetssikringssystem, kan anvende  

 eksisterende  

 akkrediteringsordninger.
På den baggrund er hjemlen til, at  

 Fødevareministeriet  

 kan autorisere gødningslaboratorier ikke medtaget i nærværende lovforslag.
3. Lovforslagets baggrund 3.1 Produkter  

 omfattet af loven 3.1.1. Gødningstyper I lovgivningsmæssige sammenhæng defineres gødning som  

 teknisk behandlede produkter med eller uden indhold af organisk stof, og som  

 sælges med henvisning til fremme af planters vækst, hvor virkningen  

 overvejende  

 beror på indholdet af plantenæringsstoffer (handelsgødning). Dette omfatter  

 eksempelvis mineralsk gødning (kunstgødning), gødninger med et eller flere  

 næringsstoffer og organisk gødning, f.eks. tørret husdyrgødning, evt. presset  

 i  

 piller.
Primærprodukter, det vil sige husdyrgødning og lignende,  

 der overdrages direkte fra produktionsejendommen til brugeren, er ikke  

 omfattet  

 af loven.
Såfremt husdyrgødning undergår en teknisk behandling med henblik på  

 at kunne omsættes som handelsgødning, er produktet omfattet af lovens  

 bestemmelser.
 For så vidt angår affald fra husholdninger, institutioner  

 og virksomheder, herunder biologisk behandlet affald, processpildevand og  

 spildevandsslam, der påtænkes anvendt til jordbrugsforhold, reguleres disse  

 af  

 Miljøministeriets bekendtgørelse om anvendelse af affald til jordbrugsformål  

 nr.  

 623 af 30. juni 2003 (Slambekendtgørelsen). Kravene til affaldsprodukternes  

 indhold, sammensætning og kvalitet, herunder fastsættelse af grænseværdier,  

 og  

 de dertil knyttede analysemetoder, er fastsat i henhold til denne regulering.  

 Tilsynet  

 med kvaliteten af kommunalt spildevandsslam og komposteret husholdningsaffald  

 er uddelegeret til Fødevareministeriet af miljøministeren.
3.1.1.1. Uorganisk  

 gødning Uorganisk gødning fremstilles på fabrikker, der enten  

 bryder og forarbejder råstoffer fra jorden, forarbejder produkter fremstillet  

 af anden kemisk industri eller udvinder kvælstof fra luften ved kemiske  

 processer og brug af energi.
Gødning, der er fremstillet sådan, udgør langt  

 hovedparten af den anvendte handelsgødning.
Ammoniumnitrat er en vigtig bestanddel i uorganisk gødning,  

 da det er billigt at fremstille og har et højt indhold af kvælstof.  

 Ammoniumnitratgødning kan imidlertid udgøre en sikkerhedsrisiko, idet  

 gødningen  

 under visse omstændigheder kan eksplodere.
Der er derfor på fællesskabsniveau  

 opstillet en række tekniske krav til denne type gødning, der gør det  

 risikofrit  

 at anvende den, hvis den håndteres fornuftigt og hensigtsmæssigt.
3.1.1.2. Organisk  

 gødning Organisk gødning fremstilles ved forarbejdning af organisk  

 materiale, som f.eks. alger, husdyrgødning og kød- og benmel.
Fjerkrægødning  

 forarbejdes f.eks. ved tørring og komprimering til ensartede piller, der er  

 lette at opbevare og sprede.
Kød- og benmel må kun anvendes som gødning under  

 forudsætning af, at gældende lovgivning herom er opfyldt.
Uforarbejdet  

 husdyrgødning er som anført ovenfor ikke dækket af lovforslaget.
3.1.2. Øvrige  

 produkter omfattet af loven Udover gødningsprodukter omfatter lovgivningen også  

 grundforbedringsmidler/jordforbedringsmidler,  

 f.eks. jordbrugskalk, ler, kompost og sphagnum.
Grundforbedringsmidler er  

 produkter,  

 som iblandes jord, og som er beregnet til ændring af jordens eller et  

 voksemedies fysiske, kemiske eller biologiske tilstand, og hvis virkning ikke  

 eller kun i ringe grad beror på indholdet af plantenæringsstoffer.
 Komposteringspræparater er produkter, som sælges med  

 henvisning til fremme af omsætningen af organisk stof i kompostmateriale.
 Med voksemedier (f. eks. næringsberiget sphagnum (pottemuld),  

 næringsberigede kokostrevler, mineraluld, ekspanderet perlite m.v.) forstås  

 produkter, som er forskellige fra jord som sådan, og i hvilke planter dyrkes.
 Produkter til fremme af optagelsen af næringsstoffer ved  

 podning på frø, planter, jord eller voksemedie (f.eks. kvælstofbindende  

 mikroorganismer til podning af frø) består af kvælstofsamlende  

 mikroorganismer,  

 der lever i symbiose med planterne og omdanner luftens kvælstof til  

 plantetilgængeligt næringsstof.
Grænserne mellem de enkelte produktgrupper omfattet af  

 loven er flydende, da meget afhænger af, hvordan produktet agtes solgt, og  

 hvordan det anvises brugt.
I tvivlstilfælde afgøres produktkategoriseringen  

 af  

 myndighederne i forbindelse med anmeldelse af produktet.
3.2. Produktion i  

 Danmark Fabrikker, der producerer uorganisk gødning, har tidligere  

 ligget i nærheden af de markeder, de skal forsyne.
Tendensen går imidlertid  

 mod  

 sammenslutning af virksomheder i større enheder og koncentration af  

 fabrikker.  

 Nye fabrikker lægges der, hvor råstofferne findes, eller hvor de let kan  

 transporteres til med skib, og hvor energikilderne er.
Således ligger der  

 store  

 fabrikker i Nordafrika og på Kola-halvøen, hvor der brydes klippe til  

 fremstilling af fosforholdig gødning.
Tilsvarende er der fabrikker i Rusland,  

 hvor  

 der er let adgang til energikilder som olie til brug for fremstilling af  

 kvælstofholdige gødninger, f.eks. ammoniumnitratgødning.
Som en konsekvens af denne udvikling ophørte man i 2004 med  

 at producere faste, uorganiske gødninger i Danmark.
Der fremstilles nu  

 udelukkende flydende, uorganiske gødninger på enkelte fabrikker, organiske  

 gødninger (f.eks. af forarbejdet fjerkrægødning) og blandinger af faste  

 gødninger,  

 også kaldet mekaniske blandinger.
 I Danmark fremstilles desuden jordforbedringsmidler, som f.eks.  

 kalkningsmidler, sphagnum og kompost.
 3.3. Omfanget af  

 handel med gødning, jordforbedringsmidler m.v.
 Det fremgår af statistikken over Danmarks forbrug af  

 handelsgødning i gødningsåret 2005/2006 (gødningsåret går fra 1. august  

  31.  

 juli), at det samlede forbrug af handelsgødning i 2005/2006 udgjorde 889.600  

 tons.
 Heraf udgjorde forbruget af kvælstof (N) 191.800 tons,  

 forbruget af fosfor (P) 13.500 tons og forbruget af kalium (K) 30.500 tons.
 Statistikken bygger på indberetninger fra detailhandelsleddet  

 om salget af gødning og jordforbedringsmidler m.v. til den endelige bruger.  

 Handelsgødning anvendt i jordbruget, skove, offentlige anlæg og private haver  

 indgår i statistikken, mens tilførslen af næringsstoffer gennem uforarbejdet  

 husdyrgødning, kompost og slamprodukter ikke er medtaget, fordi de ikke er  

 omfattet af loven.
 Den solgte mængde handelsgødning svarer til en skønnet  

 omsætning på 1.350 mio. kr., idet gennemsnitsprisen i 2005 var ca. 150 kr.  

 pr.  

 100 kg.
Ifølge Danmarks Statistik importerede Danmark i 2005  

 handelsgødning for 1.297 mio. kr.
Der importeredes 86 % fra andre EU lande, 4  

 %  

 fra Norge og 10 % fra Rusland.
 I 2005 blev der solgt ca. 0,5 mio. tons kalkningsmidler,  

 samt ca. 0,8 mio. m3  

 sphagnum, voksemedier og kompost, svarende til  

 en værdi af i alt ca. 250 mio. kr.
Produkterne har betydning for produktion af planter i et  

 betydeligt omfang.
F.eks. anvendes voksemedier, der sælges til en værdi af  

 125  

 mio. kr., til produktion af planter for ca. 3,5 milliarder kr.
3.4. Brugere af  

 og handel med handelsgødning Handelsgødning anvendes af en bred kreds af virksomheder,  

 der beskæftiger sig med landbrug, skovbrug, gartneri osv.
Herudover anvendes  

 handelsgødning også af private haveejere m.v.
 Brugere af handelsgødning kan opdeles i følgende tre grupper:
   

 	  

 Jordbrugere  

 (landbrug, gartnerier, skovbrug m.v.), der er optaget i register for  

 gødningsregnskaber, jf. lovbekendtgørelse nr. 757 af 29. juni 2006 om  

 jordbrugets anvendelse af gødning og om plantedække.
   

 	  

 Jordbrugere  

 (landbrug, gartnerier, skovbrug mv.), der ikke er optaget i register for  

 gødningsregnskaber, men er momsregistrerede som jordbrugere.
   

 	  

 Ikke-professionelle  

 (visse fritidslandmænd, private brugere, f.eks. haveejere og lignende), der  

 ikke er optaget i register for gødningsregnskaber og heller ikke er  

 momsregistrerede som jordbrugere.
Ca. 55.000 jordbrugere (landbrug og gartnerier) er omfattet  

 af den første gruppe.
Denne gruppe skal en gang årligt i deres  

 gødningsregnskab  

 indberette, hvor meget gødning de har anvendt, og hvor meget der fortsat  

 ligger  

 på lager.
Som udgangspunkt skal der betales afgift af den kvælstof, der er i  

 handelsgødningen, men denne gruppe er fritaget herfor.
Når denne gruppe køber  

 handelsgødning ved en forhandler, registrerer forhandleren købet og  

 indberetter  

 mængden og typen af gødningen til Fødevareministeriet.
Indberetningen  

 anvendes  

 i forbindelse med Fødevareministeriets kontrol af gødningsregnskaberne.
Hvis  

 en  

 jordbruger omfattet af denne gruppe selv importerer gødning til eget forbrug,  

 skal  

 mængden samt typen af gødning indberettes til Fødevareministeriet i  

 forbindelse  

 med gødningsregnskabet.
Jordbrugere, der ikke er registreret i henhold til lov om  

 jordbrugets anvendelse af gødning og om plantedække, og dermed ikke har pligt  

 til at indberette et gødningsregnskab, skal betale afgift ved køb af  

 handelsgødning.  

 Forhandleren opkræver i forbindelse med salget en kvælstofafgift på pt. 5 kr.  

 pr. kg. kvælstof.
Beløbet indbetales til SKAT.
SKAT registrerer i den  

 forbindelse dels forhandlere, dels mængden af gødning og indholdet af  

 kvælstof,  

 men ikke typen af gødningen.
Eventuelt senere led i handelskæden registreres  

 ikke hos SKAT.
Den sidste gruppe af gødningsbrugere hører til gruppen  

 ikke-professionelle (visse fritidslandmænd, private haveejere og lignende).  

 Denne gruppe kan købe handelsgødning hos forhandlere, men vil typisk købe hos  

 planteskoler, byggemarkeder og lignende.
Planteskoler m.v. indberetter ikke  

 videresalg af handelsgødning, hvorfor denne gruppes køb af handelsgødning hos  

 planteskoler m.v. ikke registreres.
Som nævnt ovenfor i afsnit 3.2 fremstilles der ikke pt.  

 faste uorganiske handelsgødninger i Danmark.
Den faste uorganiske  

 handelsgødning, der omsættes i Danmark er derfor importeret.
 De forhandlere af gødning, der anmelder produkterne med  

 henblik på videresalg, er registreret i henhold til lov om gødning og  

 jordforbedringsmidler m.m. (jf. lovbekendtgørelse nr. 853 af 25. september  

 1996).
En gang årligt indberetter disse forhandlere mængden af  

 solgte gødninger i det forløbne år til Fødevareministeriet.
Indberetningerne  

 bruges til beregning af gebyrer i henhold til gødningsloven.
Importører og forhandlere har mulighed for at fremstille  

 mekaniske blandinger, dvs. blandinger af flere faste uorganiske  

 handelsgødninger til nye gødningsprodukter.
Disse nye gødningsprodukter skal  

 anmeldes til Fødevareministeriet på linie med andre gødninger.
For så vidt angår ammoniumnitratgødning, var der i  

 gødningsåret 2004/2005, 2.500 bedrifter, der modtog ammoniumnitratgødning med  

 over 28 % kvælstof som skulle føre gødningsregnskab, og som var  

 momsregistrerede  

 med jordbrug som hovederhverv.
Det vurderes, at salg af ammoniumnitratgødning  

 med  

 over 28 % kvælstof til ikke-professionelle, der ikke er momsregistrerede, er  

 yderst begrænset.
3.5. Den  

 historiske udvikling af gødningsreguleringen 3.5.1. Loven fra  

 1898 Frem mod slutningen af 1800-tallet bar gødningsmarkedet  

 præg af mange producenter og importører og ligeledes mange agenter for  

 udenlandske producenter.
Den mest udbredte form for handel med  

 gødningsstoffer  

 fandt sted ved at rejsende agenter optog ordrer til senere levering.
 Det faktum, at flere af Danmarks nabolande allerede havde  

 en gødningslov, var medvirkende til et ønske om regulering af markedet.  

 Ønsket  

 blev fremsat til Indenrigsministeriet i 1894 af de Samvirkende  

 Landboforeninger  

 støttet af Landhusholdningsselskabet.
Den første lov om handel med gødning og foderstoffer trådte  

 i kraft den 1. januar 1899. Forud var gået tre års forhandlinger.
Loven  

 skulle  

 medvirke til at anvise gode varer til landbruget uden at lægge hindringer i  

 vejen for handelen.
Det var statens opgave at vejlede og regulere de forhold,  

 hvor borgerne ikke selv havde mulighed for at sikre sig.
 Ifølge loven skulle der være garantier på aftalepapiret,  

 når der blev benyttet bestillingssedler, ligesom der skulle være  

 garantisedler,  

 der fulgte varen, hvis bestillingen var sket mundtligt.
Det var endnu ikke en myndighedsopgave at kontrollere  

 deklaration af og næringsindhold i gødning.
Opstod der uenighed køber og  

 sælger  

 imellem, kunne sagen bringes til voldgift.
Loven regulerede kun handel med  

 industrielt fremstillede eller behandlede gødningsstoffer i portioner over  

 100  

 kg.
De vigtigste regler som fremgik af loven, var angivelse af  

 gødningens navn og indhold af plantenæringsstoffer.
Angivelsen skulle være i  

 overensstemmelse med de dengang af Landbrugsministeriet fastsatte regler.
På  

 følgesedlen (slutseddel eller regning) skulle anføres gødningens indhold af  

 plantenæringsstoffer, så følgesedlen samtidig var et garantidokument.  

 Sælgerne  

 kunne, hvad indholdet angik, forbeholde sig en vis tolerance, så  

 erstatningspligt for manglende indhold først trådte i kraft, når tolerancen  

 var  

 overskredet.
 Endvidere fremgik det af loven, at sand og andre som  

 gødning værdiløse stoffer skulle angives med art og mængde, og at gødningen  

 skulle være tør og for anvendelse behørig findelt.
 Handel med kalkningsmidler og grundforbedringsmidler var  

 som udgangspunkt omfattet af lovgivningen.
Loven var på flere punkter uhensigtsmæssig.
Hvis en køber ønskede  

 at lade en analyse gennemføre, var reglerne for prøveudtagning så  

 omstændelige,  

 at køberen mange gange opgav.
Endvidere var det f.eks. muligt ved handler,  

 der  

 byggede på gensidig tillid sælger og køber imellem, helt at undlade  

 garantierne.
3.5.2. Loven fra  

 1938 Med lov af 13. april 1938 om handel med foder- og  

 gødningsstoffer samt grundforbedringsmidler (Lovtidende A, nr. 135/1939)  

 fandt  

 der på baggrund af ønsker fra landboorganisationerne en betydelig stramning  

 af  

 reglerne sted.
Den nye lov var ganske vist bygget over samme læst som loven  

 fra  

 1899, indeholdt retningslinier for salg og markedsføring af handelsgødning og  

 grundforbedringsmidler (kalkningsmidler), og grundidéen var fortsat, at  

 brugeren  

 skulle kunne få oplysninger om gødningen og på grundlag heraf tage stilling  

 til, om varen i kvalitet og pris var passende.
Den vigtigste ændring var, at  

 der blev indført offentligt tilsyn med lovens overholdelse.
Stramningerne i lovgivningen betød, at det ikke længere var  

 muligt at fraskrive sig reglerne ved påtegning på salgsdokumentet.
Loven  

 dækkede  

 handel med alle gødninger, der faldt ind under definitionen som teknisk eller  

 fabriksmæssigt behandlede stoffer, herunder også industrielle affaldsstoffer,  

 der blev udbudt til brug som gødning, og som angaves udelukkende eller  

 hovedsageligt at virke ved deres indhold af plantenæringsstoffer.
Også  

 gødning,  

 som blev solgt til anvendelse i gartneri og havebrug, var omfattet.
 Det blev fastslået, at sælgeren af gødningen var ansvarlig for  

 f.eks. at vandindhold, findeling og strøbarhed var normal, og at et eventuelt  

 indhold af plantegifte ikke overskred et nærmere fastsat maksimum.
 For grundforbedringsmidler blev der fastsat regler om  

 vandindhold og findelingsgrad.
Der blev nedsat et udvalg med repræsentanter fra den  

 Kongelige Veterinær- og Landbohøjskole, gødningsbrugere (landbruget) og  

 gødningshandelen, der skulle forestå tilsyn med lovens overholdelse.
Fysisk  

 blev tilsynet foretaget af lederen af Statens Planteavlslaboratorium.
Den nye lov bestemte, at alle gødninger og  

 grundforbedringsmidler skulle anmeldes til tilsynet tillige med den mærkning,  

 med hvilken produktet agtedes solgt.
Mærkningen skulle godkendes af tilsynet,  

 inden salget måtte påbegyndes.
Det var et krav, at mærkningen ikke måtte  

 foregive en større brugsværdi, end produktet reelt havde.
Udgifterne til  

 tilsynet skulle dækkes af afgifter betalt af fabrikanter og importører.  

 Afgifterne blev beregnet på baggrund af virksomhedernes oplysninger af  

 omsatte  

 mængder.
3.5.3. Loven fra  

 1962 Lovgivningen om foderstoffer og gødning blev i 1962 opdelt  

 i to selvstændige love, hvorefter gødning m.m. reguleredes i lov nr. 99 af  

 16.  

 marts 1962 om gødning og grundforbedringsmidler m.m.
 Den nye lovs definition af gødninger var den samme som i  

 loven fra 1938, mens definitionen på grundforbedringsmidler omfattede alle  

 stoffer, der blev solgt under henvisning til, at de gennem indgribende  

 ændring  

 af jordens fysiske, kemiske eller biologiske tilstand indirekte påvirkede  

 afgrøderne.  

 Det betød f.eks., at bl.a. tørv blev omfattet i modsætning til i de tidligere  

 love.
Som noget nyt omfattede loven også såkaldte  

 gødningsdannere, der blev defineret som alle stoffer, der blev  

 solgt under  

 henvisning til eller var kendt for at de uden foretagelse af en egentlig  

 fabrikationsproces kunne anvendes til fremstilling eller forbedring af  

 gødninger  

 af anden beskaffenhed end de, der faldt ind under lovens definition, f. eks.  

 et  

 komposteringspræparat.
Herudover blev vækststoffer, hvilket ville  

 sige produkter,  

 der hverken var gødninger, grundforbedringsmidler eller gødningsdannere, men  

 som blev solgt med henvisning til, at de havde en direkte vækstfremmende  

 virkning på afgrøderne, f. eks. kulturer af kvælstofsamlende mikroorganismer,  

 omfattet af lovgivningen.
Ministeren kunne forbyde, at et produkt blev solgt, hvis  

 det skønnedes, at virkningen af produktet var betydningsløs.
Salg kunne  

 endvidere forbydes, hvis produktet antoges at være til fare for fremkaldelse  

 af  

 dyre- eller plantesygdomme.
Regler for deklaration af næringsstoffer blev  

 præciseret, og det blev forbudt at sælge en af loven omfattet vare med  

 henvisning til indhold af plantebeskyttelsesmidler eller ukrudtsmidler, med  

 mindre der var givet tilladelse hertil.
Ved udarbejdelsen af loven skelede man til, at OEEC (senere  

 OECD) arbejdede på at fastlægge fælles regler for handel landene imellem,  

 herunder  

 blandt andet med gødning.
Man gav således ministeren mulighed for at  

 dispensere  

 fra loven, så et eventuelt internationalt lovkompleks forholdsvis let kunne  

 indføres i Danmark.
3.5.4. Loven fra  

 1977 I 1977 blev lovgivningen på ny tilpasset, denne gang med  

 det overordnede formål at sikre mulighed for gennemførelse af regler om  

 handel  

 med gødning fastsat af EF.
Med lov nr. 41 af 26. januar 1977 om handel med gødning og  

 jordforbedringsmidler m.m. blev bagatelgrænsen for, hvornår et produkt var  

 omfattet af reguleringen, nedsat fra 100 kg til mellem 1 og 10 kg afhængig af  

 hvilken produkttype, der var tale om.
Derved blev produkter til anvendelse i  

 f.eks. private haver omfattet.
 Landbrugsministeriets Gødningstilsyn, der hidtil havde  

 forestået tilsynet med overholdelse af reguleringen, blev nedlagt pr. 31.  

 december 1989 og aktiviteterne blev pr. 1. januar 1990 overtaget af  

 Plantedirektoratet.
3.5.5. Gældende  

 lov fra 1992 Den øgede EF-harmonisering af reguleringen på  

 gødningsområdet medførte behov for at tilpasse den nationale lovgivning til  

 at  

 kunne implementere regler fastsat af Det Europæiske Økonomiske Fællesskab.
 Hvor der tidligere havde været tale om detailregulering i  

 loven, blev den nye lov udarbejdet som en rammelov, således at det blev  

 muligt  

 administrativt at tilpasse de typisk meget tekniske regler.
 Forbudet mod vildledende oplysninger blev ophævet under  

 henvisning til, at dette var dækket af reglerne i den nyindførte  

 markedsføringslov.
3.5.6. Fællesskabsregulering EUs gødningsforordning (Europa-Parlamentets og Rådets  

 forordning (EF) nr. 2003/2003 af 13. oktober 2003 om gødninger, (EUT 2003, L  

 304, s. 1), herefter gødningsforordningen) indeholder tekniske  

 bestemmelser om  

 mærkning, typebetegnelse og mindsteindhold af næringsstoffer i gødning.  

 Kravene  

 i gødningsforordningen stilles til fabrikanter, der defineres bredt som alle,  

 der er ansvarlig for markedsføringen af gødningen.
Dog undtages  

 mellemhandlere.
EUs gødningsforordning er primært et resultat af en  

 sammenskrivning af tidligere lovgivning.
Siden 1970erne har der været  

 udstedt  

 ca. 20 Råds- og Kommissionsdirektiver.
Sammenskrivningen var en del af  

 projektet  

 om forenkling af lovgivningen vedrørende det indre marked.
De væsentligste  

 ændringer der fulgte af forordningen, var krav til sporbarhed, indførelse af  

 en  

 beskyttelsesklausul og øget krav til sikkerheden i forbindelse med  

 ammoniumnitratgødninger.
Herudover blev hensynet til miljøet medtaget, idet  

 det  

 blev præciseret, at gødninger ikke ved normal brug må have en skadelig  

 virkning  

 for menneskers, dyrs eller planters sundhed eller for miljøet.
Gødningsforordningen dækker kun uorganiske gødninger.
Det  

 skønnes, at 97-98 % af den uorganiske gødning, der sælges i Danmark, opfylder  

 bestemmelserne i EUs gødningsforordning og dermed dækkes direkte af  

 forordningen.
Gødninger, der er omfattet af forordningen,  

  

 kan  

 kaldes  

 EF-gødning, men betegnelsen benyttes sjældent i Danmark.  

 Forordningen  

 omfatter også blandinger af færdige EF-gødninger.
Gødning, der  

 kan kaldes  

 EF-gødning, omfattes foruden af forordningen også af den  

 nationale lovgivning  

 for så vidt angår administrative regler, kontrol og sanktioner, som i Danmark  

 er beskrevet i gødningsloven og bekendtgørelsen.
En lille del af den uorganiske gødning, der sælges i  

 Danmark, indeholder mindre plantenæringsstof end krævet i  

 gødningsforordningen.  

 En del gødning er af organisk oprindelse, og en del er blandinger af organisk  

 og uorganisk gødning.
Disse gødninger udgør tilsammen 2-3 % af den solgte  

 gødning i Danmark og dækkes udelukkende af den nationale lovgivning.
De  

 benævnes ofte national gødning i modsætning til EF-gødning, men  

 kan handles  

 og sælges i alle medlemsstater, hvis gødningerne opfylder de pågældende  

 medlemsstaters  

 ensidige krav til nationale gødninger.
Der er ikke fælles lovgivning i EU for  

 jordforbedringsmidler (kalkningsmidler, tørveprodukter og kompost),  

 voksemedier, komposteringspræparater og podekulturer.
Disse produkter dækkes  

 af  

 medlemsstaternes nationale lovgivning, således i Danmark af den gældende lov  

 om  

 gødning og om jordforbedringsmidler m.m.
4. Gældende lov Den gældende lov om gødning og jordforbedringsmidler m.m. (jf.  

 lovbekendtgørelse nr. 853 af 25. september 1996, som ændret ved § 5 i lov nr.  

 404 af 1. juni 2005) regulerer opbevaring og salg af gødning og  

 jordforbedringsmidler  

 m.m.
 Reguleringen tager udgangspunkt i produktregistrering og  

 mærkningsbestemmelser, som skal være opfyldt før markedsføring, samt krav om  

 angivelse af det årlige salg af de produkter, som loven regulerer.
 Loven fastsætter regler for opbevaring og salg af gødninger,  

 grundforbedringsmidler, komposteringspræparater og voksemedier.
 Grænserne mellem de enkelte produktgrupper er flydende, da meget  

 afhænger af, hvordan produktet agtes solgt, og hvordan det anvises brugt.
 Fødevareministeriet foretager en produktregistrering på  

 grundlag af de anmeldelser, som producenter/importører foretager, før  

 markedsføringen påbegyndes.
 Anmeldelserne skal indeholde en række oplysninger om  

 typebetegnelse, næringsstofindhold, herunder mængder og former, handelsnavn  

 og  

 øvrige emballagemærkninger.
 Når alle oplysninger er tilfredsstillende og produktets  

 deklaration er godkendt, meddeler Fødevareministeriet, at produktet er  

 anmeldt.
Der udarbejdes en fortegnelse over samtlige anmeldte  

 produkter, som offentliggøres på Fødevareministeriets hjemmeside.  

 Fortegnelsen  

 opdateres kvartalsvis.
Herudover trykkes oplysningerne i bogform ca. hvert  

 andet år.
Fortegnelsen giver et overblik over de produkter, der er på  

 markedet,  

 med angivelse af det næringsindhold, det enkelte produkt er deklareret med.  

 Fortegnelsen anvendes især af jordbrugets rådgivere.
Herudover anvendes  

 fortegnelsen i forbindelse med Fødevareministeriets kontrol med  

 gødningsregnskaber.
I forbindelse med tilsynsbesøg hos producenter og på  

 udsalgssteder m.v. udtager Fødevareministeriet prøver til kontrolanalyse med  

 henblik på at udføre produktkontrol.
Denne kontrol har til formål at  

 efterprøve, om de af sælgeren givne oplysninger er rigtige, det vil sige, om  

 varens faktiske indhold er i overensstemmelse med det deklarerede, og at  

 reglerne  

 vedrørende mærkning af varerne er fulgt.
Kontrollen omfatter bl.a. også  

 mærkning  

 af varer på løsvarelagre og kontrol af følgesedler til løsvarer.
Konstateres  

 det i forbindelse med kontrollen, at der forhandles ikke-anmeldte produkter,  

 bliver den virksomhed, der markedsfører produktet, anmodet om at anmelde  

 produktet.
Hidtil har virksomhederne fulgt opfordringen, og myndighederne har  

 ikke haft anledning til at foretage sig yderligere.
Gødningsforordningen angiver hvilke analysemetoder, der  

 skal bruges for at sikre en ensartet kontrol af de af forordningen omfattede  

 gødninger.
For nationale gødninger, jordforbedringsmidler m.m. foreligger der  

 nationale forskrifter.
Analyseresultaterne afhænger af de anvendte  

 analysemetoder.
Der arbejdes på fælles standarder i Europa i Den Europæiske  

 standardiseringsorganisation (CEN).
Kontrollen med gødning og jordforbedringsmidler er fuldt ud  

 brugerbetalt.
Virksomheder omfattet af anmeldelsespligten skal efter  

 gødningsårets afslutning 31. juli oplyse mængderne af hvert enkelt anmeldt  

 produkt,  

 de har solgt i den forløbne periode.
Oplysningerne danner grundlag for  

 Fødevareministeriets opkrævning af afgifter og gebyrer.
5. Lovforslagets indhold Med forslaget videreføres og moderniseres hovedindholdet af  

 den gældende lov.
Loven er udformet som en rammelov, der giver  

 fødevareministeren bemyndigelse til at fastsætte detaljerede bestemmelser i  

 bekendtgørelsesform.
Der er behov for løbende at kunne ajourføre reguleringen  

 på området, dels i takt med den tekniske og videnskabelige udvikling og dels  

 i  

 takt med den harmonisering, der foregår i EU-regi.
Bestemmelserne på  

 gødningsområdet er derudover typisk af meget teknisk karakter og derfor bedst  

 egnet til at blive fastsat administrativt.
Formålet med loven er som med den gældende og de tidligere  

 love på området, at sikre brugere, dvs. landmænd, skovbrugere, gartnere,  

 haveejere m.fl. de fornødne oplysninger om kvalitet og indhold af indkøbte  

 gødningsstoffer m.v.
Herved bliver brugerne i stand til at gennemføre den  

 bedst  

 mulige gødskning, jordforbedring eller plantedyrkning.
Med lovforslaget  

 udvides  

 endvidere rammerne for reguleringen således, at hensynet til menneskers, dyrs  

 og planters sundhed og hensynet til miljøet fremover kan indgå på lige fod  

 med  

 hensynet til jordbrugeres behov for oplysninger om produkternes kvalitet  

 m.m., ligesom  

 det bliver muligt at lade hensynet til den offentlige sikkerhed indgå i  

 forbindelse med fastsættelse af regler.
Den gældende lovs §  

 2 indeholder et krav om, at produkterne skal være af god handelsmæssig  

 kvalitet  

 og ikke ved hensigtsmæssig anvendelse må udgøre nogen fare for menneskers,  

 dyrs  

 eller planters sundhed.
I forslaget til § 1 foreslås denne bestemmelse  

 udvidet,  

 således at hensynet til miljøet og den offentlige sikkerhed fremover indgår  

 på  

 lige fod med hensynet til mennesker, dyr eller planters sundhed.
Med forslaget til § 2 foreslås lovens anvendelsesområde  

 udvidet, således at der fremover vil kunne fastsættes regler om produktion,  

 opbevaring, køb, salg eller anden form for overdragelse, distribution, import  

 og eksport af gødning og jordforbedringsmidler m.v.
Herved bliver det muligt  

 i  

 højere grad at tilgodese menneskers, dyrs og planters sundhed, samt hensynet  

 til miljøet.
Med hjemmel i bestemmelsen vil det fremover på baggrund af  

 de løbende sikkerhedsvurderinger være mulig at forbyde køb og salg af  

 produkter,  

 der udgør en risiko for den offentlige sikkerhed.
Den foreslåede bestemmelse  

 skal ses som led i udmøntningen af regeringens handlingsplan mod terror  

 (november 2005). Der vil således f.eks. kunne fastsættes regler om  

 begrænsninger af adgangen til visse ammoniumnitratholdige gødninger.  

 Vurderingen af, hvorvidt en gødningstype eller et produkt skal forbydes eller  

 omsætningen heraf begrænses, fordi den/det skønnes at udgøre en  

 sikkerhedsrisiko, vil bl.a. bero på oplysninger fra Politiets  

 Efterretningstjeneste  

 (PET) og Beredskabsstyrelsen.
Fødevareministerens fastsættelse af regler ud fra hensynet  

 til den offentlige sikkerhed vil bero på de retningslinier for reguleringen,  

 som bl.a.
Politiets Efterretningstjeneste (PET) og Beredskabsstyrelsen måtte  

 anbefale.
Fødevareministeriets kontrol med overholdelse af sådanne  

 bestemmelser  

 vil i lighed med den øvrige kontrol, der føres med overholdelse af denne lov,  

 blive  

 udført på stikprøvebasis.
Den nærmere procedure for håndtering af  

 overtrædelser, hvori der kan være sikkerhedsmæssige aspekter, vil blive  

 aftalt  

 med Justitsministeriet.
P  

 rimærprodukter,  

 d.v.s. husdyrgødning og lignende, der overdrages direkte fra  

 produktionsejendommen  

 til brugeren, vil som hidtil ikke være omfattet af loven.
Anvendelsen heraf  

 reguleres bl.a. af  

 Fødevareministeriets  

 regler om gødningsanvendelse (jf. lovbekendtgørelse nr. 757 af 29.  

 juni 2006 om jordbrugets anvendelse af gødning og om plantedække) og  

 Miljøministeriets  

 regler om harmoni mellem dyrehold og jordtilliggende, (jf. bekendtgørelse nr.  

 814 af 13. juli 2006 om erhvervsmæssigt dyrehold, husdyrgødning og ensilage  

 m.v., der er udstedt i medfør af lov om miljøbeskyttelse).
 Også andre  

 produkter, hvis anvendelse reguleres under anden lovgivning, jf. f.eks.  

 Miljøministeriets bekendtgørelse om anvendelse af slam, spildevand og kompost  

 til jordbrugsformål (Slambekendtgørelsen), er undtaget nærværende lovgivning.
 De produkttyper, der omfattes af lovgivningen, er de samme  

 som efter den gældende lov.
 Bemyndigelsen i § 3  

 til at gennemføre forskrifter fastsat af EU, er alene en præcisering af  

 bestemmelsen i den gældende lovs § 1, stk. 3.
Forslaget til § 4  

 er i hovedtræk en videreførelse af bestemmelserne i den gældende lovs § 1,  

 stk.  

 3, nr. 1  4. Som noget nyt er der i § 4, nr. 4, indsat en hjemmel til,  

 at  

 fødevareministeren kan registrere alle produktionsvirksomheder, forhandlere,  

 importører og distributører af gødning og jordforbedringsmidler m.v.
Hidtil  

 har  

 det alene været produkterne og den, der anmeldte et produkt, der blev  

 registreret.
Med ændringen bliver det muligt at kontrollere, at alle, der  

 håndterer gødning og jordforbedringsmidler m.v. fra fabrikation til sidste  

 handelsled, overholder kravene i lovgivningen.
 Kravet om  

 regnskabspligt, jf. § 4, nr. 5, er i princippet en videreførelse af den  

 eksisterende bestemmelse i § 1, stk. 3, nr. 4. Kravet vil som udgangspunkt  

 gælde alle registreringspligtige virksomheder m.v.
 Med forslaget til § 5 skabes der hjemmel til, at  

 fødevareministeren kan nedlægge de forbud og udstede de påbud, der anses for  

 nødvendige for overholdelse af regler fastsat efter loven.
Det er ikke muligt udtømmende at beskrive, hvori sådanne  

 forbud eller påbud vil bestå.
Det strækker sig fra forbud mod salg, indtil  

 mærkningen af et produkt kan accepteres, til at påbyde tilbagetrækning eller  

 destruktion  

 af et produkt eller parti, der udgør en fare for menneskers, dyrs eller  

 planters sundhed, eller udgør en risiko for miljøet.
 Virkemidlerne vil blive benyttet i overensstemmelse med det  

 almindelige forvaltningsretlige proportionalitetsprincip.
Den foreslåede bestemmelse i § 6 er ny.
Efter denne kan  

 fødevareministeren i tilfælde af, at der foreligger en begrundet formodning  

 om,  

 at et produkt udgør en sikkerheds- eller sundhedsfare for menneskers, dyrs  

 eller planters sundhed eller udgør en risiko for miljøet, forbyde salg og  

 anvendelse af et produkt, indtil resultatet af en iværksat undersøgelse  

 foreligger.
Det foreslås endvidere som noget nyt i § 8, at  

 fødevareministeren bemyndiges til i kontroløjemed at kunne indhente  

 oplysninger  

 indberettet til andre offentlige myndigheder og herunder foretage  

 sammenstilling og samkøring af oplysningerne.
Der kan i forbindelse med  

 udmøntningen af den løbende sikkerhedsvurdering, som foretages af bl.a.  

 Politiets  

 Efterretningstjeneste (PET) og Beredskabsstyrelsen opstå kontrolmæssigt behov  

 for gennem sammenstilling og samkøring af oplysninger at kunne se sammenhænge  

 og mønstre, som ellers ikke ville være synlige.
Lovforslaget indeholder herudover en række bestemmelser af  

 mere administrativ karakter.
Bestemmelserne svarer i hovedtræk til det, der  

 fremgår af den gældende lov, men er tilpasset sprogligt og lovteknisk.
 Af disse bestemmelser svarer forslaget til § 9 om opkrævning  

 af gebyrer til § 1, stk. 3, nr. 7, i den gældende lov, forslaget til § 10 om  

 klageadgang, remonstration og delegation af beføjelser til § 4 i den gældende  

 lov, forslaget til § 11 om adgang uden retskendelse til § 3 i den gældende  

 lov  

 samt forslaget til § 12 om offentliggørelse til § 1, stk. 3, nr. 5, i den  

 gældende lov.
 Det er hensigten, at der som hidtil vil blive nedsat et  

 udvalg med repræsentanter for de berørte erhvervsinteresser til at rådgive  

 fødevareministeren i spørgsmål om gødninger, komposteringspræparater,  

 jordforbedringsmidler  

 og voksemedier m.v.
6. Økonomiske og administrative konsekvenser for  

 stat, kommuner og regioner De umiddelbare økonomiske og administrative konsekvenser  

 som følge af lovforslaget vil være begrænsede for det offentlige, idet der i  

 vidt omfang er tale om videreførelse af eksisterende regler.
Hjemlen i § 4, nr. 4, til registrering af samtlige led i  

 handelskæden vil medføre investeringer til IT- tilpasninger.
Det vurderes, at  

 registeret  

 i et vist omfang vil kunne etableres ved at kombinere eksisterende registre  

 over virksomheder, der anmelder gødninger, med registeret over  

 gødningsforhandlere (som anvendes ved kontrol af gødningsregnskaberne).  

 Herudover skal registret suppleres med oplysninger om mellemhandlere m.v.,  

 der  

 ikke er registeret i dag.
Omkostningerne baseres på et skøn.
Det forudsættes,  

 at investeringsudgiften til etablering af registrene vil udgøre 260.000 kr.,  

 svarende til en årlig afledt omkostning på ca. 70.000 kr.
Dertil kommer en  

 årlig udgift til drift og vedligehold af registrene på 10 AC-timer af 600  

 kr./time og 90 HK-timer af 450 kr./time svarende til ca. 50.000 kr.
De årlige  

 omkostninger vil ca. udgøre 122.000 kr.
 Der vil med hjemmel i § 4, nr. 5, være en øget  

 dokumentkontrol i forbindelse med kontrol af virksomhedernes efterlevelse af  

 kravet om sporbarhed.
Som grundlag for følgende skøn forudsættes det, at  

 sporbarheden kontrolleres et trin tilbage for 5 % af de 900 anmeldte  

 produkter  

 af gødning, jordforbedringsmidler m.m., og at kontrollen fordeles på 20  

 virksomheder  

 i forbindelse med den eksisterende prøveudtagning.
Desuden forudsættes det,  

 at  

 der skal bruges 70 kontrollørtimer af 450 kr./time og 20 AC-timer af 600  

 kr./time.
Omkostningen skønnes derved at blive ca. 45.000 kr. om året.
Der vil med hjemmel i § 2, stk. 1, blive fastsat regler om  

 forbud mod salg til private af gødninger med ammoniumnitratindhold svarende  

 til  

 28 pct. kvælstof eller mere.
Det skønnes at iværksættelse af et sådan forbud  

 vil koste 700.000 kr., som består af 200.000 til iværksættelse af forbuddet,  

 og  

 500.000 til tilpasning af databaser.
Dertil kommer årlig drift af databaser  

 på  

 200.000 kr. og årlig kontrol på virksomheder på 300.000 kr. i alt en årlig  

 driftsudgift på 500.000 kr.
Som grundlag for skøn af kontroludgifterne  

 forudsættes,  

 at der foretages kontrol hos 130 forhandlere, planteskoler m.m.
Det skønnes,  

 at  

 der hertil bruges 460 kontrollørtimer af 450 kr./time og 155 AC-timer af 600  

 kr./time.
 Tabel 1. Skønnede  

 økonomiske konsekvenser inden for Fødevareministeriets område (kr.):
Iflg. lovforslaget 2008 2009 2010 2011 § 2, stk. 1, Forbud mod salg af ammoniumnitratgødning 700.000 500.000 500.000 500.000 § 4, nr. 4, Registrering 122.000 120.000 118.000 116.000 § 4, nr. 5, Kontrol af sporbarhed 45.000 45.000 45.000 45.000 I alt 867.000 665.000 663.000 661.000 Omkostningerne til  

 personale og forbrug er sat til 600 kr./time for AC og 450 kr./time for  

 kontrollør/HK På nuværende tidspunkt er det offentliges udgifter til  

 kontrol og administration af gødningsloven gebyrfinansieret.
Dette vil med  

 lovforslaget fortsat være tilfældet.
Forslagets § 6 om hjemmel til at forbyde salg og anvendelse  

 af et produkt, der efter en begrundet mistanke kan udgøre en fare for  

 menneskers,  

 dyrs og planters sundhed eller for miljøet, indtil resultatet af en iværksat  

 undersøgelse foreligger, kan medføre administrative og økonomiske  

 konsekvenser  

 for det offentlige.
Omfanget forventes dog at være begrænset, men vil afhænge  

 af forekomsten af situationer, hvor hjemlen kan blive nødvendig at anvende.  

 Det  

 er ikke muligt på forhånd at vide, hvor mange tilfælde der eventuelt vil  

 opstå.
Såfremt produktet viser sig at være til fare og derfor skal  

 destrueres eller lignende, vil det medføre administrative og økonomiske  

 konsekvenser for det offentlige i forbindelse med udstedelse af forbud/påbud  

 samt opfølgning på sagen og kontrol af, at en eventuel destruktion har fundet  

 sted.
Det er ikke muligt på forhånd at vurdere konsekvenserne, da det ikke er  

 muligt at forudse, om der vil opstå situationer, der kræver forbud/påbud, men  

 antallet af sager forventes at være begrænsede.
 Hvis den undersøgelse af indholdet af urenheder og  

 hjælpestoffer i gødning som fødevareministeren, jf. de Almindelige  

 bemærkninger, 1. Indledningen, har iværksat, afdækker problemer med uønskede  

 indholdsstoffer og urenheder i produkterne, vil det medføre en omprioritering  

 af kontrollen.
Der kan blive behov for at fastsætte regler om produktion  

 (§ 2, stk. 1), f.eks. regler om adskillelse og rengøring af  

 produktionslinier,  

 og det vil medføre øgede omkostninger til kontrol og sagsbehandling.
Følgende  

 skøn forudsætter, at kontrollen vil omfatte 15 virksomheder af 3 AC-timer af  

 600 kr. og 7 kontrollørtimer af 450 kr./time alias ca. 75.000 kr. årligt.
 Hvis konsekvensen af den nævnte undersøgelse bliver  

 fastsættelse af grænseværdier for uønskede indholdsstoffer og forureninger,  

 kan  

 det medføre øgede omkostninger til kontrol af gødningens kvalitet (§ 4, nr.  

 1,)  

 herunder udvikling af analysemetoder.
Det er ikke muligt, på nuværende tidspunkt nærmere at  

 beskrive, hvilke nye stoffer, der skal kontrolleres fremover.
Finansiering af  

 eventuelle supplerende analyser vil ske ved en omprioritering af kontrollen.
 Lovforslaget skønnes ikke at indebære økonomiske eller  

 administrative konsekvenser for regioner eller kommuner.
7. Økonomiske og administrative konsekvenser for  

 erhvervslivet Forslaget viderefører i vidt omfang de gældende regler, og  

 der skønnes kun at være begrænsede økonomiske og administrative konsekvenser  

 for erhvervslivet.
 Ifølge gældende lovs § 1, stk. 1, kan fødevareministeren  

 fastsætte bestemmelser om opbevaring og salg.
De kommende regler om forbud mod salg til ikke-professionelle  

 af gødninger med ammoniumnitrat svarende til 28 pct. kvælstof eller mere vil  

 medføre en begrænset administrativ byrde for virksomhederne, idet forhandlere  

 m.m. i henhold til de kommende regler skal sikre, at ammoniumnitratgødninger  

 med 28 pct. kvælstof eller derover kun sælges til professionelle jordbrugere.  

 Samtidig vil der blive fastsat regler om, at forhandlere m.m. skal registrere  

 CVR-nummeret på fakturaen.
Der vil blive opkrævet gebyr hos forhandlere m.v.  

 på  

 i alt 0,5 mio. kr. til dækning af omkostningerne ved kontrol af forbudet mod  

 salg til ikke-professionelle.
Med forslaget til § 2, stk. 1, udvides lovens anvendelsesområde  

 til også at omfatte produktion, køb, distribution, import og eksport.
Som det  

 fremgår af bemærkningerne til forslagets § 2, afhænger udnyttelsen af hjemlen  

 til regulering af produktion, distribution m.v. i vidt omfang af resultatet  

 af  

 fødevareministerens undersøgelse om indhold af uønskede stoffer m.m.
 Hvis der bliver tale om at pålægge virksomheder at indrette  

 produktionen, så den opfylder krav, der skal forebygge forurening og  

 sikkerhedsrisici, vil det medføre øgede omkostninger for virksomhederne.
 Det er ikke muligt at skønne over niveauet for de  

 investeringer, der i givet fald skal gennemføres i virksomhederne.
 Det vurderes dog, at erhvervet allerede på nuværende  

 tidspunkt i stor udstrækning arbejder med kvalitetsstyringssystemer, der  

 modsvarer  

 de krav, der kunne tænkes fastsat, idet de allerede i dag i vidt omfang  

 arbejder  

 i henhold til internationale standarder og retningslinier.
Regler om distribution til forebyggelse af forurening kan  

 give økonomiske konsekvenser for transportbranchen, som kan blive pålagt at  

 rengøre lastbiler, før de må benyttes til transport af gødning m.v.
Det  

 bemærkes,  

 at krav om rengøring kun undtagelsesvis og i særlige situationer forventes at  

 kunne blive bragt i anvendelse.
 Rengøring af et transportmiddel skønnes afhængig af  

 transportmidlet at udgøre fra ca. 1.000-2.000 kr. eksklusiv moms, heri er  

 indregnet, at chauffør og køretøj er uvirksomme i ca. ½ time.
Det er ikke muligt på forhånd at vurdere omfanget af  

 udgifterne til rengøring.
Det vurderes dog, at større vognmænd i vidt omfang  

 har mulighed for at minimere disse ved planlægning af kørslen.
Såfremt der fastsættes grænseværdier for tungmetaller eller  

 lignende, kan det medføre administrative og økonomiske konsekvenser for  

 erhvervet.
Dette vil omfatte forhandlere m.v., der skal sikre, at  

 grænseværdierne  

 overholdes.
Der kan eventuelt være en afledt effekt for brugere, der kan  

 komme  

 til at betale en højere pris for gødninger m.v.
 Det er på nuværende tidspunkt ikke muligt at skønne  

 omfanget af de konsekvenser, som eventuelle grænseværdier vil få, da området  

 endnu ikke er undersøgt.
Forslagets § 4, nr. 4, om registrering af  

 produktionsvirksomheder, forhandlere, herunder mellemhandlere, og importører  

 vil  

 medføre en mindre administrativ omkostning for virksomhederne.
Det er  

 imidlertid hensigten, i det omfang registrering findes nødvendig, i størst  

 muligt omfang at udnytte data, der er indberettet til anden myndighed.
For  

 erhvervet vil bestemmelsen kun have begrænset betydning, idet de fleste  

 virksomheder allerede er registreret i Fødevareministeriet.
Det er hensigten,  

 at  

 virksomhederne skal kunne foretage registreringen elektronisk via en  

 hjemmeside  

 under Fødevareministeriet.
 Efter forslaget til § 4, nr. 5, vil det blive fastsat, at  

 regnskabet fremover skal indeholde oplysninger om produkternes oprindelse.  

 Dette formodes allerede at være inkluderet i regnskabet og vil derfor ikke  

 medføre  

 en yderligere administrativ byrde.
 Iværksættelse af yderligere aktiviteter i medfør af  

 lovforslaget vil medføre en mindre meromkostning for erhvervet.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer, at forslaget ikke indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
 For at sikre den bedst mulige kommunikation til erhvervet,  

 vil der forud for lovens ikraftræden blive udarbejdet en kommunikationsplan.  

 Planen vil blive drøftet i relevante fora, herunder med medlemmerne af det  

 eksisterende Gødningsudvalg.
 Herudover vil der blive informeret om lovens indhold i et  

 nyhedsbrev samt på Fødevareministeriets hjemmeside.
8. Administrative konsekvenser for borgerne Forslaget skønnes ikke at have administrative konsekvenser  

 for borgerne.
9. Miljømæssige konsekvenser Den gældende lovgivning angiver ikke konkrete miljøhensyn,  

 mens forslaget bestemmer (i § 1), at produkterne ved hensigtsmæssig  

 anvendelse  

 ikke må udgøre en fare for miljøet.
Ifølge bemærkningerne til gældende  

 lovgivning (1992) skal loven dog medvirke til at sikre, at der ikke tilføres  

 jord og grundvand helbreds- eller miljøskadelige stoffer.
EUs  

 gødningsforordning har siden 2003 krævet, at gødningerne ved normal brug ikke  

 måtte være til fare for miljøet.
Der har derfor i en årrække eksisteret  

 forskellige hjemler til at tage miljøhensyn.
Som led i det øgede fokus på miljøhensyn har  

 fødevareministeren iværksat en undersøgelse af indholdet af uønskede  

 indholdsstoffer og urenheder i gødning.
Afhængig af undersøgelsens resultat,  

 kan undersøgelsen danne baggrund for fastsættelse af grænseværdier, som på  

 sigt  

 vil mindske belastningen af miljøet.
Grænseværdier kræver imidlertid  

 notificering i EU i henhold til informationsproceduredirektivet, jf.  

 Europa-Parlamentets og Rådets direktiv af 22. juni 1998 nr. 98/34/EF om en  

 informationsprocedure med hensyn til tekniske standarder og forskrifter.
10. Forholdet til EU-retten For visse gødningsprodukter (EF-gødninger) er reglerne  

 fuldt harmoniseret (jf.
Europa-Parlamentets og Rådets forordning (EF) nr.  

 2003/2003 af 13. oktober 2003 om gødninger (EUT 2003, L 304, s. 1).
Fastsættelse af regler, der begrænser mulighederne for at  

 sælge ammoniumnitratholdig gødning, vil kræve underretning af EU-Kommissionen  

 under iagttagelse af informationsproceduredirektivet, jf.
Europa-Parlamentets  

 og Rådets direktiv af 22. juni 1998 nr. 98/34/EF om en informationsprocedure  

 med hensyn til tekniske standarder og forskrifter.
Herudover vil udmøntningen  

 af øvrige bemyndigelser i lovforslaget kunne nødvendiggøre underretning af  

 EU-Kommissionen.
Dette vil blive vurderet i forbindelse med udstedelse af  

 reglerne.
11. Lovovervågning Forslaget indstilles til lovovervågning med henblik på at  

 vurdere, om moderniseringen og den tilpasning, der er indeholdt i loven, har  

 den tilsigtede virkning.
Fødevareministeren har parallelt med lovforslagets  

 fremsættelse  

 iværksat en undersøgelse af indhold af uønskede indholdsstoffer og urenheder  

 i  

 gødninger m.v.. Lovens effekt, herunder en vurdering af om der er behov for  

 yderligere tiltag i lyset af den nævnte undersøgelse, vil blive foretaget  

 senest 3 år efter lovens ikrafttræden.
12. Høring Lovforslaget har været i høring hos følgende organisationer:
DAKOFA, DAKOFO, Danmarks Naturfredningsforening, Dansk  

 Erhvervsfrugtavl, Dansk Gartneri, Dansk Golf Union, Dansk Handel og Service,  

 Dansk Industri, Dansk Juletræsdyrkerforening, Dansk Landbrug, Dansk  

 Landbrugsrådgivning  Landscentret, Dansk Skovforening, Dansk Transport  

 og  

 Logistik (DTL), Danske Anlægsgartnere, Danske Havecentre, Datatilsynet,  

 DANVA, Den  

 Kgl.
Veterinær- og Landbohøjskole (KVL), Den Lokale Andel, Det Danske  

 Haveselskab, DLA Agro, Erhvervsorganisationen HTSI, Erhvervs- og  

 Selskabsstyrelsens Center for Kvalitet i ErhvervsRegulering, Forbrugerrådet,  

 Foreningen af Danske Jordbrugskalkværker, Foreningen af Danske Mosebrugere,  

 Frie Bønder Levende Land, Friluftsrådet, Frøsektionen, HTS-A Arbejdsgiver- og  

 Erhvervsorganisationen, International Transport Danmark (ITD),  

 Kolonihaveforbundet,  

 Landbrugsrådet, Skovdyrkerforeningerne, Udvalget  

 for gødning m.m., WWF, Økologisk Landsforening.
13. Vurdering af konsekvenser af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat og kommuner Ingen Ingen, idet området er gebyrfinansieret Administrative konsekvenser for stat og kommuner og  

 regioner Ingen Begrænset øgede administrative omkostninger som følge af  

 registrering af virksomhederne samt øget kontrol i forbindelse med sporbarhed  

 og forbud mod salg af ammoniumnitratgødning til private Økonomiske konsekvenser for erhvervslivet Ingen Begrænsede omkostninger til dækning af den øgede kontrol Administrative konsekvenser for erhvervslivet Ingen Begrænsede som følge af krav om registrering og forbud  

 mod salg af ammoniumnitratgødning til private Administrative konsekvenser for borgerne Ingen Ingen Miljømæssige konsekvenser Fastsættelse af grænseværdier for uønskede indholdsstoffer  

 og urenheder vil kunne have en begrænset positiv betydning for miljøet Ingen Forholdet til EU-retten Fastsættelse af regler der begrænser mulighederne for at  

 sælge gødning eller andre produkter omfattet af denne lov vil kræve  

 underretning  

 af EU-Kommissionen under iagttagelse af informationsproceduredirektivet, jf.  

 Europa-Parlamentets og Rådets direktiv af 22. juni 1998 nr. 98/34/EF om en  

 informationsprocedure.
Herudover vil udmøntningen af øvrige bemyndigelser i  

 lovforslaget kunne nødvendiggøre underretning af EU-Kommissionen.
Bemærkninger til lovforslagets enkelte bestemmelser Til § 1 Den gældende lov indeholder i § 2 et krav om, at produkter  

 omfattet af loven skal have en dokumenterbar virkning, være af god  

 handelsmæssig kvalitet og må ikke ved hensigtsmæssig anvendelse kunne udgøre  

 nogen  

 fare for menneskers, dyrs eller planters sundhed.
 I forslaget til § 1 foreslås bestemmelsen udvidet til også  

 at omfatte miljøet, ligesom hensynet til den offentlige sikkerhed nu indgår.  

 Bestemmelsen er sprogligt tilpasset således, at den svarer til formuleringen  

 i  

 gødningsforordningen for så vidt angår hensynet til miljøet.
Hensynet til miljøet har også hidtil indgået i formålet med  

 loven.
Af bemærkningerne til lovforslaget fra 1991 (L 83 fra 1991, FT  

 1991-1992, A, s. 1803) fremgår det således: Samtidig skal loven  

 medvirke til  

 at sikre, at der ikke ved anvendelse af produkter omfattet af loven sker en  

 tilførsel til jorden eller grundvandet af helbreds- eller i øvrigt  

 miljøskadelige stoffer og produkter. Endvidere indgår hensynet til miljøet også i reguleringen i  

 henhold til EUs gødningsforordning fra 2003. Det fremgår heraf, at EF-  

 gødningerne ved normal brug ikke må være til fare for miljøet.
Med lovforslaget tydeliggøres dette hensyn, lige som det  

 sikres, at hensynet kan indgå på lige fod for gødninger omfattet af  

 EU-reguleringen og produkter, der alene er omfattet af den nationale  

 regulering.
Ca. 60 pct. af de produkter, der er omfattet af loven er alene  

 nationalt reguleret, idet der p.t. er 985 anmeldte produkter, hvoraf 407  

 gødningstyper  

 er omfattet af EU-reguleringen og 578 produkter, der udover gødningsprodukter  

 også omfatter jordforbedringsmidler, komposteringspræparater m.v., alene er  

 nationalt reguleret.
 Som noget nyt er hensynet til den offentlige sikkerhed  

 anført i bestemmelsen, idet visse typer af ammoniumnitratgødning kan anvendes  

 til terrorformål.
Fødevareministeren vil fremover med hjemmel i forslaget til  

 § 2 kunne fastsætte regler med henblik på at begrænse mulighederne for salg  

 af  

 visse typer af gødning med henblik på at kunne imødegå anvendelse af gødning  

 til terrorformål.
Der vil løbende pågå sikkerhedsmæssige overvejelser både i  

 EU  

 og i nationalt regi, hvilket vil kunne betyde fastsættelse af regler for  

 produkter m.v. omfattet af denne lov, der kan udgøre en potentiel  

 sikkerhedsrisiko, idet disse vurderes at ville kunne anvendes i forbindelse  

 med  

 terrorhandlinger.
Der er på nuværende tidspunkt besluttet at forbyde salg af  

 ammoniumnitratgødning med over 28 % kvælstof til ikke-professionelle brugere  

 (private).
Indførelse af restriktioner vedrørende salg af en gødningstype  

 vil kræve notifikation for EU-Kommissionen i henhold til  

 informationsproceduredirektivet (direktiv 98/34). Det betyder, at regler  

 herom  

 først vil kunne træde i kraft, når denne proces er tilendebragt.  

 Restriktioner  

 omkring ammoniumnitratgødning er et omdiskuteret emne også i Kommissionen,  

 der  

 har opprioriteret området.
Det forventes derfor, at godkendelsesprocessen vil  

 kunne trække ud.
Hertil kommer, at Kommissionen kan afvise godkendelse af  

 nationale foranstaltninger, hvis der er fællesskabsregler under udarbejdelse.
Til § 2 Til stk. 1 Ifølge gældende lovs § 1, stk. 1, kan fødevareministeren fastsætte  

 bestemmelser om opbevaring og salg.
Med forslaget udvides lovens  

 anvendelsesområde  

 fra alene at omfatte regulering af produktet og salg heraf til også at  

 omfatte  

 produktion, køb, distribution, import og eksport.
Reguleringen vil endvidere  

 kunne omfatte varer og produkter, der indføres fra andre EU-medlemstater, og  

 som ikke er omfattet af EU-harmoniseringen.
 I takt med, at der i EU-sammenhæng generelt søges skabt  

 øget sikkerhed for menneskers og dyrs sundhed, ligesom hensynet til miljøet  

 spiller en stadig større rolle, fokuseres der i stigende omfang på regulering  

 af produktionsmetoder, frem for alene på kontrollen med det færdige produkt.
Da gødning og jordforbedringsmidler m.v. kan blive  

 forurenet med stoffer, der kan udgøre en potentiel risiko for menneskers,  

 dyrs  

 eller planters sundhed eller for miljøet, er det hensigtsmæssigt, at det også  

 på dette område bliver muligt at regulere produktionsmetoder.
Der vil  

 således,  

 hvis resultatet af den undersøgelse af indholdet i gødninger, som  

 fødevareministeren har iværksat, viser et behov herfor, kunne stilles krav om  

 adskillelse i produktionsfasen.
Samtidig vil der kunne fastsættes regler om  

 rengøring af produktionslinier mellem de forskellige produktionsserier.
Med forslaget til stk. 1 bliver det fremover muligt at fastsætte  

 regler for opbevaring af gødning og jordforbedringsmidler m.m. i alle led fra  

 fremstilling til sidste handelsled.
Det vil også være muligt at omfatte  

 distributionsleddet,  

 herunder transport.
Det kan være relevant at fastsætte særlige regler for  

 opbevaring  

 af gødning og jordforbedringsmidler m.v., f.eks. således at produkterne  

 beskyttes mod fugt, der kan påvirke strøbarheden.
 Med hjemmel i forslaget til § 2, stk. 1, vil det fremover  

 være muligt at stille krav om rengøring af transportmidler, før disse  

 anvendes  

 til transport af gødning.
Det er ikke hensigten at indføre generelle krav om  

 rengøring af transportmidler inden de må bruges til at transportere gødning.  

 Bestemmelsen vil kun undtagelsesvis i særlige situationer blive bragt i  

 anvendelse.
Bestemmelsen tænkes således alene anvendt, såfremt den udredning  

 om  

 indholdsstoffer og urenheder, som fødevareministeren har iværksat, viser, at  

 gødningsstoffer indeholder skadelige urenheder, der kan stamme fra  

 transporten,  

 eller der på et senere tidspunkt opnås viden herom.
Herudover kan  

 bestemmelsen  

 anvendes, hvis der opstår en krisesituation, hvor rengøring af  

 transportmidler  

 er af afgørende betydning for at kunne forhindre spredning af forureningen.
Med forslaget til stk. 1 vil der kunne fastsættes regler om  

 salg, køb, distribution, import og eksport af alle produkter omfattet af  

 loven,  

 herunder forbud mod køb og salg, samt mod import eller eksport.
Derved kan  

 det  

 bl.a. sikres, at et produkt, der ikke overholder bestemmelser fastsat efter  

 loven eller i forordninger, eller som udgør en risiko for menneskers, dyrs  

 eller planters sundhed eller for miljøet, ikke omsættes, herunder i  

 forbindelse  

 med eksport eller reeksport.
Herudover vil det med hjemmel i bestemmelsen være muligt at  

 forbyde køb og salg af produkter, der udgør en risiko for den offentlige  

 sikkerhed.
Der vil således f.eks. kunne fastsættes regler om forbud mod salg  

 til private brugere af visse ammoniumnitratholdige gødninger, ligesom der vil  

 kunne sættes krav om at salg alene må ske på særlige betingelser eller  

 vilkår.  

 Der vil f.eks. kunne fastsættes bestemmelser om, at salg af særlige typer af  

 gødning kun må ske til virksomheder, der er momsregistrerede, eller  

 registrerede med tilladelse til at købe afgiftsfri gødning.
Vurderingen af,  

 hvorvidt en gødningstype eller produkt udgør en sikkerhedsrisiko for landet,  

 vil bl.a. bero på oplysninger fra Politiets Efterretningstjeneste (PET) og  

 Beredskabsstyrelsen.
 Der er nedsat en række arbejdsgrupper til opfølgning på  

 regeringens handlingsplan mod terror (november 2005), hvor blandt andet  

 behovet  

 for restriktioner i relation til tilgængeligheden af ammoniumnitratgødning  

 undersøges.
 Der er på nuværende tidspunkt som en del af udmøntningen af  

 handlingsplanen besluttet at forbyde salg af ammoniumnitratgødning med over  

 28  

 % kvælstof til ikke-professionelle brugere (private).
Det kan ikke afvises, at der i gruppen af  

 ikke-professionelle brugere er ganske få fritidslandmænd, der vil blive  

 berørt  

 af forbudet og dermed skal vælge en anden form for gødning.
Disse landmænd  

 kan  

 alternativt vælge at lade sig registrere, og dermed fortsat have adgang til  

 at købe  

 ammoniumnitratgødning.
 Anbefalinger fra de nedsatte arbejdsgrupper, samt de  

 løbende sikkerhedsmæssige overvejelser, dels i EU og dels nationalt regi, vil  

 kunne føre til yderligere tiltag med henblik på at forhindre anvendelse af  

 visse gødninger eller andre produkter omfattet af denne lov til terrorformål.
 Som det fremgår, vil fødevareministerens fastsættelse af  

 regler ud fra hensynet til den offentlige sikkerhed bero på de retningslinier  

 for reguleringen, Politiets Efterretningstjeneste (PET) og  

 Beredskabsstyrelsen  

 måtte anbefale på baggrund af deres vurdering af sikkerhedsrisikoen.
Fødevareministeriets kontrol med overholdelse af sådanne  

 bestemmelser, vil i lighed med den øvrige kontrol, der føres med overholdelse  

 af denne lov blive udført på stikprøvebasis.
Den nærmere procedure for  

 håndtering af overtrædelser, hvori der kan være sikkerhedsmæssige aspekter,  

 vil  

 blive aftalt med Justitsministeriet.
 Fastsættes der regler om salg, vil disse som hidtil blive  

 fastsat således, at reguleringen omfatter enhver form for overdragelse med  

 eller uden vederlag, herunder udbud til salg, avertering, skiltning,  

 fordeling  

 eller anden form for overdragelse.
Det fastsættes i forslaget til stk. 1, nr. 1-5, hvilke  

 produkttyper, loven finder anvendelse på.
Formuleringen svarer til  

 formuleringen i den gældende lovs § 1, stk. 1. Loven vil således som hidtil  

 finde anvendelse på gødninger, komposteringspræparater, voksemedier og  

 produkter til fremme af optagelsen af næringsstoffer.
Grænserne mellem de enkelte produktgrupper er flydende, da meget  

 afhænger af, hvordan produktet agtes solgt, og hvordan det anvises brugt.
I  

 tvivlstilfælde afgøres produktkategoriseringen af myndighederne i forbindelse  

 med anmeldelse af produktet.
Primærprodukter, det vil sige husdyrgødning og lignende,  

 der overdrages direkte fra produktionsejendommen til brugeren af gødning, er  

 ikke omfattet af loven.
Som det fremgår af afsnittet om lovforslagets indhold  

 i  

 de almindelige bemærkninger, er dette reguleret andetsteds.
Såfremt  

 husdyrgødning undergår en teknisk behandling med henblik på at kunne omsættes  

 som handelsgødning, vil produktet blive omfattet af lovens bestemmelser.
 For så vidt angår affald fra husholdninger, institutioner  

 og virksomheder, herunder biologisk behandlet affald, processpildevand og  

 spildevandsslam, der påtænkes anvendt til jordbrugsforhold, reguleres disse  

 af  

 Miljøministeriets bekendtgørelse om anvendelse af affald til jordbrugsformål  

 nr. 623 af 30. juni 2003 (Slambekendtgørelsen). Kravene til produkternes  

 indhold, sammensætning og kvalitet, herunder fastsættelse af grænseværdier,  

 og  

 de dertil knyttede analysemetoder, er fastsat i henhold til denne regulering.  

 Tilsynet med kvaliteten af kommunalt spildevandsslam og komposteret  

 husholdningsaffald er imidlertid uddelegeret til Fødevareministeriet.
Til stk. 2 Med forslaget til stk. 2 bemyndiges fødevareministeren til  

 at bestemme hvilke produkter, der er omfattet af lovgivningen.
En tilsvarende  

 bestemmelse findes i § 1, stk. 2, i den gældende lov om gødning og  

 jordforbedringsmidler  

 m.m.
Bestemmelsen vil kunne finde anvendelse på produkter, der  

 sælges til andre formål, men som i stedet eller samtidig anvendes til  

 gødning,  

 jordforbedringsmidler, voksemedier m.v.
Som eksempel kan nævnes et produkt,  

 der  

 indeholder kobbersulfat til bekæmpelse af mos, men som samtidig indeholder  

 plantenæringsstoffer.
Et andet eksempel er stenuld, som produceres i to  

 kvaliteter, én beregnet til isolering af huse, og én beregnet som voksemedie  

 i  

 drivhuse.
Hvis stenulden skal anvendes som voksemedie, skal produktet opfylde  

 gødningslovens bestemmelser.
Det vil f.eks. betyde, at næringsindhold m.v.  

 skal  

 være deklareret, og at produktet ikke ved normal anvendelse må have en  

 skadelig  

 virkning for menneskers, dyrs eller planters sundhed eller for miljøet.
Til § 3 Til stk. 1 Bemyndigelsen i forslaget til § 3 er en præcisering af  

 hjemlen i den gældende lovs § 1, stk. 3, til at fastsætte bestemmelser til  

 gennemførelse af forskrifter fastsat af EU.
Den foreslåede formulering svarer  

 til bestemmelser, der findes i adskillige andre love inden for  

 Fødevareministeriets  

 område.
Med bestemmelsen i 1. pkt. bemyndiges fødevareministeren  

 til at fastsætte regler eller træffe bestemmelser med henblik på  

 gennemførelsen  

 af direktiver og beslutninger om forhold omfattet af loven.
Bemyndigelsen til  

 fødevareministeren  

 til at træffe konkrete bestemmelser vil blive anvendt i tilfælde af, at der  

 f.eks. skal gennemføres EU-beslutninger om hastende foranstaltninger, og hvor  

 der ikke er tid til at afvente udstedelse af generelle regler.
Denne del af  

 bestemmelsen forventes kun at blive bragt i anvendelse rent undtagelsesvis.
De i 2. punktum nævnte forordninger er efter EF-traktatens  

 artikel 249 umiddelbart gældende i medlemsstaterne.
Det kan dog være  

 nødvendigt  

 eller hensigtsmæssigt at udstede nationale regler til supplering af en  

 forordnings bestemmelser, f.eks. hvis forordningen giver medlemsstaterne  

 adgang  

 til at vælge mellem flere angivne løsninger.
Der kan desuden være tale om  

 udstedelse af regler af mere administrativ art, f.eks. om administrerende  

 myndighed, ansøgningsprocedurer, kontrol, tilsyn m.v.
Til stk. 2 Bestemmelsen i stk. 2 betyder, at såfremt retsakten  

 indeholder adgang for medlemsstaterne til at fravige retsakten, for så vidt  

 angår forhold omfattet af loven, er fødevareministeren bemyndiget til at  

 afgøre, om og på hvilken måde denne adgang skal udnyttes.
Til § 4 Forslaget til § 4 er i hovedtræk en videreførelse af  

 bestemmelserne i den gældende lovs § 1, stk. 3, nr. 1-4.
Til nr. 1 Efter forslaget til nr. 1, er det muligt at fastsætte  

 regler om produkternes indhold, herunder grænseværdier for uønskede stoffer,  

 produkternes sammensætning og kvalitet.
Bestemmelsen svarer til § 1, stk. 3,  

 nr. 3, i den gældende lov, idet muligheden for at fastsætte grænseværdier er  

 tilføjet i bestemmelsen.
Der vil således som hidtil kunne fastsættes  

 kvalitetsnormer,  

 herunder normer for findelingsgrad, strøbarhed, ensartethed, detonerbarhed  

 (risiko for sprængfare) og for indhold af plantenæringsstoffer (kvælstof og  

 lign.).
Der har indtil videre ikke været fastsat normer for  

 strøbarhed og ensartethed.
Det er relevante kvalitetsparametre, der hidtil  

 har  

 været reguleret af markedet.
For EF-gødningers vedkommende er der i  

 gødningsforordningen  

 (jf.
Europa-Parlamentets og Rådets forordning (EF) nr. 2003/2003 af 13.  

 oktober  

 2003 om gødninger, EUT 2003, L 304, s. 1) fastsat krav til indhold af  

 plantenæringsstoffer og for visse gødninger til findelingsgrad, hjælpestoffer  

 og detonerbarhed.
For øvrige gødningstyper er kravene fastsat i  

 gødningsbekendtgørelsen.
Af bemærkningerne til forslaget til gældende lov (L 83 fra  

 1991, FT 1991-1992, A, s. 1803) fremgår det, at der med hjemmel i  

 bestemmelsen  

 ville kunne fastsættes grænser for indhold af f.eks. tungmetaller,  

 radioaktive stoffer  

 m.m.
Dette fremgår nu direkte af lovteksten.
 Der har hidtil manglet faglig viden om indholdet af sådanne  

 uønskede indholdsstoffer og urenheder i gødning m.v., idet fokus har været på  

 indhold af plantenæringsstoffer.
Fødevareministeren har som nævnt i Almindelige bemærkninger,  

 1. Indledningen, med henblik på en fokuseret indsats på dette område iværksat  

 en  

 undersøgelse af indholdet af hjælpestoffer og urenheder, f.eks. tungmetaller,  

 i  

 gødning.
I den forbindelse vil der skulle udvikles og implementeres en række  

 nye analysemetoder.
Resultatet af en undersøgelse kan blive, at der er  

 stoffer  

 i gødning m.v., som vurderes at udgøre en risiko for mennesker, dyr, planter  

 eller miljø. I så fald kan der være behov for at indføre grænseværdier.
På  

 tilsvarende vis vil der kunne opstå behov for at fastsætte grænseværdier for  

 nødvendige næringsstoffer (f.eks. kobber), som ved et højt indhold kan udgøre  

 en risiko.
Med hjemmel i den foreslåede bestemmelse vil der kunne  

 fastsættes sådanne grænseværdier.
Udnyttelse af bestemmelsen i denne  

 sammenhæng  

 vil forudsætte forudgående notifikation af EU-Kommissionen i henhold til  

 informationsproceduredirektivet (jf.
Europa-Parlamentet og Rådets direktiv af  

 22.  

 juni 1998, nr. 98/34/EF om en informationsprocedure med hensyn til tekniske  

 standarder og forskrifter, EUT 1998, L 204, s. 37). Der vil med hjemmel i  

 bestemmelsen kunne fastsættes grænseværdierne for alle produkter omfattet af  

 loven.
Da den igangsatte undersøgelse alene vedrører indholdet af  

 hjælpestoffer  

 og urenheder i gødning, vil de eventuelle grænseværdier i første omgang  

 vedrøre  

 gødning.
Til nr. 2 Det er hensigten at videreføre de gældende regler om  

 pakning og mærkning af gødning og jordforbedringsmidler m.m., jf. forslaget  

 til  

 nr. 2. Reglerne er i dag for nationale gødninger, jordforbedringsmidler m.v.  

 beskrevet detaljeret i gødningsbekendtgørelsen.
For EF-gødninger fremgår  

 kravene af gødningsforordningen.
Til nr. 3 Med hjemmel i forslaget til nr. 3 vil der som hidtil blive  

 fastsat bestemmelser om registrering og godkendelse af betegnelse og mærkning  

 m.m.
Efter de gældende regler skal et produkt anmeldes til  

 Fødevareministeriet, før markedsføring påbegyndes.
Anmeldelserne skal  

 indeholde  

 en række oplysninger om typebetegnelse, næringsstofindhold, herunder mængder  

 og  

 former, handelsnavn og øvrige emballagemærkninger.
Når alle oplysninger er tilfredsstillende og produktets  

 deklaration er godkendt, meddeler Fødevareministeriet, at produktet er  

 anmeldt.  

 Produktet registreres herefter i den fortegnelse over anmeldte produkter, der  

 kvartalsvis offentliggøres på Fødevareministeriets hjemmeside.
Herudover  

 trykkes oplysningerne i bogform ca. hvert andet år.
Det er hensigten at videreføre disse bestemmelser uændret,  

 idet reglerne medvirker til at begrænse antallet af produkter, der sælges med  

 ufuldstændige oplysninger.
En henvisning til, at selve mærkningen af en vare  

 er  

 godkendt af Fødevareministeriet, vil kun være lovlig, hvis den udformes på en  

 sådan måde, at den ikke kan give brugeren opfattelsen af, at også selve  

 produktet er godkendt af Fødevareministeriet.
Til nr. 4 Som noget nyt foreslås der i nr. 4 indsat hjemmel til, at  

 fødevareministeren kan fastsætte regler om registrering af  

 produktionsvirksomheder, forhandlere, importører og distributører af gødning  

 og  

 jordforbedringsmidler m.v.
Efter de gældende regler er det alene produkterne og  

 anmelderne af disse, der skal registreres.
Forslaget om en generel hjemmel  

 til  

 at registrere virksomheder, der producerer, forhandler, importerer eller  

 distribuerer  

 produkter, skal ses i sammenhæng med udviklingen i EU, hvor det i stigende  

 omfang præciseres, at virksomhederne er ansvarlige for produktet, og at  

 virksomhedens ledelse har ansvaret for at sikre, at de krav i lovgivningen,  

 der  

 er relevante for deres aktiviteter, er opfyldt i alle produktions- og  

 distributionsled.  

 Når det drejer sig om EF-gødninger, fremgår dette ansvar allerede af  

 gødningsforordningen.
Registreringspligten vil omfatte enhver fysisk eller  

 juridisk person, der er ansvarlig for markedsføringen af gødningen, f.eks.  

 producenter, importører, og emballeringsvirksomheder, der arbejder for egen  

 regning.
Herudover vil også mellemhandlere og grossister samt eventuelt  

 distributører skulle registreres.
Derved bliver det muligt at kontrollere, at  

 alle, der håndterer gødning og jordforbedringsmidler m.m. fra fabrikation til  

 sidste handelsled, herunder distribution, overholder kravene i lovgivningen.
 Fødevareministeriet vil i forbindelse med udmøntningen af  

 bemyndigelsen i forslaget til § 4, nr. 4, undersøge muligheden for at indføre  

 en bagatelgrænse i forbindelse med kravet om registrering.
 Det vil ikke være muligt at lempe kravet om registrering i  

 relation til handel med produkter, der vurderes at udgøre en risiko for den  

 offentlige sikkerhed.
Hvorvidt det vil være muligt at indføre en bagatelgrænse  

 baseret på mængdeangivelse eller på produkttype, vil derfor bero på de  

 konkrete  

 tiltag, som de løbende sikkerhedsvurderinger resulterer i.
For så vidt angår  

 salg  

 af ammoniumnitratgødning, overvejes dette bl.a. af en arbejdsgruppe, der er  

 nedsat som opfølgning på regeringens handlingsplan mod terror (november  

 2005).
 Det er hensigten i størst muligt omfang at udnytte data,  

 der er indberettet til anden myndighed i forbindelse med registrering af  

 virksomhederne.
Til nr. 5 Forslaget til nr. 5 er i hovedtræk en videreførelse af den eksisterende  

 hjemmel til at fastsætte krav om regnskab over produktion, indførsel, lager  

 og  

 salg.
Oplysningerne i regnskabet danner grundlag for  

 gennemførelse af kontrol, herunder kontrol af, hvorvidt virksomhederne lever  

 op  

 til forpligtelsen i gødningsforordningens artikel 8 om sporbarhed.
Efter  

 forordningens bestemmelse skal der føres et register over gødningens  

 oprindelse.  

 Disse registre skal være til rådighed for inspektion fra Fødevareministeriets  

 side så længe gødningen markedsføres og i en yderligere periode på 2 år  

 derefter.
Kravet om sporbarhed i form af virksomhedernes registre  

 over gødningens oprindelse vil også komme til at gælde for nationale  

 gødninger  

 og jordforbedringsmidler m.v. og vil gælde alle led fra produktion til sidste  

 handelsled.
Der er således tale om at udvide kravet i gødningsforordningen om  

 sporbarhed til også at omfatte produkter, der ikke er dækket af forordningen.
 Registeret kan eventuelt være i form af regnskaber, som i  

 forvejen skal udarbejdes i henhold til anden lovgivning.
Der kan fastsættes regler om, at det af regnskabet skal  

 fremgå, hvem der sælges til samt oplysninger om typer og mængder.
Dette er  

 relevant, hvis der fastsættes begrænsninger ved salg af bestemte produkter,  

 f.eks. det kommende forbud mod salg af visse ammoniumnitratholdige gødninger  

 til ikke-professionelle.
 Efter de gældende bestemmelser skal virksomheder, der har  

 anmeldt gødning og jordforbedringsmidler m.v. til Fødevareministeren, en gang  

 årligt oplyse direktoratet om, hvor store mængder gødning,  

 jordforbedringsmidler  

 m.m., de har solgt det seneste år.
 Oplysningerne om virksomhedernes omsætning danner  

 grundlaget for beregning af kontrolafgifter, jf. forslaget til § 9.
Til § 5 Til stk. 1 Det foreslås i stk. 1, at fødevareministeren kan nedlægge  

 de forbud og udstede de påbud, der anses for nødvendige for overholdelse af  

 regler fastsat efter  

 loven eller  

 fastsat i medfør af Det Europæiske Fællesskabs forordninger om forhold  

 omfattet  

 af denne lov.
Det er ikke muligt udtømmende at beskrive, hvori sådanne  

 forbud eller påbud vil bestå.
Det strækker sig lige fra forbud mod salg,  

 indtil  

 mærkning af et produkt kan accepteres, til at påbyde tilbagetrækning eller  

 destruktion  

 af partier, der udgør en fare for menneskers, dyrs eller planters sundhed,  

 eller udgør en risiko for miljøet.
 Virkemidlerne vil blive benyttet i overensstemmelse med det  

 almindelige forvaltningsretlige proportionalitetsprincip.
Til stk. 2 Efter forslaget til stk. 2 kan fødevareministeren lade  

 foranstaltninger udføre for den ansvarliges regning, hvis et påbud ikke  

 efterkommes inden en nærmere fastsat frist.
Der vil i de konkrete afgørelser  

 blive  

 anført, hvilken frist den ansvarlig har til at efterkomme påbudet.
Fristen  

 vil  

 afhænge af, hvilke foranstaltninger der skal udføres.
Til § 6 Efter forslaget til § 6 kan fødevareministeren i tilfælde  

 af begrundet formodning om, at et produkt udgør en sikkerheds- eller  

 sundhedsfare for menneskers, dyrs eller planters sundhed eller en risiko for  

 miljøet, forbyde salg og anvendelse af produktet, indtil resultatet af en  

 iværksat undersøgelse foreligger.
 Bestemmelsen er ny og svarer til den beskyttelsesklausul,  

 der fremgår af gødningsforordningens artikel 15.
Det skønnes, at 97-98 % af den uorganiske gødning, der  

 sælges i Danmark, opfylder bestemmelserne i EUs gødningsforordning og  

 dermed  

 dækkes direkte af forordningen, herunder beskyttelsesklausulen i artikel 15.  

 Dette svarer til 870.000 tons gødning fordelt på 407 produkttyper.
Den  

 resterende  

 del af den uorganiske gødning, der sælges i Danmark, er ikke omfattet af  

 gødningsforordningen, hvorfor der er behov for at sikre, at  

 beskyttelsesklausulen også kan anvendes på denne del af gødningen samt på de  

 øvrige produkter (organiske gødninger, jordforbedringsmidler,  

 komposteringspræparater, voksemedier og kvælstofbindende organismer), der er  

 omfattet af lovforslaget.
En begrundet formodning vil bygge på oplysninger om  

 tilstedeværelse af risikofaktorer i forbindelse med det pågældende produkt.  

 En  

 begrundet formodning om tilstedeværelse af en risikofaktor kan for eksempel  

 bygge på, at der er konstateret radioaktivt udslip eller anden alvorlig  

 forurening i et område, hvorfra et parti gødning og jordforbedringsmidler  

 m.v.  

 stammer.
Fødevareministeriet vil på baggrund af disse oplysninger foretage en  

 faglig vurdering af, om der kan være fare for menneskers, dyrs eller planters  

 sundhed eller for miljøet, hvis der kan konstateres forekomster af den  

 pågældende forurening i produktet.
I så fald kan Fødevareministeriet med hjemmel i den  

 foreslåede bestemmelse tilbageholde et parti med henblik på nærmere  

 undersøgelser og dermed forhindre, at de pågældende produkter bliver solgt  

 eller anvendt, før der foreligger et resultat af en analyse eller anden form  

 for undersøgelse.
Der vil endvidere kunne stilles krav om, at særlige  

 betingelser er opfyldt, for at produktet kan sælges eller anvendes.
 Det fremgår af gødningsforordningens artikel 15, at hvis  

 der er tale om en EF-gødning, skal Kommissionen underrettes herom med henblik  

 på at træffe afgørelse om, hvorvidt det nationale forbud skal ophæves, eller  

 om  

 der udstedes EU- regler.
Såfremt et produkt tilbageholdes på baggrund af en  

 mistanke, der viser sig ikke at blive bekræftet, er staten  

 erstatningsansvarlig  

 efter dansk rets almindelige erstatningsregler uden for kontrakt.
Det vil  

 sige,  

 at der foreligger et ansvarsgrundlag (culpa) og at der er en adækvat  

 sammenhæng  

 mellem påbudet og det tab, der er lidt.
 Har Fødevareministeriet nedlagt et tabsgivende forbud på et  

 så spinkelt grundlag, at formodningen om risiko for sikkerheds- eller  

 sundhedsfare for menneskers, dyrs eller planters sundhed eller en risiko for  

 miljøet ikke kan betegnes som velbegrundet, og at ministeriet derfor har  

 handlet forsætligt eller uagtsomt, vil staten være erstatningspligtig.
Til § 7 Det foreslås, at fødevareministeren som i den nugældende  

 lovs § 1, stk. 3, nr. 5, bemyndiges til at fastsætte regler om kontrol og  

 tilsyn med, at loven eller de i medfør af loven fastsatte regler overholdes.  

 På  

 tilsvarende vis kan der fastsættes bestemmelser om kontrol med overholdelse  

 af  

 Det Europæiske Fællesskabs forordninger om forhold omfattet af loven.
 Med hjemmel i bestemmelsen kan det f.eks. fastsættes hvilke  

 analysemetoder, der skal anvendes for bestemmelse af næringsstofindhold,  

 eller andre  

 egenskaber, som produkterne skal overholde.
Til § 8 Med forslaget til § 8 skabes der hjemmel til, at  

 fødevareministeren eller den, fødevareministeren bemyndiger hertil, i  

 kontroløjemed kan indhente oplysninger fra andre offentlige myndigheder i  

 forbindelse med en generel kontrol med overholdelse af lovens regler.
Der kan  

 herunder ske sammenstilling og samkøring af oplysninger, herunder  

 personoplysninger, til kontrolformål.
Kontrolmyndigheden har efter de gældende regler i  

 forvaltningsloven og i lov om behandling af personoplysninger mulighed for at  

 indhente oplysninger i kontroløjemed i enkeltstående tilfælde.
Derimod har  

 kontrolmyndigheden  

 ikke uden udtrykkelig lovhjemmel mulighed for at foretage en systematisk  

 sammenstilling og samkøring af de oplysninger, der er indhentet hos andre  

 offentlige myndigheder, med de oplysninger, der findes i ministeriets egne  

 IT-systemer.
Der er således med forslaget tale om en udvidelse af den  

 bestående adgang til indhentning og behandling af oplysninger, som findes hos  

 andre offentlige myndigheder.
Baggrunden for forslaget er et ønske om at  

 udvide  

 og forbedre mulighederne for kontrol med overholdelse af reglerne.
 Der kan i forbindelse med udmøntningen af den løbende  

 sikkerhedsvurdering som fortages af Politiets Efterretningstjeneste (PET) og  

 Beredskabsstyrelsen opstå kontrolmæssigt behov for gennem sammenstilling og  

 samkøring af oplysninger at kunne se sammenhænge og mønstre, som ellers ikke  

 vil være synlige.
 Det er ikke muligt på nuværende tidspunkt at konkretisere,  

 hvilke registre der skal sammenkøres, idet de første sikkerhedsmæssige  

 vurderinger endnu ikke er afsluttet.
Administrationen vil blive tilrettelagt således, at de  

 virksomheder, der berøres af en kontrolordning, gøres opmærksom på  

 myndighedens  

 adgang til at foretage samkøring i kontroløjemed, inden kontrollen  

 iværksættes,  

 og at samkøringen så vidt muligt kun finder sted, hvis de personer, der  

 omfattes af kontrollen, har fået meddelelse om kontrolordningen, inden de  

 afgiver oplysninger til myndigheden.
Fødevareministeriet vil i forbindelse  

 med  

 administration af den foreslåede bestemmelse iagttage de procedurer omkring  

 samkøring og sammenstilling af personoplysninger, der følger af lov om  

 behandling af personoplysninger.
Til § 9 Til stk. 1 Bestemmelsen svarer i hovedtræk til bestemmelsen i § 1,  

 stk. 3, nr. 7, i den gældende lov.
Kontrol og tilsyn med overholdelse af  

 reglerne om gødning og jordforbedringsmidler m.v. samt administrationen heraf  

 har traditionelt været fuldt ud brugerbetalt.
Det er hensigten, at dette  

 fortsat skal være tilfældet.
Til stk. 2 Stk. 2 svarer til udformningen af andre bestemmelser i  

 nyere lovgivning inden for Fødevareministeriets område.  

 Rykkergebyret dækker de udgifter, der er forbundet med  

 sagsbehandling af rykkerskrivelser som f. eks. fremsøgning af debitorer,  

 udskrivning, forsendelse, arkivering, telefonekspedition og registrering.
Det  

 skønnes, at tidsforbruget ved udsendelse af én rykkerskrivelse udgør ca. 20  

 minutter, svarende til en omkostning på ca. 100 kr. pr. sag.
Til stk. 3 Det foreslås endvidere i stk. 3, at der bliver  

 udpantningsret for foranstaltninger, der udføres i medfør af stk. 2.
 Disse bestemmelser har til formål at medvirke til at  

 effektivisere de offentlige myndigheders inddrivelse af restancer hos  

 borgeren.  

 Udover at effektivisere inddrivelsen, vil bestemmelserne samtidig lette  

 domstolssystemet for civile tvister om mindre beløb og give borgerne en  

 mindre  

 bureaukratisk administration.
Til § 10 Til stk. 1 Bestemmelsen svarer til § 4 i den gældende lov.
Bestemmelsen  

 i § 4 blev indsat i loven som konsekvens af den ressortfordeling, der ved  

 oprettelsen af Ministeriet for Familie- og Forbrugeranliggender blev fastlagt  

 mellem Fødevareministeriet og det nye ministerium (jf. lov nr. 404 af 1. juni  

 2005 om ændring af forskellige hjemmelsbestemmelser og delegation til andre  

 statslige myndigheder m.v. på Fødevareministeriets og Familie- og  

 Forbrugerministeriets områder).
 Når fødevareministeren uddelegerer sine beføjelser til en  

 institution under ministeriet, kan der med bestemmelsen fastsættes regler om  

 klageadgang, herunder om at klageadgangen afskæres.
For så vidt angår klageadgang, er der med formuleringen  

 givet adgang til helt eller delvist at afskære klageadgangen.
Som  

 altovervejende hovedregel vil to-instansprincippet ikke blive fraveget, og  

 klageadgangen tænkes udelukkende afskåret i de situationer, hvor der er tre  

 instanser.
Hvis klageadgangen ikke afskæres, kan indsendelse og  

 behandling af klager reguleres.
Der vil eksempelvis kunne fastsættes en frist  

 for udnyttelse af rekursmulighed, krav til klagens form og indhold eller  

 regler  

 om klagens indsendelse.
Der gives med forslaget hjemmel til remonstration, dvs. at  

 den myndighed, som har truffet en afgørelse, der kan påklages, kan genoptage  

 sagen og eventuelt træffe en ny afgørelse, selvom der er indgivet en klage.  

 Myndigheden vil således kunne træffe en ny realitetsafgørelse, som giver  

 klageren helt eller delvist medhold, uden at sagen skal forelægges  

 rekursinstansen.
Denne nye afgørelse kan også påklages til rekursinstansen.  

 Det  

 må derfor betragtes som en administrativ lettelse både for myndighederne og  

 for  

 borgerne, at en myndighed har hjemmel til remonstration.
Til stk. 2 Med forslaget til stk. 2, kan fødevareministeren delegere  

 sine beføjelser efter loven til en statslig institution uden for  

 ministerområdet, således at administrationen kan tilrettelægges  

 hensigtsmæssigt  

 uanset ministertilhørsforhold.
Hjemlen til uddelegering af kompetence har  

 ikke  

 på nuværende tidspunkt noget konkret anvendelsesområde.
Bestemmelsen blev som  

 det fremgår ovenfor indsat i den gældende lov som konsekvens af den  

 ressortfordeling, der blev fastlagt ved oprettelsen af Ministeriet for  

 Familie-  

 og Forbrugeranliggender.
Til § 11 Til stk. 1 Med den foreslåede bestemmelse gives der adgang til, at  

 myndigheden kan foretage tvangsindgreb uden retskendelse, idet der er tale om  

 kontrolforanstaltninger, og en domstolsprøvelse derfor i overvejende grad vil  

 blive af formel karakter.
En tilsvarende hjemmel findes i den gældende lovs §  

 3.
Det fremgår af bestemmelsen, at tvangsindgreb kun kan finde  

 anvendelse, hvis det skønnes nødvendigt for løsning af opgaver efter denne  

 lov  

 eller EU-reguleringen.
Det almindelige proportionalitetsprincip indebærer, at  

 myndigheden til enhver tid er forpligtet til at anvende den mindst  

 indgribende  

 reaktion, som er tilstrækkelig til opnåelse af formålet.
Det har været overvejet at indskrænke anvendelsesområdet  

 for bestemmelserne om kontrolbesøg m.v.
Af hensyn til muligheden for at  

 kontrollere, at reglerne for f.eks. ammoniumnitratgødning eller andre  

 produkter  

 omfattet af loven, der kan udgøre en sikkerhedsfare, herunder fare for den  

 offentlige sikkerhed, er overholdt, og af hensyn til en eventuel fremtidig  

 kontrol med tungmetaller og lignende, er det imidlertid nødvendigt at  

 bibeholde  

 hjemlen.
Det vurderes ikke at være hensigtsmæssigt at indskrænke hjemlen.
 Med hensyn til de lokaliteter, hvor de kontrollerende  

 myndigheder har adgang til at efterse dokumenter m.v., gælder det, at det  

 f.eks. for mellemhandlere og mindre virksomheder ofte ikke vil være muligt at  

 foretage en opdeling i en forretningsmæssig del og en privat del.
En anden forudsætning for at kunne udføre en effektiv  

 kontrol er, at myndighederne har ret til at gøre sig bekendt med de af loven  

 omfattede personer, virksomheders m.v. skriftlige materiale, herunder  

 materiale  

 i elektronisk form i det omfang, det er nødvendigt for administration og  

 kontrol i henhold til loven og til forordningsbestemmelser omfattet af lovens  

 område.
I en række tilfælde vil formålet med den offentlige kontrol  

 forspildes,  

 hvis kontrolmyndigheden skulle afvente retskendelse før, at kontrollen kan  

 gennemføres.
Den foreslåede bestemmelse skal ses i sammenhæng med  

 bestemmelserne i lov nr. 442 af 9. juni 2004 om retssikkerhed ved  

 forvaltningens  

 anvendelse af tvangsindgreb og oplysningspligter med senere ændringer.
Denne  

 lov indeholder bl.a. regler om myndighedernes pligt til at give underretning  

 til vedkommende borger eller virksomhed forud for et tvangsindgrebs  

 gennemførelse, samt om den fremgangsmåde, forvaltningsmyndighederne skal  

 følge  

 ved iværksættelse af tvangsindgreb uden for strafferetsplejen (kontrolbesøg  

 m.v.).
 Bestemmelsen forventes kun undtagelsesvis at blive bragt i  

 anvendelse.
Til stk. 2 Det fastslås med bestemmelsen, at politiet om nødvendigt skal  

 yde bistand ved kontrollen.
Bestemmelsen svarer til bestemmelser i anden  

 lovgivning inden for Fødevareministeriets område.
Til stk. 3 Efter den foreslåede bestemmelse i stk. 3 skal den, der er  

 omfattet af reglerne i loven, efter anmodning give tilsynsmyndigheden de  

 oplysninger, som har betydning for kontrollen.
Oplysninger om økonomiske og  

 regnskabsmæssige  

 forhold kan være et vigtigt led i kontrollen.
Kun oplysninger, som er af  

 direkte betydning for kontrollen, kan kræves afgivet.
Myndighederne kan  

 vederlagsfrit forlange elektroniske udskrifter og kopier af relevant  

 materiale.
Til stk. 4 Efter stk. 4 kan fødevareministeren eller den fødevareministeren  

 bemyndiger hertil, vederlagsfrit udtage prøver til undersøgelse.
Bestemmelsen  

 er  

 en videreførelse af gældende lovs § 3, stk.1.
Til § 12 Efter den gældende lovs § 1, stk. 3, nr. 5, kan fødevareministeren  

 fastsætte bestemmelser om offentliggørelse af kontrol- og analyseresultater.  

 Der er en lang tradition for, at der på grundlag af denne bestemmelse sker  

 offentliggørelse af alle kontrol- og analyseresultater.
Navne på dem, der har  

 anmeldt den pågældende gødning, jordforbedringsmiddel m.v., fremgår af  

 offentliggørelsen.
Offentliggørelse finder i dag bl.a. sted på  

 Fødevareministeriets hjemmeside.
Efter forslaget til § 12, stk. 1, kan  

 ministeren fastsætte, at klage over kontrol eller analyseresultater ikke har  

 opsættende virkning på offentliggørelsen.
 Med forslaget til § 12 tilpasses bestemmelsen om  

 offentliggørelse således, at den svarer til nyere lovgivning på området.
 Der er med ændring af bestemmelsen om offentliggørelse ikke  

 tilsigtet en ændring af den hidtidige praksis.
 Det tilføjes, at bestemmelsen ikke kan anvendes til at  

 offentliggøre oplysninger om enkeltpersoners private forhold eller forhold,  

 der  

 er videregivet til politiet med anmodning om tiltalerejsning, eller sager,  

 hvor  

 der er faldet dom.
Til § 13 Til stk. 1 Det foreslås i stk. 1, nr. 1, at overtrædelser eller  

 undladelse af at efterkomme forbud og påbud meddelt efter § 5, stk. 1, eller  

 §  

 6 kan straffes med bøde.
Det foreslås endvidere i stk. 1, nr. 2, at den, der  

 undlader at afgive oplysninger efter § 11, stk. 3, eller undlader af at  

 stille  

 bistand til rådighed efter § 11, stk. 3, kan straffes med bøde.
Til stk. 2 I stk. 2 bemyndiges fødevareministeren til at fastsætte  

 bødestraf for overtrædelse af regler udstedt i medfør af loven.
Bestemmelsen  

 giver endvidere mulighed for, at der kan fastsættes straf af bøde for  

 overtrædelse af bestemmelser i regler fastsat af Det Europæiske Fællesskab om  

 forhold, der er omfattet af denne lov.
Til stk. 3 Begås en overtrædelse, herunder undladelse af at efterkomme  

 påbud og forbud, af selskaber m.v., foreslås det i stk. 3, at der kan  

 pålægges  

 strafansvar efter reglerne i straffelovens 5. kapitel.
Til § 14 Forslaget til § 14 indebærer, at fødevareministeren kan  

 meddele administrative bødeforelæg.
Det administrative bødeforelæg vil alene  

 kunne anvendes i overtrædelsessager, hvor sagen er klar såvel med hensyn til  

 overtrædelsens indhold, som med hensyn til de retsregler, der er overtrådt.  

 Bødestørrelsen vil blive fastlagt på grundlag af retspraksis.
Det er  

 ligeledes,  

 som anført i bestemmelsen, en forudsætning, at den pågældende erklærer sig  

 skyldig i overtrædelsen og er enig i, at sagen kan afgøres med et  

 bødeforelæg.
Administrativt bødeforelæg vil ofte blive opfattet som en  

 mere enkel og mindre belastende afgørelsesform end en indenretlig afgørelse,  

 som involverer såvel politi som retsvæsen.
Det findes derfor hensigtsmæssigt,  

 at borgeren i relativt ukomplicerede sager kan vælge mellem de to muligheder.  

 Anvendelsen af administrative bøder indebærer en aflastning af domstolene og  

 tillige en hurtigere afgørelse af sagen.
Retsplejelovens § 924, stk. 2, finder efter bestemmelsen  

 tilsvarende anvendelse ved vedtagelse af administrative bøder.
Ifølge denne  

 bestemmelse finder retsplejelovens § 834, stk. 1, nr. 2 og 3, og stk. 2, om  

 indholdet af anklageskrift tilsvarende anvendelse for administrative bøder.  

 Det  

 følger ligeledes af retsplejelovens principper, at modtageren af  

 bødeforelægget  

 ikke er pligtig at udtale sig.
 Vedtages et bødeforelæg i rette tid, eller bliver den efter  

 vedtagelsen inddrevet eller afsonet, bortfalder videre forfølgning jf.  

 retsplejelovens § 924, stk. 3.
 I det omfang der ikke er retspraksis på området, vil  

 bødeniveauet for overtrædelse af bestemmelserne skulle fastsættes af  

 domstolene, inden bestemmelsen kan bringes i anvendelse.
Til § 15 Til stk. 1 Det foreslås, at fødevareministeren kan fastsætte tidspunktet  

 for lovens ikrafttræden.
Til stk. 2 Med forslaget til stk. 2 ophæves den gældende lov om gødning og  

 jordforbedringsmidler m.m.
Til stk. 3 I stk. 3 foreslås det, at regler fastsat i medfør af den  

 gældende lov om gødning og om jordforbedringsmidler m.m. forbliver i kraft,  

 indtil de ophæves eller afløses af nye regler.
Overtrædelser vil blive  

 straffet  

 efter de hidtil gældende regler.
Til § 16 Loven gælder ikke for Færøerne og Grønland, men kan ved  

 kongelig anordning sættes helt eller delvist i kraft for Grønland med de  

 afvigelser, som de særlige grønlandske forhold tilsiger.
