Meddelelser fra Søfartsstyrelsen B.  

 Skibes bygning og udstyr m.v.
Kapitel B II-5 A(1)  Lasteliniekonventionen,  

 som ændret ved protokollen af 1988, 1. juli 2002 Lasteliniekonventionen  

 1966, som ændret   

 ved protokollen af 1988 International konvention   

 om lastelinier, 1966 De kontraherende regeringer, SOM ØNSKER at fastsætte ensartede  

 principper og regler vedrørende de grænser, hvortil skibe  

 på internationale rejser under hensyntagen til nødvendigheden af  

 at sikre liv og ejendom på søen må lastes, OG SOM FINDER, at dette bedst kan opnås ved  

 afslutning af en konvention, ER ENEDES om følgende:
Artikel 1 Almindelige konventionsforpligtelser (1) 	De kontraherende regeringer forpligter sig til at  

 sætte nærværende konventionsbestemmelser og de dertil  

 knyttede tillæg, som udgør en integrerende del af  

 nærværende konvention, i kraft.
Enhver henvisning til  

 nærværende konvention udgør samtidig en henvisning til  

 tillæggene.
 (2) 	De kontraherende regeringer skal træffe alle  

 foranstaltninger, som måtte være nødvendige for at  

 gennemføre nærværende konvention.
Artikel 2 Definitioner Medmindre andet er udtrykkelig bestemt, betyder i  

 nærværende konvention:
 (1) 	»Regler«, de til nærværende konvention  

 knyttede regler.
 (2) 	»Administration«, regeringen i den stat, hvor  

 skibet er hjemmehørende.
 (3) 	»Godkendt«, godkendt af administrationen.
(4) 	»International rejse«, en rejse fra et land,  

 på hvilket nærværende konvention finder anvendelse, til en  

 havn uden for dette land eller omvendt.
Ethvert territorium, for hvis  

 internationale forhold en kontraherende regering er ansvarlig, eller for  

 hvilket De forenede Nationer er den administrerende myndighed, betragtes som  

 et særskilt land.
 (5) 	Et »fiskeskib«, et skib, der anvendes til fangst  

 af fisk, hvaler, sæler, hvalrosser eller andre af havets levende  

 rigdomskilder.
 (6) 	»Nyt skib«, et skib, hvis køl er lagt,  

 eller som er på et tilsvarende konstruktionsstadium, på eller  

 efter datoen for nærværende konventions ikrafttræden for de  

 enkelte kontraherende regeringer.
 (7) 	»Eksisterende skib«, et skib, der ikke er et nyt  

 skib.
(8) 	»Længde« betyder 96% af den totale  

 længde målt på en vandlinie, som ligger 85% af den mindste  

 dybde (moulded) over kølens overkant, eller længden fra  

 forstævnens forkant til rorstammens midte på nævnte  

 vandlinie, såfremt denne længde er større.
Hvor  

 forstævnens kontur er konkav oven over vandlinien ved 85% af den  

 mindste dybde (moulded), skal henholdsvis både det forreste yderpunkt  

 af den totale længde og forstævnens forkant tages fra den  

 lodrette projicering på den vandlinie, der danner det agterste punkt af  

 forstævnens kontur (over nævnte vandlinie). I skibe konstrueret  

 med styrlastighed skal den vandlinie, denne længde måles  

 på, være parallel med konstruktionsvandlinien.
 (9) 	»Årsdag«, betyder den dag og måned i  

 hvert år, som svarer til det pågældende certifikats  

 udløbsdato.
Artikel 3 Almindelige bestemmelser (1) 	Intet skib, på hvilket  

 nærværende konvention finder anvendelse, må påbegynde  

 en international rejse efter datoen for nærværende konventions  

 ikrafttræden, medmindre det er blevet synet, mærket og forsynet  

 med et internationalt lasteliniecertifikat eller efter omstændighederne  

 med et internationalt lastelinieundtagelsescertifikat i overensstemmelse med  

 bestemmelserne i nærværende konvention.
 (2) 	Intet, som indeholdes i denne konvention, skal  

 være til hinder for, at en administration tildeler et større  

 fribord end det i henhold til tillæg I fastsatte minimumsfribord.
Artikel  

 4 Anvendelse (1) 	Nærværende konvention finder  

 anvendelse på:
(a) 	Skibe registreret i lande, hvis regeringer er  

 kontraherende regeringer; (b) 	skibe registreret i territorier, som  

 nærværende konvention i henhold til artikel 32 er udstrakt til at  

 omfatte; og (c) 	ikke-registrerede skibe, som er  

 hjemmehørende i en stat, hvis regering er en kontraherende regering.
 (2) 	Nærværende konvention finder  

 anvendelse på skibe beskæftiget på internationale rejser.
 (3) 	Medmindre det er udtrykkeligt bestemt anderledes,  

 gælder reglerne i tillæg I for nye skibe.
(4) 	Eksisterende skibe, som ikke fuldt ud opfylder  

 kravene i de i tillæg I eller nogen del deraf indeholdte regler, skal i  

 det mindste opfylde sådanne mindre vidtgående  

 herhenhørende krav, som administrationen anvendte på skibe  

 på internationale rejser forinden nærværende konventions  

 ikrafttræden; men i intet tilfælde kan der for sådanne  

 skibe stilles krav om forøgelse af fribordet.
Eksisterende skibe skal,  

 for at kunne opnå et mindre fribord end det allerede tildelte, opfylde  

 alle kravene i nærværende konvention.
 (5) 	Reglerne i tillæg II finder anvendelse  

 på nye og eksisterende skibe, som omfattes af nærværende  

 konvention.
Artikel 5 Undtagelsesbestemmelser (1) 	Nærværende konvention finder ikke  

 anvendelse på:
(a) 	krigsskibe; (b) 	nye skibe under 24 m (79 feet) i længde; (c) 	eksisterende skibe under 150 tons brutto; (d) 	lystfartøjer, der ikke er beskæftiget  

 erhvervsmæssigt; (e) 	fiskeskibe.
 (2) 	Ingen bestemmelser heri finder anvendelse på  

 skibe, der alene besejler:
(a) 	De store søer i Nordamerika og St.  

 Lawrencefloden så langt mod øst som til en kompaslinie trukket  

 fra Kap des Rosiers til West Point, Anticosti Island, og på nordsiden  

 af Anticosti Island meridianen på 63º v. længde; (b) 	Det Kaspiske Hav; (c) 	floderne La Plata, Parana og Uruguay så  

 langt mod øst som til en kompaslinie trukket mellem Punta Rasa (Cabo  

 San Antonio), Argentina, og Punta del Este, Uruguay.
Artikel 6 Fritagelser (1) 	Skibe, der er beskæftiget på  

 internationale rejser mellem nærliggende havne i to eller flere stater,  

 kan af administrationen fritages for at opfylde nærværende  

 konventions bestemmelser, så længe de er beskæftiget  

 på sådanne rejser, for så vidt regeringerne i de stater,  

 hvor vedkommende havne er beliggende, finder, at rejserne mellem disse havne  

 foregår under så beskyttede forhold, at det ville være  

 urimeligt eller upraktisk at anvende nærværende konventions  

 bestemmelser på de i sådan fart beskæftigede skibe.
(2) 	Administrationen kan fritage ethvert skib, i  

 hvilket der indgår nye konstruktionstræk, for at opfylde nogen af  

 denne konventions bestemmelser, hvis anvendelse alvorligt ville kunne  

 vanskeliggøre indgående undersøgelser vedrørende  

 udviklingen af sådanne konstruktionstræk og deres inkorporering i  

 skibe beskæftiget på internationale rejser.
Ethvert sådant  

 skib skal dog opfylde de sikkerhedskrav, der efter administrationens  

 opfattelse er tilstrækkelige med henblik på den fart, for hvilken  

 skibet er bestemt, samt er så effektive, at skibets sikkerhed i enhver  

 henseende er tilgodeset, og som kan godkendes af regeringerne i de stater,  

 der vil blive anløbet af skibet.
 (3) 	Den administration, som meddeler fritagelse i  

 henhold til stykkerne (1) og (2) i denne artikel, skal tilstille den  

 mellemstatlige rådgivende søfartsorganisation (i det  

 følgende kaldet organisationen) nærmere oplysninger herom  

 ledsaget af begrundelse for meddelelse af sådan fritagelse, hvilket  

 materiale organisationen skal videresende til de kontraherende regeringer til  

 underretning.
 (4) 	Et skib, der normalt ikke foretager internationale  

 rejser, men som under ganske særlige omstændigheder skal foretage  

 en enkelt international rejse, kan af administrationen fritages for at  

 opfylde et hvilket som helst af de i nærværende konvention  

 indeholdte krav, forudsat at det opfylder de sikkerhedskrav, der efter  

 administrationens opfattelse er tilstrækkelige med henblik på den  

 påtænkte rejse.
Artikel 7 Force  

 majeure (1) 	Et skib, som på det tidspunkt, da det  

 påbegynder en rejse, ikke er undergivet nærværende  

 konventions bestemmelser, skal ikke blive underkastet konventionens  

 bestemmelser som følge af nogen afvigelse fra dets  

 påtænkte rejse, der skyldes hårdt vejr eller anden force  

 majeure.
 (2) 	Ved anvendelse af bestemmelserne i  

 nærværende konvention skal de kontraherende regeringer tage  

 fornødent hensyn til enhver afvigelse eller forsinkelse, der  

 indtræffer for et skib på grund af hårdt vejr eller anden  

 force majeure.
Artikel 8 Ækvivalens (1) 	Administrationen kan tillade, at et hvilket som  

 helst tilbehør, materiale, redskab eller apparat anbringes, eller en  

 hvilken som helst anden foranstaltning træffes, om bord i et skib i  

 stedet for de ved nærværende konvention foreskrevne, hvis  

 administrationen efter afholdte prøver eller på anden måde  

 finder, at sådant tilbehør, materiale, redskab eller apparat  

 eller sådan foranstaltning er mindst lige så effektiv som de ved  

 konventionen foreskrevne.
 (2) 	Den administration, der tillader et  

 tilbehør, materiale, redskab eller apparat eller en foranstaltning i  

 stedet for de ved konventionen foreskrevne, skal tilstille organisationen  

 nærmere oplysninger herom tillige med en rapport over foretagne  

 prøver for videresendelse til de kontraherende regeringer.
Artikel  

 9 Godkendelser for eksperimentelle  

 formål (1) 	Intet, som indeholdes i nærværende  

 konvention, skal være til hinder for, at en administration meddeler  

 særskilt godkendelse med henblik på gennemførelse af  

 forsøg for så vidt angår et skib, på hvilket  

 konventionen finder anvendelse.
 (2) 	En administration, der meddeler sådan  

 godkendelse, skal tilstille organisationen nærmere oplysninger herom,  

 for videresendelse til de kontraherende regeringer.
Artikel 10 Reparationer, ombygninger og  

 forandringer (1) 	Et skib, der underkastes reparationer, ombygninger  

 og forandringer, og dermed i forbindelse stående ændringer i  

 udrustning, skal vedblive at opfylde mindst de for skibet hidtil  

 gældende krav.
Et eksisterende skib skal i tilfælde som  

 nævnt i almindelighed opfylde de for et nyt skib gældende krav i  

 mindst samme omfang, som det tidligere gjorde.
 (2) 	Reparationer, ombygninger og forandringer af  

 væsentligt omfang og dermed i forbindelse stående ændringer  

 i udrustning bør være i overensstemmelse med kravene for et nyt  

 skib i den udstrækning, administrationen anser det for rimeligt og  

 muligt.
Artikel 11 Zoner og  

 områder (1) 	Et skib, på hvilket nærværende  

 konvention finder anvendelse, skal opfylde de krav, som gælder for  

 vedkommende skib i de i tillæg II nævnte zoner og områder.
 (2) 	En havn, som er beliggende på  

 grænselinien mellem to zoner eller områder, skal anses som  

 liggende inden for den zone eller det område, hvorfra eller hvortil  

 skibet ankommer eller afgår.
Artikel  

 12 Nedtrykning (1) 	Bortset fra de i stykkerne (2) og (3) i  

 nærværende artikel indeholdte undtagelser må de på  

 skibets sider afmærkede lastelinier, som gælder for  

 årstiden og den zone eller det område, hvori skibet befinder sig,  

 ikke på noget tidspunkt være under vand, når skibet  

 afgår, under rejsen eller ved ankomst.
 (2) 	Når et skib befinder sig i ferskvand af  

 vægtfylde 1, kan vedkommende lastelinie nedtrykkes med den i det  

 internationale lasteliniecertifikat viste korrektion for ferskvand.  

 Såfremt vægtfylden ikke er 1, skal der anvendes en korrektion,  

 der er proportional med forskellen mellem 1,025 og den faktiske  

 vægtfylde.
 (3) 	Når et skib afgår fra en havn, som er  

 beliggende på en flod eller i et indre farvand, tillades dybere  

 nedlastning svarende til vægten af brændstof og alle andre  

 stores, som er nødvendige under hensyn til forbruget fra  

 afgangsstedet, og indtil skibet når havet.
Artikel 13 Syn og  

 mærkning Syn og mærkning af skibe skal med hensyn til  

 gennemførelsen af bestemmelserne i nærværende konvention  

 samt meddelelse af fritagelser derfra udføres af embedsmænd fra  

 administrationen.
Administrationen kan dog overdrage syn og mærkning  

 enten til de i sådant øjemed udpegede synsmænd eller til  

 de af administrationen anerkendte organisationer.
I alle tilfælde  

 påtager vedkommende administration sig det fulde ansvar for  

 fuldstændigheden og effektiviteten af syn og mærkning.
Artikel 14 Førstegangs-, fornyede og årlige  

 syn (1) 	Et skib skal underkastes nedenfor nævnte  

 syn:
(a) 	Et førstegangssyn før skibet  

 sættes i fart, som skal omfatte en fuldstændig inspektion af dets  

 konstruktion og udrustning, for så vidt som skibet er omfattet af denne  

 konvention.
Dette syn skal udføres således, at det giver  

 sikkerhed for, at arrangementer, materialer og materialedimensioner fuldt ud  

 opfylder kravene i denne konvention.
 (b) 	Et fornyet syn efter administrationens  

 bestemmelse, dog senest med 5 års mellemrum med undtagelse af de  

 tilfælde, hvor artikel 19, stk. (2), (5), (6) og (7) finder anvendelse,  

 hvilket skal udføres således, at det giver sikkerhed for, at  

 konstruktion, udrustning, arrangementer, materialer og materialedimensioner  

 fuldt ud opfylder kravene i denne konvention.
 (c) 	Et årligt syn inden for 3 måneder  

 før eller efter årsdagen for certifikatets udstedelse for at  

 sikre at:
 (i) 	der ikke ved skroget eller overbygningerne er  

 foretaget ændringer, som påvirker beregningerne til bestemmelse  

 af lasteliniens plads.
 (ii) 	udrustning og beskyttelse af åbninger,  

 rækværk, lænseporte og adgange til mandskabsrum er  

 vedligeholdt i fyldestgørende stand.
 (iii) 	fribordsmærkerne er korrekt og permanent  

 angivet.
 (iv) 	de i regel 10 krævede oplysninger er  

 tilvejebragt.
 (2) 	De i denne artikels stk. (1) (c) nævnte  

 årlige syn skal påtegnes på det internationale  

 lasteliniecertifikat eller det internationale lastelinieundtagelsescertifikat  

 udstedt til et skib, der er undtaget i henhold til artikel 6, stk. (2) i  

 denne konvention.
Artikel 15 Opretholdelse af skibets tilstand efter  

 syn Efter afholdelse af et syn i henhold til artikel 14  

 må uden administrationens samtykke ingen forandring foretages ved  

 konstruktion, udrustning, indretning, materiale eller materialedimensioner,  

 der omfattes af synet.
Artikel 16 Udstedelse af certifikater (1) 	Et internationalt lasteliniecertifikat skal  

 udstedes til ethvert skib, som er blevet synet og mærket i  

 overensstemmelse med nærværende konvention.
 (2) 	Et internationalt lastelinieundtagelsescertifikat  

 skal udstedes til et skib, for hvis vedkommende der er blevet meddelt en  

 fritagelse i henhold til og i overensstemmelse med artikel 6, stykkerne (2)  

 eller (4).
(3) 	Sådanne certifikater udstedes af  

 administrationen eller af en af denne dertil behørigt bemyndiget  

 person eller organisation.
I alle tilfælde påtager  

 administrationen sig det fulde ansvar for certifikatet.
Artikel 17 Udstedelse eller påtegning af certifikater ved  

  

 en anden regering (1) 	En kontraherende regering kan efter anmodning fra  

 en anden kontraherende regering lade et skib syne og skal, hvis den finder  

 det godtgjort, at bestemmelserne i denne konvention er opfyldt, udstede eller  

 bemyndige udstedelse af det internationale lasteliniecertifikat til skibet og  

 i påkommende tilfælde påtegne eller bemyndige  

 påtegnelse af certifikatet på skibet i overensstemmelse med denne  

 konvention.
 (2) 	En kopi af certifikatet, en kopi af den ved  

 fribordsberegningen benyttede synsrapport samt en kopi af beregningerne skal  

 snarest muligt tilstilles den regering, som har anmodet om synet.
 (3) 	Et således udstedt certifikat skal  

 være forsynet med en påtegning om, at det er udstedt på  

 begæring af regeringen i den stat, i hvilken skibet er eller skal  

 være hjemmehørende, og det skal have samme gyldighed og  

 anerkendes på samme måde som et certifikat udstedt i henhold til  

 artikel 16.
 (4) 	Et internationalt lasteliniecertifikat må  

 ikke udstedes til et skib, som er hjemmehørende i en stat, hvis  

 regering ikke er en kontraherende regering.
Artikel 18 Certifikaternes form Certifikaterne skal udfærdiges i den form, der  

 svarer til de modeller, der angives i Tillæg III til denne konvention.  

 Hvis det sprog, der anvendes, hverken er engelsk eller fransk, skal ordlyden  

 indeholde en oversættelse til et af disse sprog.
Artikel 19 Certifikaternes gyldighed og  

 gyldighedsperiode (1) 	Et internationalt lasteliniecertifikat skal efter  

 administrationens bestemmelse udstedes for et tidsrum, som ikke må  

 overstige 5 år.
 (2) 	(a) 	Uanset kravene i stk. (1) skal det nye  

 certifikat - efter fornyet syn er foretaget - inden 3 måneder  

 før udløbsdatoen for det eksisterende certifikat, være  

 gyldigt fra den dag, hvor det fornyede syn blev foretaget og indtil en dag,  

 der ikke overstiger 5 år fra det eksisterende certifikats  

 udløbsdato.
 (b) 	Når det fornyede syn er udført efter  

 det eksisterende certifikats udløbsdato, skal det nye certifikat  

 være gyldigt fra den dag, hvor det fornyede syn blev udført og  

 indtil en dag, der ikke overstiger 5 år fra det eksisterende  

 certifikats udløbsdato.
 (c) 	Når det fornyede syn er udført mere  

 end 3 måneder før det eksisterende certifikats  

 udløbsdato, skal det nye certifikat være gyldigt fra den dag,  

 hvor det fornyede syn blev udført og indtil en dag, der ikke  

 overstiger 5 år fra datoen for udførelsen af det fornyede syn.
 (3) 	Administrationen kan for certifikater, der er  

 udstedt for et tidsrum af under 5 år, forlænge certifikatets  

 gyldighedsperiode ud over udløbsdatoen til det maksimale tidsrum  

 fastlagt i stk. (1), forudsat at de årlige syn som nævnt i  

 artikel 14, der finder anvendelse for certifikater, der udstedes for en  

 5-års periode, udføres som foreskrevet.
(4) 	Hvis der er foretaget fornyet syn som nævnt  

 i artikel 14, stk. (1) punkt (b) og der ikke kan udstedes et nyt certifikat  

 til skibet, inden det eksisterende certifikats udløbsdato, kan den  

 person eller organisation, der udfører synet, forlænge det  

 eksisterende certifikats gyldighedsperiode i et tidsrum, der ikke overstiger  

 5 måneder.
Denne forlængelse skal påtegnes certifikatet og  

 skal kun gives, hvor der ikke er foretaget ændringer i konstruktion,  

 udrustning, arrangementer, materialer eller materialedimensioner, som  

 påvirker skibets fribord.
 (5) 	Hvis et skib på tidspunktet for  

 certifikatets udløb ikke er i en havn, hvor det skal synes, kan  

 administrationen forlænge certifikatets gyldighedsperiode, men denne  

 forlængelse skal kun indrømmes for at tillade skibet at  

 fuldføre sin rejse til den havn, hvor det skal synes, og endda kun i  

 tilfælde, hvor det forekommer rigtigt og rimeligt at gøre det.  

 Intet certifikat må forlænges for et længere tidsrum end 3  

 måneder, og et skib, som indrømmes en sådan  

 forlængelse, er ikke ved ankomsten til den havn, hvor det skal synes,  

 berettiget til i kraft af denne forlængelse at forlade den  

 pågældende havn uden at have opnået et nyt certifikat.  

 Når der er foretaget fornyet syn, skal det nye certifikat være  

 gyldigt indtil en dag, der ikke overstiger 5 år fra det eksisterende  

 certifikats udløbsdato, før forlængelsen  

 indrømmedes.
(6) 	Et certifikat udstedt til et skib, der  

 beskæftiges på korte rejser, og som ikke er blevet  

 forlænget i henhold til forudgående bestemmelser i denne artikel,  

 kan forlænges af administrationen i en tillægsperiode på op  

 til 1 måned fra dets påførte udløbsdato.
Når  

 det fornyede syn er foretaget, skal det nye certifikat være gyldigt  

 indtil en dag, der ikke overstiger 5 år fra det eksisterende  

 certifikats udløbsdato, før forlængelsen  

 indrømmedes.
 (7) 	I særlige tilfælde behøver et  

 nyt certifikat efter administrationens bestemmelse ikke dateres fra det  

 eksisterende certifikats udløbsdato som krævet i stk. (2), (5)  

 og (6). I disse særlige tilfælde skal det nye certifikat  

 være gyldigt indtil en dag, der ikke overstiger 5 år fra den dag,  

 det fornyede syn blev foretaget.
 (8) 	Hvis et årligt syn finder sted før  

 det tidsrum, der angives i artikel 14, gælder det at:
 (a) 	Årsdagen, der fremgår af certifikatet,  

 skal ændres ved påtegning til en dato, som højst må  

 være 3 måneder senere end den dag, hvor synet blev foretaget.
 (b) 	Det efterfølgende årlige syn, som  

 kræves i artikel 14, skal foretages med mellemrum som foreskrevet i den  

 pågældende artikel under anvendelse af den nye årsdag.
 (c) 	Udløbsdatoen kan holdes uændret,  

 forudsat at der udføres et eller flere årlige syn, således  

 at de maksimale mellemrum mellem synene som foreskrevet i artikel 14 ikke  

 overskrides.
 (9) 	Et internationalt lasteliniecertifikat skal  

 ophøre med at være gyldigt i ethvert af følgende  

 tilfælde:
 (a) 	Der er foretaget sådanne væsentlige  

 forandringer ved skibets skrog eller overbygninger, som  

 nødvendiggør tildeling af forøget fribord.
 (b) 	De i artikel 14, stk. (1) (c) omhandlede  

 indretninger og anordninger ikke er vedligeholdt i fyldestgørende  

 stand.
 (c) 	Certifikatet ikke er påtegnet til bevidnelse  

 af, at skibet er blevet synet som foreskrevet i artikel 14, stk. (1)(c).
 (d) 	Skibets konstruktionsmæssige styrke er  

 nedsat i en sådan grad, at skibet frembyder fare.
(10) 	(a) 	Gyldighedsperioden for et internationalt  

 lastelinieundtagelsescertifikat, som af en administration er udstedt til et i  

 medfør af artikel 6, stk. (2), fritaget skib, må ikke overstige  

 5 år.
Et sådant certifikat skal være undergivet en lignende  

 procedure for fornyelse, påtegning, forlængelse og inddragelse  

 som er fastsat for et internationalt lasteliniecertifikat i henhold til denne  

 artikel.
 (b) 	Gyldighedsperioden for et internationalt  

 lastelinieundtagelsescertifikat, som af en administration er udstedt til et i  

 medfør af artikel 6, stk. (4), fritaget skib, er begrænset til  

 den ene rejse, for hvilken det er udstedt.
 (11) 	Et certifikat udstedt af en administration til et  

 skib ophører at være gyldigt ved et sådant skibs  

 overførsel til en anden stats flag.
Artikel 20 Anerkendelse af certifikater De på en af de kontraherende regeringers  

 foranstaltning i overensstemmelse med nærværende konvention  

 udstedte certifikater skal anerkendes af alle andre kontraherende regeringer  

 og skal, for så vidt angår alle af nærværende  

 konvention omfattede forhold, betragtes som havende samme gyldighed som de af  

 dem selv udstedte certifikater.
Artikel 21 Kontrol (1) 	Skibe, der er forsynet med et i henhold til  

 artikel 16 eller artikel 17 udstedt certifikat, er i de andre kontraherende  

 regeringers havne undergivet kontrol af de dertil af vedkommende regeringer  

 behørigt bemyndigede embedsmænd.
De kontraherende regeringer  

 skal sikre sig, at sådan kontrol, så vidt det er rimeligt og  

 muligt, udøves med henblik på at konstatere, at der om bord  

 findes et gyldigt certifikat i henhold til nærværende konvention.  

 Såfremt der om bord i skibet findes et gyldigt internationalt  

 lasteliniecertifikat, skal sådan kontrol være indskrænket  

 til at konstatere:
(a) 	at skibet ikke er lastet dybere end tilladt ved  

 certifikatet; (b) 	at lasteliniens anbringelse på skibet svarer  

 til certifikatets angivelse; (c) 	at skibet ikke er undergået så  

 væsentlige forandringer med hensyn til de i artikel 19, stk. (9) (a) og  

 (b), omhandlede forhold, at det er åbenbart uskikket til at gå  

 til søs uden fare for menneskeliv.
Såfremt der om bord findes et  

 internationalt lastelinieundtagelsescertifikat, skal kontrollen  

 indskrænkes til at konstatere, at alle i dette certifikat fastsatte  

 krav er opfyldt.
 (2) 	Hvis sådan kontrol udøves i  

 medfør af denne artikels stk. (1) (c), skal den kun udøves i  

 den udstrækning, det er nødvendigt for at sikre, at skibet ikke  

 afgår, før det kan gå til søs uden fare for  

 passagerer eller besætning.
 (3) 	Såfremt den i nærværende artikel  

 hjemlede kontrol giver anledning til nogen art af indskriden, skal den  

 embedsmand, der foretager kontrollen, øjeblikkelig give skriftlig  

 meddelelse til konsulen eller den diplomatiske repræsentant for den  

 stat, hvor skibet er hjemmehørende, om denne beslutning samt om  

 samtlige de omstændigheder, som medførte, at indskriden  

 ansås for at være nødvendig.
Artikel 22 Rettigheder De ved nærværende konvention hjemlede  

 rettigheder kan ikke påberåbes af et skib, medmindre det er  

 forsynet med et gyldigt certifikat i henhold til konventionen.
Artikel 23 Søulykker (1) 	Enhver administration forpligter sig til at lade  

 foretage undersøgelse af alle søulykker, der tilstøder  

 skibe, for hvilke den er ansvarlig, og som er underkastet bestemmelserne i  

 nærværende konvention, såfremt administrationen mener, at  

 en sådan undersøgelse vil kunne bidrage til at fastslå,  

 hvilke ændringer der måtte være ønskelige i  

 konventionen.
(2) 	Enhver kontraherende regering forpligter sig til  

 at forsyne organisationen med alle saglige oplysninger angående  

 resultaterne af sådanne undersøgelser.
Ingen af organisationen  

 på grundlag af sådanne oplysninger udarbejdet rapport eller  

 rekommendation må afsløre de pågældende skibes  

 identitet eller nationalitet eller på nogen måde  

 pålægge eller antyde ansvar med hensyn til noget skib eller nogen  

 person.
Artikel 24 Tidligere traktater og konventioner (1) 	Alle andre traktater, konventioner og aftaler  

 vedrørende lasteliniespørgsmål, som for tiden er i kraft  

 mellem regeringer, der har underskrevet nærværende konvention,  

 skal vedblive at have fuld og uindskrænket gyldighed inden for deres  

 gyldighedsfrist, for så vidt angår:
(a) 	skibe, på hvilke nærværende  

 konvention ikke finder anvendelse; og (b) 	skibe, på hvilke nærværende  

 konvention finder anvendelse, med hensyn til forhold, der ikke udtrykkelig er  

 reguleret ved denne.
 (2) 	I det omfang, sådanne traktater,  

 konventioner eller aftaler imidlertid er i modstrid med  

 nærværende konventions forskrifter, skal nærværende  

 konventions forskrifter have fortrinsret.
Artikel 25 Aftale  

 om særlige regler Når i overensstemmelse med  

 nærværende konvention særlige regler er udfærdiget  

 ved overenskomst mellem alle eller nogle af de kontraherende regeringer, skal  

 der til videre bekendtgørelse for alle kontraherende regeringer gives  

 organisationen meddelelse om sådanne regler.
Artikel 26 Meddelelse af oplysninger (1) 	De kontraherende regeringer forpligter sig til at  

 gøre organisationen bekendt med samt hos denne deponere:
(a) 	Et tilstrækkeligt antal eksemplarer af de af  

 dem i henhold til bestemmelserne i nærværende konvention udstedte  

 certifikater til videresendelse til de kontraherende regeringer; (b) 	teksten til love, anordninger,  

 bekendtgørelser, regler og andre kundgørelser, som måtte  

 blive udfærdiget vedrørende de forskellige emner, der falder  

 inden for nærværende konventions rammer; (c) 	en fortegnelse over ikke-statslige organer, som er  

 bemyndiget til at handle på deres vegne for så vidt angår  

 administrationen af lasteliniespørgsmål, til videresendelse til  

 de kontraherende regeringer.
 (2) 	Enhver kontraherende regering erklærer sig  

 villig til efter anmodning at stille sine styrkenormer til rådighed for  

 enhver anden kontraherende regering.
Artikel 27 Underskrift, godkendelse og  

 tiltræden (1) 	Nærværende konvention skal være  

 åben for underskrift i 3 måneder fra den 5. april 1966 og skal  

 derefter fortsætte at være åben for tiltrædelse.  

 Regeringerne for stater, som er medlemmer af De forenede Nationer eller af et  

 af FNs særlige organer, eller af den internationale domstols statutter,  

 kan blive deltagere i konventionen ved:
(a) 	Underskrift uden forbehold om godkendelse; (b) 	underskrift med forbehold om godkendelse  

 efterfulgt af godkendelse; eller (c) 	tiltræden.
 (2) 	Godkendelse eller tiltræden sker ved at  

 deponere et godkendelses- eller tiltrædelsesinstrument hos  

 organisationen, der skal underrette alle de regeringer, som har underskrevet  

 konventionen eller godkendt den om hver ny godkendelse eller tiltræden  

 og om datoen for modtagelsen.
Artikel 28 Ikrafttræden (1) 	Nærværende konvention træder i  

 kraft 12 måneder efter den dato, på hvilken mindst 15 staters  

 regeringer, herunder 7 hver med en tonnage på mindst 1 million  

 bruttotons, har underskrevet uden forbehold om godkendelse eller deponeret  

 godkendelses- eller tiltrædelsesinstrumenter i henhold til artikel 27.  

 Organisationen skal underrette alle regeringer, som har underskrevet eller  

 tiltrådt nærværende konvention, om datoen for dennes  

 ikrafttræden.
 (2) 	For regeringer, som har deponeret et godkendelses-  

 eller tiltrædelsesinstrument vedrørende nærværende  

 konvention i løbet af de i denne artikels stk. (1) omhandlede 12  

 måneder, bliver godkendelsen eller tiltrædelsen effektiv ved  

 nærværende konventions ikrafttræden eller 3 måneder  

 efter den dato, på hvilken godkendelses- eller  

 tiltrædelsesinstrumentet er deponeret, alt efter hvilken dato der  

 herefter bliver den senest indtrædende.
 (3) 	For regeringer, som har deponeret et godkendelses-  

 eller tiltrædelsesinstrument vedrørende nærværende  

 konvention efter datoen for dens ikrafttræden, træder  

 konventionen i kraft 3 måneder efter den dato, på hvilken  

 sådant instrument er deponeret.
 (4) 	Efter den dato, på hvilken alle de skridt,  

 som er nødvendige for at sætte en ændring af  

 nærværende konvention i kraft, er blevet gennemført, eller  

 alle fornødne godkendelser, for så vidt angår  

 ændring ved enstemmig beslutning, anses at være meddelt i henhold  

 til artikel 29, stk. (2) (b), skal ethvert godkendelses- eller  

 tiltrædelsesinstrument anses at gælde den således  

 ændrede konvention.
Artikel 29 Ændringer (1) 	Nærværende konvention kan efter  

 forslag af en kontraherende regering ændres ved en af de i  

 nærværende artikel nærmere angivne fremgangsmåder.
 (2) 	Ændring ved enstemmig beslutning:
 (a) 	På anmodning af en kontraherende regering  

 skal enhver af denne foreslået ændring i nærværende  

 konvention af organisationen tilstilles alle de kontraherende regeringer til  

 overvejelse med henblik på enstemmig vedtagelse.
(b) 	Enhver sådan ændring skal træde  

 i kraft 12 måneder efter datoen for dens vedtagelse af alle  

 kontraherende regeringer, medmindre der træffes beslutning om en  

 tidligere ikrafttrædelsesdato.
En kontraherende regering, som ikke  

 tilstiller organisationen sin godkendelse eller forkastelse af  

 ændringsforslaget inden 3 år efter, at dette første gang  

 er blevet bekendtgjort af organisationen, anses at have tiltrådt  

 ændringen.
 (c) 	Et ændringsforslag anses forkastet, hvis  

 dette ikke er tiltrådt i henhold til pkt. (b) i nærværende  

 stykke inden 3 år efter, at det af organisationen er blevet tilstillet  

 alle kontraherende regeringer.
 (3) 	Ændring efter behandling af organisationen:
(a) 	På anmodning af en kontraherende regering  

 vil enhver af denne foreslået ændring i nærværende  

 konvention blive behandlet af organisationen.
Såfremt sådant  

 forslag vedtages med to tredjedeles flertal af de tilstedeværende og  

 stemmeafgivende medlemmer i organisationens Komite for Sikkerheden på  

 Søen, skal forslaget tilstilles alle medlemmer af organisationen og  

 alle kontraherende regeringer mindst 6 måneder, før det  

 behandles af organisationens forsamling.
 (b) 	Hvis ændringsforslaget vedtages med to  

 tredjedeles flertal af de tilstedeværende og stemmeafgivende medlemmer  

 i forsamlingen, skal det af organisationen tilstilles alle kontraherende  

 regeringer til godkendelse.
 (c) 	Sådan ændring skal træde i kraft  

 12 måneder efter den dato, på hvilken ændringen er  

 tiltrådt af to tredjedele af de kontraherende regeringer.  

 Ændringen træder i kraft for alle kontraherende regeringer med  

 undtagelse af de regeringer, som før ændringens  

 ikrafttræden afgiver en erklæring om, at de ikke tiltræder  

 denne.
(d) 	Forsamlingen kan med to tredjedeles flertal af de  

 tilstedeværende og stemmeafgivende medlemmer, heri indbefattet to  

 tredjedele af de i Komiteen for Sikkerheden på Søen  

 repræsenterede regeringer, som er til stede og afgiver stemme i  

 forsamlingen, på det tidspunkt en ændring vedtages,  

 fremsætte forslag til beslutning om, at ændringen er af så  

 vigtig karakter, at enhver kontraherende regering, der afgiver en  

 erklæring i henhold til pkt. (c), og som ikke tiltræder  

 ændringen inden for et tidsrum af 12 måneder efter  

 ændringens ikrafttræden, skal ophøre med at være  

 deltager i nærværende konvention ved udløbet af denne  

 periode.
Forslag til beslutning som nævnt kan ikke fremsættes,  

 medmindre der foreligger forudgående tilslutning fra to tredjedele af  

 de regeringer, som har tiltrådt nærværende konvention.
 (e) 	Intet, som indeholdes i dette stykke, skal  

 være til hinder for, at den kontraherende regering, som oprindelig  

 foreslog behandling af en ændring i nærværende konvention i  

 henhold til dette stykke, når som helst i overensstemmelse med stk. (2)  

 eller stk. (4) i denne artikel tager sådanne andre skridt, som den  

 finder ønskelige.
 (4) 	Ændring ved afholdelse af en konference:
 (a) 	På anmodning af en kontraherende regering og  

 med tilslutning fra mindst en tredjedel af de kontraherende regeringer vil en  

 regeringskonference blive sammenkaldt af organisationen til behandling af  

 ændringer i nærværende konvention.
 (b) 	Enhver ændring, der vedtages af en  

 sådan konference med to tredjedeles flertal af de tilstedeværende  

 og stemmeafgivende kontraherende regeringer, skal af organisationen  

 tilstilles alle de kontraherende regeringer til godkendelse.
 (c) 	Sådan ændring skal træde i kraft  

 12 måneder efter den dato, på hvilken ændringen er  

 tiltrådt af to tredjedele af de kontraherende regeringer.  

 Ændringen træder i kraft for alle kontraherende regeringer med  

 undtagelse af de regeringer, som før ændringens  

 ikrafttræden afgiver en erklæring om, at de ikke tiltræder  

 denne.
 (d) 	Med to tredjedeles flertal af de  

 tilstedeværende og stemmeafgivende kontraherende regeringer kan en i  

 henhold til punkt (a) sammenkaldt konference på det tidspunkt, en  

 ændring vedtages, beslutte, at ændringen er af så vigtig  

 karakter, at enhver kontraherende regering, der afgiver en erklæring i  

 henhold til punkt (c), og som ikke tiltræder ændringen inden for  

 et tidsrum af 12 måneder efter ændringens ikrafttræden,  

 skal ophøre med at være deltager i nærværende  

 konvention ved udløbet af denne periode.
 (5) 	Enhver ændring, der i henhold til denne  

 artikel foretages i nærværende konvention, og som vedrører  

 et skibs konstruktion, skal kun finde anvendelse på skibe, hvis  

 køl er lagt, eller som er på et tilsvarende  

 konstruktionsstadium, på eller efter datoen for ændringens  

 ikrafttræden.
 (6) 	Organisationen skal underrette alle kontraherende  

 regeringer om enhver ændring, der træder i kraft i henhold til  

 denne artikel, samt om datoen for ændringens ikrafttræden.
 (7) 	Enhver tiltræden eller erklæring i  

 henhold til denne artikel skal skriftligt meddeles organisationen, der skal  

 underrette alle kontraherende regeringer derom.
Artikel  

 30 Opsigelse (1) 	Nærværende konvention kan opsiges af  

 en hvilken som helst kontraherende regering når som helst efter  

 udløbet af 5 år fra den dato, på hvilken konventionen  

 træder i kraft for den pågældende regering.
 (2) 	Opsigelse sker ved skriftlig meddelelse til  

 organisationen, der underretter de øvrige kontraherende regeringer om  

 enhver modtaget opsigelse og om datoen for dens modtagelse.
 (3) 	En opsigelse træder i kraft et år -  

 eller sådant længere tidsrum, som måtte være  

 nærmere angivet i meddelelsen - efter at den er modtaget af  

 organisationen.
Artikel 31 Midlertidig ophævelse (1) 	I tilfælde af fjendtligheder eller andre  

 ekstraordinære omstændigheder, som berører vitale  

 interesser for en stat, hvis regering er en kontraherende regering, kan  

 vedkommende regering midlertidigt ophæve anvendelsen af  

 nærværende konvention helt eller delvist.
Den regering, som  

 foretager en midlertidig ophævelse, skal straks give organisationen  

 meddelelse herom.
 (2) 	En sådan midlertidig ophævelse skal  

 ikke betage andre kontraherende regeringer nogen dem i medfør af  

 nærværende konvention tillagt kontrolret over skibe, der  

 tilhører den regering, der foretager denne ophævelse, når  

 sådanne skibe befinder sig i deres havne.
 (3) 	Den regering, der foretager en midlertidig  

 ophævelse, kan når som helst bringe sådan ophævelse  

 til ophør og skal da straks give organisationen meddelelse herom.
 (4) 	Organisationen skal underrette alle kontraherende  

 regeringer om enhver i medfør af denne artikel foretaget midlertidig  

 ophævelse eller genindførelse.
Artikel  

 32 Territorier (1) 	(a) 	De forenede Nationer, i tilfælde  

 hvor denne organisation er den administrerende myndighed for et territorium,  

 eller enhver kontraherende regering, der er ansvarlig for et territoriums  

 internationale forhold, skal snarest muligt forhandle med sådant  

 territorium med henblik på at udstrække nærværende  

 konvention til dette territorium og kan når som helst ved skriftlig  

 meddelelse til organisationen erklære, at nærværende  

 konvention udstrækkes til at omfatte sådant territorium.
 (b) 	Nærværende konvention skal omfatte det  

 i meddelelsen nævnte territorium fra datoen for meddelelsens modtagelse  

 eller fra anden i meddelelsen eventuelt angivet dato.
 (2) 	(a) 	De forenede Nationer eller enhver  

 kontraherende regering, som har afgivet en erklæring i henhold til  

 denne artikels stk. (1) (a), kan når som helst efter udløbet af  

 en periode på 5 år fra den dato, på hvilken konventionen  

 således er blevet udstrakt til et territorium, ved skriftlig meddelelse  

 til organisationen erklære, at nærværende konvention skal  

 ophøre med at gælde for ethvert i meddelelsen nævnt  

 territorium.
 (b) 	Nærværende konvention skal  

 ophøre at gælde for et i sådan meddelelse omhandlet  

 territorium et år - eller sådan længere periode, som  

 måtte være nær mere angivet deri - efter den dato, på  

 hvilken organisationen modtog meddelelsen.
 (3) 	Organisationen skal underrette alle kontraherende  

 regeringer om, at nærværende konvention i henhold til stk. (1) i  

 denne artikel er blevet udstrakt til de omhandlede territorier, og om, at  

 sådanne territorier i henhold til bestemmelserne i stk. (2) ikke  

 længere omfattes af denne, med angivelse af datoen, fra hvilken  

 nærværende konvention således henholdsvis skal gælde  

 eller ophøre at gælde.
Artikel 33 Registrering (1) 	Nærværende konvention skal deponeres  

 hos organisationen, og organisationens generalsekretær skal fremsende  

 bekræftede genparter deraf til alle de regeringer, som har underskrevet  

 konventionen, og til alle regeringer, som tiltræder  

 nærværende konvention.
 (2) 	Så snart nærværende konvention  

 træder i kraft, skal organisationen registrere den i overensstemmelse  

 med artikel 102 i De forenede Nationers Pagt.
Artikel 34 Sprog Nærværende konvention er udfærdiget i et  

 enkelt eksemplar på engelsk og fransk; begge tekster er lige  

 autentiske.
Officielle oversættelser til russisk og spansk skal  

 udarbejdes og deponeres sammen med det underskrevne originaleksemplar.
 TIL BEVIDNELSE HERAF har undertegnede, der af deres  

 respektive regeringer er behørigt bemyndiget dertil, underskrevet  

 nærværende konvention.
 UDFÆRDIGET i London den 5. april 1966.
(Underskrifter) Tillæg I Regler om fastsættelse af  

 lastelinier Kapitel I Almindelige  

 bestemmelser Reglerne forudsætter, at ladningen,  

 ballast o.s.v. er af en sådan beskaffenhed og er således stuvet  

 og anbragt, at skibet sikres tilstrækkelig stabilitet, og at for store  

 styrkemæssige påvirkninger undgås.
 Reglerne forudsætter endvidere, at  

 internationale forskrifter, som måtte være fastsat  

 vedrørende stabilitet eller inddeling, er opfyldt.
 Regel 1 	Styrken af skibet.
Administrationen skal sikre sig, at skibet i  

 almindelighed besidder tilstrækkelig styrke for den til det tildelte  

 fribord svarende dybgang.
Skibe, som er bygget og som vedligeholdes i  

 overensstemmelse med et af administrationen anerkendt klassifikationsselskabs  

 regler, kan anses at besidde tilstrækkelig styrke.
 Regel 2 	Anvendelse.
 (1) 	Skibe med mekanisk fremdrivningsmiddel eller  

 lægtere, pramme eller andre skibe uden selvstændigt  

 fremdrivningsmiddel skal tildeles fribord i overensstemmelse med  

 bestemmelserne i nærværende tillægs regler 1-40.
 (2) 	Skibe, der fører trædækslast,  

 kan foruden de i nærværende regels stk. (1) foreskrevne fribord,  

 tildeles trælastfribord i overensstemmelse med bestemmelserne i  

 nærværende tillægs regler 41-45.
 (3) 	Skibe, der er indrettet til at føre sejl -  

 enten som eneste eller som supplerende fremdrivningsmiddel - samt  

 slæbebåde skal tildeles fribord i overensstemmelse med  

 bestemmelserne i nærværende tillægs regler 1-40. Der skal  

 gives sådanne tillæg til fribordet, som administrationen  

 bestemmer.
 (4) 	Skibe af træ eller af kompositkonstruktion  

 eller af andre materialer, hvis anvendelse administrationen har godkendt,  

 eller skibe, hvor særlige konstruktionsmæssige forhold gør  

 anvendelse af bestemmelserne i dette tillæg urimelig eller upraktisk,  

 skal tildeles fribord efter administrationens nærmere bestemmelse.
(5) 	Nærværende tillægs regler 10-26  

 finder anvendelse på ethvert skib, som har fået tildelt et  

 minimumsfribord.
Lempelser i nævnte reglers bestemmelser kan  

 indrømmes et skib, for hvilket et større fribord end  

 minimumsfribordet er tildelt, forudsat, at de sikkerhedsmæssige forhold  

 er til administrationens tilfredshed.
 (6) 	Regel 22, stk. (2), og regel 27 skal udelukkende  

 finde anvendelse på skibe, hvis køl er lagt eller som befinder  

 sig på et lignende byggestadium på det tidspunkt, da Protokollen  

 af 1988 til den internationale konvention af 1966 om lastelinier træder  

 i kraft, eller senere.
 (7) 	Nye skibe, bortset fra de i stk. (6) nævnte,  

 skal efter administrationens bestemmelse opfylde enten regel 27 i denne  

 konvention (som den er ændret) eller regel 27 i den internationale  

 konvention, 1966, om lastelinier (som vedtaget den 5. april 1966).
 Regel 3 	Definition af udtryk, som benyttes i  

 tillæggene.
 (1) 	»Længde« Længden (L) tages som 96% af  

 den totale længde målt på en vandlinie, som ligger 85% af  

 den mindste dybde (moulded) over kølens overkant, eller som  

 længden fra forstævnens forkant til rorstammens midte på  

 nævnte vandlinie, såfremt denne længde er større.  

 Hvor forstævnens kontur er konkav oven over vandlinien ved 85% af den  

 mindste dybde (moulded), skal henholdsvis både det forreste yderpunkt  

 af den totale længde og forstævnens forkant tages fra den  

 lodrette projicering på den vandlinie, der danner det agterste punkt af  

 forstævnens kontur (over nævnte vandlinie). I skibe konstrueret  

 med styrlastighed skal den vandlinie, denne længde måles  

 på, være parallel med konstruktionsvandlinien.
 (2) 	»Perpendikulærer« Den forreste og den  

 agterste perpendikulær skal gå gennem yderpunkterne for og agter  

 af længden (L). Den forreste perpendikulær skal gå gennem  

 skæringspunktet mellem forkanten af stævnen og den vandlinie,  

 på hvilken længden er taget.
 (3) 	»Midtskibs« Midtskibs er midten af længden  

 (L).
 (4) 	»Bredde« Medmindre andet er udtrykkelig bestemt,  

 er bredden (B) skibets største bredde midtskibs til spanternes  

 yderkant (moulded line of the frame) i et skib med yderklædning af  

 metal og til skrogets udvendige side i et skib med yderklædning af  

 andet materiale.
 (5) 	»Dybde« (moulded).
(a) 	Dybden (moulded) er den lodrette afstand fra  

 kølens overkant til fribordsdæksbjælkens overkant i borde.  

 I træskibe og kompositskibe måles afstanden fra underkant af  

 spundingen.
Hvor den nederste del af middelspantet har en konkav form, eller  

 hvor der er anbragt svære kølplanker, måles afstanden fra  

 det punkt, hvor flugten af den flade bund fortsat indefter skærer  

 kølens side.
 (b) 	I skibe, hvor forbindelsen mellem dæk og  

 skibsside er afrundet, måles dybden (moulded) til skæringspunktet  

 mellem dækkets og sidernes konstruktionslinier (moulded lines), idet  

 linierne forlænges, som om der fandtes en rendestensvinkel.
 (c) 	Såfremt fribordsdækket har trin, og  

 den løftede del af dækket strækker sig henover det punkt,  

 hvor dybden (moulded) skal bestemmes, skal denne måles til en  

 referencelinie, der forløber fra den underste del af dækket  

 parallelt med den løftede del.
 (6) 	»Fribordsdybde« (D).
(a) 	Fribordsdybden (D) er dybden (moulded) midtskibs  

 plus tykkelsen af fribordsdækkets stringerplade, hvor en sådan  

 findes, plus såfremt det udsatte fribordsdæk er  

 beklædt, hvor T 	er middeltykkelsen af beklædningen  

 på det udsatte dæk   

 klar af dæksåbninger, og S 	er overbygningernes samlede længde som  

 defineret i   

 nærværende regels stk. (10) (d).
 (b) 	Fribordsdybden (D) i et skib, der har en afrundet  

 stringerplade, hvis radius overstiger 4 pct. af bredden (B), eller hvor den  

 øverste del af skibssiden er af usædvanlig form, er  

 fribordsdybden for et skib, hvis middelspant har lodrette sider foroven og  

 har samme bjælkebugt og samme areal af middelspantets øverste  

 del som det faktiske middelspant.
(7) 	»Blokkoefficient« Blokkoefficienten  

 (Cb) bestemmes ved formlen Ñ  

  	er rumfanget af skibets deplacement (moulded), fraregnet   

 bosser, i et skib med yderklædning af metal og er rumfanget af  

 deplacementet til klædningens yderside i et skib med yderklædning  

 af andet materiale, idet rumfanget i begge tilfælde beregnes ved en  

 dybgang (moulded) d1 , og hvor d1 	er 85 pct. af den mindste dybde  

 (moulded).
 (8)	»Fribord« Det tildelte fribord er afstanden  

 målt lodret nedefter midtskibs fra overkanten af dækslinien til  

 overkanten af den pågældende lastelinie.
(9) 	»Fribordsdæk« Fribordsdækket er  

 normalt det øverste komplette dæk, der er udsat for vejr og  

 sø, og som har faste midler til lukning af alle åbninger i de  

 udsatte dele af dækket, og under hvilket alle åbninger i  

 skibssiden er forsynet med faste vandtætte lukkemidler.
I skibe, hvor  

 der er afbrydelser i fribordsdækket, anses den laveste del af det  

 udsatte dæk og denne dels flugt parallelt med den øverste del af  

 dækket som fribordsdæk.
Efter rederens begæring og med  

 forbehold af administrationens godkendelse kan et lavere dæk  

 vælges som fribordsdæk, forudsat at det er et komplet og  

 permanent dæk, som er gennemgående i langskibs retning i det  

 mindste mellem maskinrummet og peakskodderne og er gennemgående  

 tværskibs.
Når dette lavere dæk har trin, anses den laveste  

 del af dækket og dennes flugt parallelt med den øverste del af  

 dækket som fribordsdæk.
Når et lavere dæk  

 vælges som fribordsdæk, behandles den del af skroget, som  

 strækker sig op over fribordsdækket, som en overbygning, for  

 så vidt angår anvendelsen af betingelserne for tildeling af  

 fribord og fribordsberegningen.
Det er fra dette dæk, at fribordet  

 beregnes.
(10) 	»Overbygning.« (a) 	En overbygning er en overdækket opbygning  

 på fribordsdækket, der strækker sig fra skibsside til  

 skibsside, eller hvis sider er anbragt i en afstand af højst 4 pct. af  

 bredden (B) fra yderklædningen ind mod midten af skibet.
Et  

 løftet agterdæk betragtes som en overbygning.
(b) 	En lukket overbygning er en overbygning, hvor (i) 	begrænsningsskodderne er af forsvarlig  

 konstruktion, (ii) 	eventuelle adgangsåbninger i disse skodder  

 er forsynet med døre, der opfylder forskrifterne i regel 12, (iii) 	alle andre åbninger i overbygningens sider  

 eller ender er forsynet med forsvarlige vejrtætte lukkemidler.
En bro  

 eller en poop betragtes kun som lukket, dersom der forefindes alternativ  

 adgang for mandskabet til rum for maskineri og andre arbejdssteder inden i  

 disse overbygninger.
Sådan adgang skal altid være  

 tilgængelig, når åbninger i skodderne er lukket.
 (c) 	Højden af en overbygning er den mindste  

 lodrette højde målt i borde fra oversiden af overbygningens  

 dæksbjælker til oversiden af fribordsdæksbjælkerne.
 (d) 	Længden af en overbygning (S) er  

 middellængden af den del af overbygningen, som ligger inden for  

 længden (L).
 (11) 	»Glatdækket skib« Et glatdækket skib  

 er et skib, som ikke har overbygninger på fribordsdækket.
 (12) 	»Vejrtæt« Vejrtæt betyder, at der  

 ikke uanset søens og vejrets tilstand på rejsen vil kunne  

 trænge vand ind i skibet.
 Regel 4 	Dækslinie.
Dækslinien er en vandret linie 300 mm (12  

 inches) lang og 25 mm (1 inch) bred.
Den skal afsættes midtskibs  

 på hver side af skibet, og dens øverste kant skal normalt  

 skære det punkt, hvor fortsættelsen af fribordsdækkets  

 overside skærer klædningens yderside (som vist i figur 1), dog  

 således, at dækslinien kan anbringes i forhold til et andet fast  

 punkt på skibet under forudsætning af, at fribordet korrigeres i  

 overensstemmelse dermed.
Dette andet punkts beliggenhed og angivelse af,  

 hvilket dæk der er fribordsdækket, skal i alle tilfælde  

 fremgå af det internationale lasteliniecertifikat (1966).
 Regel 5 	Lasteliniemærke.
Lasteliniemærket skal bestå af en  

 cirkelring 300 mm (12 inches) i udvendig diameter og 25 mm (1 inch) bred, der  

 skæres af en vandret linie 450 mm (18 inches) lang og 25 mm (1 inch)  

 bred, hvis overkant går gennem ringens centrum.
Cirkelringens centrum  

 skal anbringes midtskibs og i en afstand, der er lig med det tildelte  

 sommerfribord målt lodret nedefter fra dæksliniens overkant.
 Regel 6 	Linier benyttet i forbindelse med  

 lasteliniemærket.
 (1) 	De linier, der angiver det i overensstemmelse med  

 nærværende regler tildelte fribord, skal være 230 mm (9  

 inches) lange og 25 mm (1 inch) brede vandrette linier, der, medmindre andet  

 udtrykkelig er bestemt, strækker sig forefter fra og vinkelret på  

 en 25 mm (1 inch) bred lodret linie, der afsættes i en afstand af 540  

 mm (21 inches) foran for cirkelringens centrum (som vist i figur 2).
 (2) 	Følgende lastelinier skal benyttes:
 (a) 	Sommerlastelinien, som angives ved den linie, hvis  

 overkant går gennem cirkelringens centrum, samt ved en linie  

 mærket S.
 (b) 	Vinterlastelinien, som angives ved overkanten af  

 en linie mærket V.
 (c) 	Nordlige Atlanterhavs vinterlastelinie, som  

 angives ved overkanten af en linie mærket VNA.
 (d) 	Tropelastelinien, som angives ved overkanten af en  

 linie mærket T.
(e) 	Ferskvandslastelinien for sommer, som angives ved  

 overkant af en linie mærket F.
Ferskvandslastelinien for sommer  

 afmærkes agterefter fra den lodrette linie.
Afstanden mellem  

 ferskvandslastelinien for sommer og sommerlastelinien er den reduktion, der  

 skal gives for nedlastning i ferskvand på de andre lastelinier.
 (f) 	Tropeferskvandslastelinien, som angives ved  

 overkanten af en linie mærket TF, der afmærkes agterefter fra den  

 lodrette linie.
(3) 	Såfremt trædækslastfribord  

 tildeles i overensstemmelse med nærværende regler, skal  

 lastelinierne for trædækslast afmærkes foruden de  

 almindelige lastelinier.
Disse linier skal være 230 mm (9 inches) lange  

 og 25 mm (1 inch) brede vandrette linier, som, medmindre andet udtrykkelig er  

 bestemt, påmærkes agterefter fra og vinkelret på en 25 mm  

 (1 inch) bred lodret linie, der afsættes i en afstand af 540 mm (21  

 inches) agten for cirkelringens centrum (som vist i figur 3).
 Fig. 1. Dækslinie.
 Fig. 2. Lasteliniemærke og linier, der  

 skal anvendes i   

 forbindelse med dette mærke.
 Fig. 3. Trælasteliniemærker og  

 linier, der skal anvendes   

 i forbindelse med dette mærke.
 Fig. 4. Lasteliniemærke på sejlskibe og linier,  

 der skal anvendes   

 i forbindelse med dette mærke.
 (4) 	Følgende lastelinier for  

 trædækslast skal benyttes:
 (a) 	Sommerlastelinien for trædækslast, som  

 angives ved overkanten af en linie mærket TS.
 (b) 	Vinterlastelinien for trædækslast, som  

 angives ved overkanten af en linie mærket TV.
 (c) 	Nordlige Atlanterhavs vinterlastelinie for  

 trædækslast, som angives ved overkanten af en linie mærket  

 TVNA.
 (d) 	Tropelastelinien for trædækslast, som  

 angives ved overkanten af en linie mærket TT.
 (e) 	Sommerferskvandslastelinien for  

 trædækslast, som angives ved overkanten af en linie mærket  

 TF og afsættes forefter fra den lodrette linie.
 Afstanden mellem sommerferskvandslastelinien for  

 trædækslast og sommerlastelinien for trædækslast er  

 den reduktion, der skal gives for nedlastning i ferskvand på de andre  

 lastelinier for trædækslast.
 (f) 	Tropeferskvandslastelinien for  

 trædækslast, som angives ved overkanten af en linie mærket  

 TTF og afsættes forefter fra den lodrette linie.
 (5) 	Såfremt særlige forhold ved et skib  

 eller skibets beskæftigelse eller dets fartsområde  

 medfører, at nogen af de nævnte lastelinier ikke finder  

 anvendelse, kan sådanne linier udelades.
 (6) 	Såfremt et skib er tildelt et større  

 fribord end minimumsfribordet, således at lastelinien er afsat på  

 et sted svarende til eller lavere end den laveste årstidsbestemte  

 lastelinie svarende til minimumsfribord i overensstemmelse med  

 nærværende konvention, vil det kun være nødvendigt  

 at afsætte ferskvandslastelinien.
 (7) 	På sejlskibe vil det kun være  

 nødvendigt at afsætte ferskvandslastelinien og nordlige  

 Atlanterhavs vinterlastelinie (som vist i figur 4).
 (8) 	Såfremt nordlige Atlanterhavs  

 vinterlastelinie er sammenfaldende med den til samme lodrette linie  

 hørende vinterlastelinie, skal denne lastelinie mærkes V.
 (9) 	Yderligere lastelinier, der er foreskrevet i  

 henhold til andre gældende internationale konventioner, kan  

 afmærkes vinkelret på og agterefter fra den i  

 nærværende regels stk. (1) nærmere omhandlede lodrette  

 linie.
 Regel 7 	Angivelse af den myndighed, der tildeler  

 lastelinier.
Angivelse af den myndighed, der tildeler  

 lastelinierne, kan anbringes ved siden af cirkelringen over den vandrette  

 linie, der går gennem ringens centrum eller over og under ringen.
Denne  

 angivelse skal bestå af højst fire bogstaver, der hver er ca.  

 115 mm (4 1/2 inches) høje og 75 mm (3 inches) brede, til  

 identifikation af myndigheden.
 Regel 8 	Nærmere bestemmelser vedrørende  

 mærkningen.
Cirkelringen, linierne og bogstaverne skal males med  

 hvid eller gul farve på mørk grund eller med sort på lys  

 grund.
De skal endvidere mærkes varigt på skibets sider til  

 administrationens tilfredshed.
Mærkerne skal være tydeligt  

 synlige, og der skal om nødvendigt træffes særlige  

 foranstaltninger i så henseende.
 Regel 9 	Kontrol af mærkerne.
 Det internationale lasteliniecertifikat må ikke  

 udleveres til skibet, forinden den i henhold til bestemmelserne i  

 nærværende konventions artikel 13 fungerende embedsmand eller  

 synsmand har attesteret, at mærkerne er anbragt rigtigt og varigt  

 på skibets sider.
Kapitel II Betingelser  

 for tildeling af fribord Regel 10 	Oplysninger, som  

 skal meddeles føreren.
(1) 	Føreren af ethvert nyt skib skal forsynes  

 med tilstrækkelige oplysninger i godkendt form således, at han  

 derved sættes i stand til at laste og ballaste sit skib på en  

 sådan måde, at det ikke udsættes for uantagelige  

 styrkemæssige påvirkninger.
Hvor administrationen finder  

 opfyldelsen af dette krav unødvendigt under hensyn til skibets type,  

 konstruktion eller længde, kan den meddele fritagelse herfor.
 (2) 	Ethvert skib, som ikke i henhold til den  

 gældende internationale konvention om sikkerhed for menneskeliv  

 på søen skal gennemgå en krængningsprøve  

 efter dets færdiggøring, skal:
 (a) 	have foretaget en krængningsprøve og  

 det faktiske deplacement og placeringen af tyngdepunktet fastlægges for  

 skibet i let tilstand.
 (b) 	forsynes med sådanne pålidelige  

 oplysninger i godkendt form, som er nødvendige til førerens  

 brug for at sætte ham i stand til gennem hurtige og enkle metoder at  

 opnå nøjagtig vejledning med hensyn til skibets stabilitet under  

 alle de forhold, skibet må formodes at komme ud for i normal fart.
 (c) 	til enhver tid at opbevare om bord dets godkendte  

 stabilitetsoplysninger samt dokumentation for, at oplysningerne er godkendt  

 af administrationen.
 (d) 	såfremt administrationen godkender det,  

 kunne opnå dispensation for krængningsprøven ved  

 færdiggøring, såfremt der foreligger grundlæggende  

 stabilitetsdata fra et søsterskibs krængningsprøve og det  

 godtgøres over for administrationen, at der kan opnås  

 pålidelige stabilitetsoplysninger for skibet ud fra sådanne  

 grundlæggende data.
 Regel 11 	Endeskodder i overbygninger.
 Udsatte endeskodder i lukkede overbygninger skal  

 være af forsvarlig konstruktion og skal være til  

 administrationens tilfredshed.
 Regel 12  

 	Døre.
(1) 	Alle adgangsåbninger i endeskodderne i  

 lukkede overbygninger skal være forsynet med døre af stål  

 eller andet tilsvarende materiale.
Dørene skal være permanent og  

 solidt fastgjort til skoddet og således afstivet, støttet og  

 anbragt, at hele konstruktionen har samme styrke som det ubrudte skod og er  

 vejrtæt i lukket tilstand.
Midlerne til at lukke disse døre  

 vejrtæt skal bestå af pakninger og tilspændingsanordninger  

 eller andre tilsvarende midler og skal være permanent fastgjort til  

 skoddet eller til dørene.
Dørene skal være således  

 indrettet, at de kan betjenes fra begge sider af skoddet.
 (2) 	Bortset fra hvad der i øvrigt måtte  

 være fastsat i nærværende regler, skal tærsklerne til  

 adgangsåbninger i endeskodderne i lukkede overbygninger have en  

 højde af mindst 380 mm (15 inches) over dækket.
 Regel 13 	Beliggenhed af luger,  

 døråbninger og ventilatorer.
 I nærværende regler er nedennævnte  

 to positioner for luger, døråbninger og ventilatorer defineret  

 på følgende måde:
 Position 1 	På udsatte fribordsdæk og  

 løftede agterdæk og på  

 udsatte overbygningsdæk beliggende foran for et punkt, der ligger en  

 fjerdedel af skibets længde fra den forreste perpendikulær.
 Position 2 	På udsatte overbygningsdæk  

 beliggende agten for   

 en fjerdedel af skibets længde fra den forreste perpendikulær.
 Regel 14 	Lastluger og andre luger.
 (1) 	Konstruktionen og midlerne til at sikre  

 vejrtætheden af lastluger og andre luger i positionerne 1 og 2 skal  

 mindst svare til kravene i nærværende tillægs regler 15 og  

 16.
 (2) 	Lugekarme og lugedæksler til udsatte luger  

 på dæk over overbygningsdækket skal opfylde  

 administrationens forskrifter.
 Regel 15 	Luger, der lukkes med aftagelige  

 dæksler og sikres vejrtæt med presenninger og  

 skalkeanordninger.
 Lugekarme.
 (1) 	Karme til luger, der lukkes med aftagelige  

 dæksler og sikres vejrtæt med presenninger og skalkeanordninger,  

 skal være af forsvarlig konstruktion, og deres højde over  

 dækket skal mindst være:
 600 mm (23 l/2 inches), hvis lugen er i position 1.
 450 mm (171/2 inches), hvis lugen er i position 2.
 Lugedæksler.
 (2) 	Bredden af hver bæreflade for  

 lugedæksler skal være mindst 65 mm (2 1/2 inches).
 (3) 	Hvis dækslerne er af træ, skal  

 tykkelsen i færdig tilstand være mindst 60 mm (2 3/8 inches) for  

 en spændvidde af højst 1,5 m (4,9 feet).
 (4) 	Hvis dækslerne er af blødt  

 stål, skal styrken beregnes med tænkte belastninger på  

 mindst 1,75 tons/m2 (358 lbs/sq.ft.) på luger i position 1  

 og mindst 1,30 tons/m2 (266 lbs/sq.ft.) på luger i position  

 2, og produktet af den således beregnede maksimumsspænding og  

 faktoren 4,25 må ikke overstige materialets minimumsbrudstyrke.  

 Dækslerne skal være således konstrueret, at  

 nedbøjningen ikke overstiger 0,0028 gange spændvidden ved  

 nævnte belastninger.
 (5) 	Den tænkte belastning af luger i position 1  

 kan reduceres til 1 ton/m2 (205 lbs/sq.ft.) for skibe, hvis  

 længde er 24 m (79 feet), og skal være mindst 1,75  

 tons/m2 (358 lbs/sq.ft.) for skibe, hvis længde er 100 m  

 (328 feet). De tilsvarende belastninger af luger i position 2 kan formindskes  

 til henholdsvis 0,75 tons/m2 (154 lbs/sq.ft.) og 1,30  

 tons/m2 (266 lbs/sq.ft.). Værdier for mellemliggende  

 længder fås ved lineær interpolation.
 Aftagelige skærstokke.
(6) 	Såfremt aftagelige skærstokke til  

 understøtning af lugedæksler er af blødt stål, skal  

 styrken beregnes med tænkte belastninger på mindst 1,75  

 tons/m2 (358 lbs/sq.ft.) på luger i position 1 og mindst  

 1,30 tons/m2 (266 lbs/sq.ft.) på luger i position 2, og  

 produktet af den således beregnede maksimumsspænding og faktoren  

 5 må ikke overstige materialets minimumsbrudstyrke.
Skærstokkene  

 skal være således konstrueret, at nedbøjningen ikke  

 overstiger 0,0028 gange spændvidden under nævnte belastninger.  

 For skibe ikke over 100 m (328 feet) i længde finder bestemmelserne i  

 stk. (5) anvendelse.
 Pontondæksler.
(7) 	Såfremt pontondæksler, der anvendes i  

 stedet for aftagelige skærstokke og lugedæksler, er af  

 blødt stål, skal styrken beregnes med de i stk. (4)  

 anførte tænkte belastninger, og produktet af den således  

 beregnede maksimumsspænding og faktoren 5 må ikke overstige  

 materialets minimumsbrudstyrke.
Pontondæksler skal være  

 således konstrueret, at nedbøjningen ikke overstiger 0,0028  

 gange spændvidden.
Hvis oversiden af pontondæksler består  

 af plader af blødt stål, skal pladetykkelsen være mindst 1  

 pct. af stagenes indbyrdes afstand, dog mindst 6 mm (0,24 inches). For skibe  

 ikke over 100 m (328 feet) i længde finder bestemmelserne i stk. (5)  

 anvendelse.
 (8) 	Administrationen kan tillade, at  

 pontondæksler udføres af andre materialer end blødt  

 stål, forudsat at dækslerne har samme styrke og stivhed som  

 dæksler af blødt stål.
 Understøtninger og spor til  

 skærstokke.
 (9) 	Understøtninger og spor til aftagelige  

 skærstokke skal være af solid konstruktion og skal  

 muliggøre skærstokkenes forsvarlige anbringelse og sikring.  

 Såfremt skærstokke af rullende type anvendes, skal der være  

 truffet sådanne foranstaltninger, at skærstokkene sikres i  

 korrekt stilling, når lugen er lukket.
 Skalkeklamper.
(10) 	Skalkeklamper skal anbringes således, at de  

 passer til kilernes smig.
De skal være mindst 65 mm (2 1/2 inches) dybe  

 og være anbragt i en indbyrdes afstand af ikke over 600 mm (23 1/2  

 inches) fra midte til midte.
Skalkeklamperne nærmest  

 lugehjørnerne må højst anbringes 150 mm (6 inches) fra  

 hjørnerne.
 Skalkejern og kiler.
(11) 	Skalkejern og kiler skal være forsvarlige  

 og i god stand.
Kilerne skal være af stærkt træ eller andet  

 tilsvarende materiale.
De skal have et smig af ikke over 1 til 6, og de skal  

 have en tykkelse på mindst 13 mm (1/2 inch) ved tåen.
 Presenninger.
(12) 	Der skal forefindes mindst to lag presenninger i  

 god stand for hver luge i position 1 eller 2. Presenningerne skal være  

 vandtætte og have rigelig styrke.
De skal være af et materiale,  

 hvis vægt og kvalitet mindst er i overensstemmelse med en godkendt  

 norm.
 Sikring af lugedæksler.
(13) 	Til alle luger i position 1 eller 2 skal der  

 forefindes lugesurringer af faconjern eller andre tilsvarende midler med  

 henblik på den forsvarlige sikring af hver sektion lugedæksler  

 for sig, efter at presenningerne er skalket ned.
Lugedæksler, hvis  

 længde overstiger 1,5 m (4,9 feet), skal sikres med mindst to  

 sådanne sikringsanordninger.
 Regel 16 	Luger, der lukkes med vejrtætte  

 dæksler af stål eller andet tilsvarende materiale, forsynet med  

 pakninger og tilspændingsanordninger.
 Lugekarme.
(1) 	I position 1 og 2 skal lugekarme, der er forsynet  

 med vejrtætte lugedæksler af stål eller andet tilsvarende  

 materiale med pakninger og tilspændingsanordninger, have en  

 højde over dækket som foreskrevet i regel 15 (1). Højden  

 af disse karme kan nedsættes, eller karme kan helt udelades,  

 såfremt det tilfredsstillende godtgøres for administrationen, at  

 skibets sikkerhed ikke derved forringes, uanset hvordan vejrforholdene  

 måtte blive på rejsen.
Når der forefindes lugekarme, skal  

 disse være af forsvarlig konstruktion.
 Vejrtætte dæksler.
(2) 	Hvis vejrtætte dæksler er af  

 blødt stål, skal styrken beregnes med tænkte belastninger  

 på mindst 1,75 tons/m2 (358 lbs/sq.ft.) på luger i  

 position 1 og mindst 1,30 tons/m2 (266 lbs/sq.ft.) på luger  

 i position 2, og produktet af den således beregnede  

 maksimumsspænding og faktoren 4,25 må ikke overstige materialets  

 minimumsbrudstyrke.
Dækslerne skal være således  

 konstrueret, at nedbøjningen ikke overstiger 0,0028 gange  

 spændvidden under nævnte belastninger.
Hvis oversiden af  

 dækslerne består af plader af blødt stål, skal  

 pladetykkelsen være mindst 1 pct. af stagenes indbyrdes afstand, dog  

 ikke under 6 mm (0,24 inches). Bestemmelserne i regel 15 (5) finder  

 anvendelse på skibe ikke over 100 m (328 feet) i længde.
 (3) 	Administrationen kan tillade, at dæksler  

 udføres af andre materialer end blødt stål, forudsat at  

 dækslerne har samme styrke og stivhed som dæksler af blødt  

 stål.
 Midler til at sikre vejrtæthed.
(4) 	Midlerne til at sikre og opretholde  

 vejrtæthed skal være til administrationens tilfredshed.
De trufne  

 foranstaltninger skal sikre, at tætheden kan opretholdes under alle  

 vejrforhold på rejsen, og med henblik herpå skal  

 tæthedsprøver kræves foretaget ved det første syn  

 og kan kræves foretaget ved periodiske syn og ved årlige  

 undersøgelser eller med kortere mellemrum.
 Regel 17 	Maskinrumsåbninger.
 (1) 	Maskinrumsåbninger i position 1 eller 2 skal  

 være behørigt indrammet og omgivet af forsvarlige  

 stålcasinger af rigelig styrke; hvor casingerne ikke er beskyttet af  

 andre opbygninger, skal deres styrke særskilt undersøges.  

 Adgangsåbninger i sådanne casinger skal være forsynet med  

 døre, der opfylder kravene i regel 12 (1), og højden af  

 tærsklerne til åbningerne skal være mindst 600 mm (23 1/2  

 inches) over dækket, såfremt de er beliggende i position 1, og  

 mindst 380 mm (15 inches) over dækket, hvis de er beliggende i position  

 2. Andre åbninger i sådanne casinger skal være forsynet med  

 tilsvarende dæksler, som skal være fast anbragt på deres  

 rette pladser.
 (2) 	Karme til ristværksåbninger, skorstene  

 eller maskinrumsventilatorer på udsatte steder på fribords- eller  

 overbygningsdæk skal føres så højt op over  

 dækket, som det er rimeligt og praktisk muligt.  

 Ristværksåbninger skal være forsynet med stærke  

 dæksler af stål eller andet tilsvarende materiale, som skal  

 være fast anbragt på deres rette pladser og kunne sikres  

 vejrtæt.
 Regel 18 	Forskellige åbninger i fribords- og  

 overbygningsdæk.
(1) 	Mandehuller og glatdæksåbninger i  

 position 1 eller 2 eller inden for overbygninger, der ikke er lukkede  

 overbygninger, skal være lukket med stærke dæksler, som kan  

 lukkes vandtæt.
Medmindre dækslerne er sikret med  

 tætsiddende bolte, skal de være fast anbragt.
(2) 	Åbninger i fribordsdæk, bortset fra  

 lugeåbninger, maskinrumsåbninger, mandehuller og  

 glatdæksåbninger, skal være beskyttet af en lukket  

 overbygning eller af et dækshus eller nedgangskappe af tilsvarende  

 styrke og vejrtæthed.
Enhver sådan åbning i et udsat  

 overbygningsdæk eller i toppen af dækshuse på  

 fribordsdækket, skal være beskyttet af et forsvarligt  

 dækshus eller en stærk nedgangskappe, hvis den fører til  

 et rum under fribordsdækket eller et rum i en lukket overbygning.  

 Døråbninger i sådanne dækshuse eller nedgangskapper  

 skal være forsynet med døre, der opfylder kravene i regel 12  

 (1).
 (3) 	I position 1 skal højden over dækket  

 af tærskler til døråbninger i nedgangskapper være  

 mindst 600 mm (23 1/2 inches). I position 2 skal højden være  

 mindst 380 mm (15 inches).
 Regel 19 	Ventilatorer.
(1) 	Ventilatorer i position 1 eller 2 til rum under  

 fribordsdækket eller i dæk over lukkede overbygninger skal have  

 karme af stål eller andet tilsvarende materiale af solid konstruktion  

 og forsvarligt fastgjort til dækket.
Såfremt karmen til en  

 ventilator overstiger 900 mm (35 1/2 inches) i højde, skal den  

 være særlig afstivet.
 (2) 	Ventilatorer, der er ført gennem  

 overbygninger, som ikke er lukkede overbygninger, skal ved  

 fribordsdækket have solidt konstruerede karme af stål eller andet  

 tilsvarende materiale.
 (3) 	Ventilatorer i position 1, hvis karme har en  

 højde af over 4,5 m (14,8 feet) over dækket, og ventilatorer i  

 position 2, hvis karme har en højde af over 2,3 m (7,5 feet) over  

 dækket, behøver ikke at være udstyret med  

 lukkeanordninger, medmindre dette udtrykkeligt forlanges af administrationen.
(4) 	Bortset fra den i denne regels stk. (3)  

 nævnte undtagelse skal ventilatoråbninger forsynes med effektive  

 vejrtætte lukkemidler.
I skibe ikke over 100 m (328 feet) i  

 længde skal lukkemidlerne være fast anbragt.
Hvor lukkemidlerne  

 ikke er således anbragt i andre skibe, skal de opbevares på  

 hensigtsmæssig måde nær ved de ventilatorer, hvortil de  

 hører.
Ventilatorer i position 1 skal have karme af en højde af  

 mindst 900 mm (35 1/2 inches) over dækket; i position 2 skal karmene  

 have en højde af mindst 760 mm (30 inches) over dækket.
 (5) 	På udsatte steder kan højden af karme  

 kræves forøget efter administrationens nærmere  

 bestemmelse.
 Regel 20 	Luftrør.
Hvor luftrør til ballasttanke og andre tanke er  

 ført op over fribords- eller overbygningsdæk, skal de udsatte  

 dele af rørene være af solid konstruktion.
Højden fra  

 dækket til det punkt, hvor vand kan trænge ned i skibet, skal  

 være mindst 760 mm (30 inches) på fribordsdækket og mindst  

 450 mm (17 1/2 inches) på overbygningsdækket.
Såfremt  

 nævnte højder er til ulempe under skibets drift, kan en lavere  

 højde godkendes under forudsætning af, at administrationen  

 finder, at lukkemidlerne og andre omstændigheder berettiger en lavere  

 højde.
Tilfredsstillende, fast anbragte, midler skal forefindes til  

 lukning af luftrørenes åbninger.
 Regel 21 	Lastporte og andre lignende  

 åbninger.
(1) 	Lastporte og andre lignende åbninger i  

 skibssiderne under fribordsdækket skal være forsynet med  

 døre, der er således konstrueret, at der sikres vandtæthed  

 og konstruktionsmæssig integritet svarende til den omgivende  

 yderklædning.
Antallet af sådanne åbninger skal være  

 det mindst mulige, som er foreneligt med skibets konstruktion og  

 behørige drift.
 (2) 	Uden administrationens tilladelse må  

 underkanten af sådanne åbninger ikke ligge under en parallelt med  

 fribordsdækket i borde trukket linie, som på sit laveste sted  

 falder sammen med overkanten af den øverste lastelinie.
 Regel 22 	Spygatter, tilgangs- og  

 afgangsåbninger.
(1) 	Afgangsåbninger, der er ført gennem  

 yderklædningen enten fra rum under fribordsdækket eller fra  

 overbygninger og dækshuse på fribordsdækket, som er  

 forsynet med døre, der opfylder bestemmelserne i regel 12, skal,  

 bortset fra bestemmelsen i stk. (2), være udstyret med effektive og  

 tilgængelige anordninger, således at vand forhindres i at  

 trænge ind i skibet.
Hver enkelt afgangsåbning skal normalt  

 være forsynet med en automatisk virkende kontraventil med direkte  

 lukkemekanisme, der kan betjenes fra et sted over fribordsdækket.  

 Såfremt den lodrette afstand fra sommerlastevandlinien til  

 afgangsrørets indenbordsåbning overstiger 0,01 L, kan  

 afgangsåbningen være forsynet med to automatisk virkende  

 kontraventiler uden direkte lukkemekanisme, forudsat at den inderste ventil  

 altid er tilgængelig for undersøgelse under skibets drift.  

 Såfremt nævnte lodrette afstand overstiger 0,02 L, kan en enkelt  

 automatisk virkende kontraventil uden direkte lukkemekanisme anvendes under  

 forudsætning af administrationens godkendelse.
Midlerne til betjening  

 af ventilen med direkte lukkemekanisme skal være let tilgængelige  

 og forsynet med en indikator, der viser, om ventilen er åben eller  

 lukket.
(2) 	Spygatter, der er ført gennem  

 yderklædningen fra lukkede overbygninger til brug for transport af last  

 kan kun tillades, hvor kanten af fribordsdækket ikke kommer under vand,  

 når skibet krænger 5º til den ene eller den anden side.
I andre  

 tilfælde skal afløbet føres indenbords i overensstemmelse  

 med kravene i den gældende internationale konvention om sikkerhed for  

 menneskeliv på søen.
(3) 	I bemandede maskinrum kan hoved- og  

 hjælpesøforbindelser for drift af maskineriet betjenes fra det  

 sted, hvor de er anbragt.
Betjeningshåndtagene skal være let  

 tilgængelige og være forsynet med indikatorer, der viser, om  

 ventilerne er åbne eller lukkede.
(4) 	Spygatter og afgangsrør fra et hvilket som  

 helst niveau skal, når de er ført gennem yderklædningen  

 enten mere end 450 mm (17 1/2 inches) under fribordsdækket eller mindre  

 end 600 mm (23 1/2 inches) over sommerlastevandlinien, være forsynet  

 med en kontraventil ved yderklædningen.
Denne ventil kan, medmindre den  

 er foreskrevet i henhold til stk. (2) udelades, hvis rørene er af  

 passende tykkelse.
 (5) 	Spygatter fra overbygninger eller dækshuse,  

 der ikke er forsynet med døre, som opfylder bestemmelserne i regel 12,  

 skal føres overbord.
(6) 	Alle ved denne regel foreskrevne beslag på  

 skibssiden og ventilerne skal være af stål, bronze eller andet  

 godkendt sejt materiale.
Ventiler af almindeligt støbejern eller  

 lignende materiale må ikke anvendes.
Alle i denne regel omhandlede  

 rør skal være udført af stål eller andet  

 tilsvarende materiale til administrationens tilfredshed.
 Regel 23 	Koøjer.
 (1) 	Koøjer til rum under fribordsdækket  

 eller til rum i lukkede overbygninger skal være forsynet med solide,  

 hængslede indvendige stormklapper, der er således anbragt, at de  

 kan lukkes effektivt og sikres vandtæt.
 (2) 	Intet koøje må anbringes  

 således, at dets underkant ligger under en linie trukket parallelt med  

 fribordsdækket i borde og med det laveste punkt 2,5 pct. af bredden (B)  

 over sommerlastelinien (eller sommertrælastelinien, hvis en sådan  

 er tildelt), dog mindst 500 mm (19 1/2 inches).
 (3) 	Koøjerne samt deres glas, hvis  

 sådanne findes, og stormklapper skal være af solid og godkendt  

 konstruktion.
 Regel 24 	Lænseporte.
(1) 	Hvor skanseklædning på udsatte dele af  

 fribords- eller overbygningsdæk danner brønde, skal der  

 træffes fyldestgørende foranstaltninger til hurtigt at kunne fri  

 dækket for vand og skaffe afløb derfra.
Bortset fra hvad der er  

 fastsat i denne regels stk. (2) og (3), bestemmes det mindste  

 lænseportareal (A) på hver side af skibet for hver brønd  

 på fribordsdækket ved hjælp af nedenstående formel i  

 tilfælde, hvor springet ved brønden er lig med eller  

 større end normalspringet.
Mindstearealet for hver brønd  

 på overbygningsdæk skal være halvdelen af det ved formlen  

 fundne areal.
Hvor skanseklædningens længde (l) i  

 brønden er 20 m eller derunder er A = 0,7 + 0,035 l m2, og hvor l er over 20 m er A = 0,07 l m2.
 l behøver i intet tilfælde at  

 ansættes større end 0,7 L.
Hvis skanseklædningens gennemsnitshøjde  

 overstiger 1,2 m, skal det fundne areal forøges med 0,004  

 m2 pr. meter af brøndens længde for hver 0,1 m  

 forskel i højde.
Hvis skanseklædningens gennemsnitshøjde  

 er mindre end 0,9 m, kan det udfundne areal formindskes med 0,004  

 m2 pr. meter af brøndens længde for hver 0,1 m  

 forskel i højde; eller:
hvor skanseklædningens længde (l) i  

 brønden er 66 feet eller derunder, er A = 7.6 + 0.115 l square feet, og hvor l er over 66 feet, er A = 0.23 l square feet.
 l behøver i intet tilfælde at  

 ansættes større end 0,7 L.
Hvis skanseklædningens gennemsnitshøjde  

 overstiger 3.9 feet, skal det fundne areal forøges med 0.04 square  

 feet pr. foot af brøndens længde for hver foot forskel i  

 højde.
Hvis skanseklædningens gennemsnitshøjde er mindre  

 end 3 feet, kan det udfundne areal formindskes med 0.04 square feet pr. foot  

 af brændens længde for hver foot forskel i højde.
(2) 	I skibe uden spring skal arealet som beregnet i  

 henhold til stk. (1) forøges med 50 pct.
Hvor springet er mindre end  

 normalspring, fås procentsatsen ved lineær interpolation.
 (3) 	Såfremt et skib forsynet med en trunk ikke  

 opfylder forskrifterne i regel 36 (1) (e), eller såfremt der findes  

 gennemgående eller næsten gennemgående langskibs lugekarme  

 mellem fristående overbygninger, skal minimumsarealet af  

 lænseportåbningerne beregnes ved hjælp af følgende  

 tabel:
Bredde af luge eller trunk   

 i forhold til skibets bredde Lænseportareal i forhold til   

 skanseklædningens samlede areal 40% eller derunder 75% eller derover 20% 10% Lænseportarealet ved mellemliggende bredder  

 fås ved lineær interpolation.
 (4) 	I skibe med overbygninger, som er åbne i den  

 ene eller i begge ender, skal der træffes fyldestgørende  

 foranstaltninger til administrationens tilfredshed til at fri rummet inde i  

 sådanne overbygninger for vand.
(5) 	Underkanten af lænseportene skal være  

 så nær dækket som praktisk muligt.
To tredjedele af det  

 krævede lænseportareal skal forefindes i den halvdel af  

 brønden, som er nærmest springkurvens laveste punkt.
(6) 	Alle sådanne åbninger i  

 skanseklædningen skal beskyttes af tremmer eller stænger anbragt  

 i en indbyrdes afstand af ca. 230 mm (9 inches). Hvis lænseportene er  

 forsynet med lemme, skal der være tilstrækkelig plads til at  

 forhindre lemmene i at sætte sig fast.
Hængsler skal have tappe  

 eller lejer af korrosionsbestandigt materiale.
Hvis lemme er forsynet med  

 sikringsanordninger, skal disse være af godkendt konstruktion.
 Regel 25 	Beskyttelse for  

 besætningen.
 (1) 	Styrken af dækshuse, der benyttes til  

 beboelse for besætningen, skal være til administrationens  

 tilfredshed.
(2) 	Effektive rækværk eller  

 skanseklædninger skal forefindes på alle udsatte dele af  

 fribords- eller overbygningsdæk.
Højden af skanseklædning  

 eller rækværk skal være mindst 1 m (39 1/2 inches)  

 målt fra dækket, dog således at i tilfælde, hvor  

 denne højde vil kunne være til ulempe under skibets normale  

 drift, kan en lavere højde godkendes, hvis administrationen finder, at  

 fyldestgørende beskyttelse er tilvejebragt.
 (3) 	Åbningen under den nederste stang i  

 rækværk må ikke overstige 230 mm (9 inches). Den indbyrdes  

 afstand mellem de øvrige stænger må ikke overstige 380 mm  

 (15 inches). I skibe med afrundet stringerplade skal  

 rækværksstøtterne være anbragt på den flade  

 del af dækket.
 (4) 	Der skal findes tilfredsstillende midler (i form  

 af rækværk, livliner, løbebroer eller passage under  

 dæk) til beskyttelse for besætningen på vej til eller fra  

 opholdsrum, maskinrum og alle andre steder, der anvendes til  

 nødvendigt arbejde om bord.
(5) 	I ethvert skib, der fører dækslast,  

 skal dækslasten være således stuvet, at alle  

 åbninger, der vender ud mod dækslast, og som fører til og  

 fra besætningens opholdsrum, maskinrum og alle andre steder, der  

 anvendes til nødvendigt arbejde om bord, forsvarligt kan lukkes og  

 sikres mod indtrængen af vand.
Effektiv beskyttelse for mandskabet i  

 form af rækværk eller livliner skal anbringes over  

 dækslasten, såfremt der ikke findes en egnet passage på  

 eller under dæk.
 Regel 26 	Særlige betingelser for tildeling af  

 fribord for skibe af type »A«.
 Maskincasinger.
(1) 	Maskincasinger i skibe af type »A«, jfr.  

 definitionen af denne type i regel 27, skal være beskyttet af en lukket  

 poop eller bro mindst af normalhøjde eller af et dækshus af  

 tilsvarende højde og styrke, dog kan maskincasinger være  

 ubeskyttede, såfremt de ikke har åbninger, der giver direkte  

 adgang fra fribordsdækket til maskinrummet.
En dør, der opfylder  

 kravene i regel 12, kan dog tillades i maskincasingen, såfremt den  

 fører til et rum eller en gang, der er lige så solidt  

 konstrueret som casingen, og som er adskilt fra trappen til maskinrummet ved  

 endnu en vejrtæt dør af stål eller andet tilsvarende  

 materiale.
 Løbebro og adgange.
(2) 	En solidt bygget fast løbebro af  

 tilstrækkelig styrke skal anbringes langskibs i skibe af type »A« i  

 højde med overbygningsdækket mellem poopen og midtskibsbroen  

 eller et eventuelt dækshus midtskibs, eller der skal forefindes  

 tilsvarende forbindelsesveje, der kan tjene samme formål som  

 løbebroen, f.eks. passager under dæk.
Andre steder om bord samt  

 i skibe af type »A« uden midtskibsbro skal der træffes foranstaltninger  

 til administrationens tilfredshed til beskyttelse af besætningen under  

 færdsel til alle steder, der anvendes til nødvendigt arbejde om  

 bord.
 (3) 	Der skal i højde med løbebroen  

 forefindes sikker og tilfredsstillende adgang mellem adskilte afdelinger af  

 mandskabsapteringen og endvidere mellem mandskabsapteringer og maskinrummet.
 Luger.
 (4) 	Udsatte luger på fribordsdæk og  

 bakdæk eller på dækket af ekspansionstrunke i skibe af type  

 »A« skal være forsynet med forsvarlige vandtætte dæksler af  

 stål eller andet tilsvarende materiale.
 Lænsearrangementer.
 (5) 	Skibe af type »A« med skanseklædning skal  

 have åbent rækværk i mindst den halve længde af de  

 udsatte dele af vejrdækket eller andre effektive lænsemuligheder.  

 Overkanten af barkholtsrangen skal være så lav som praktisk  

 mulig.
 (6) 	Hvor overbygninger er forbundet med trunke, skal  

 der anbringes åbent rækværk i hele længden af de  

 udsatte dele af fribordsdækket.
