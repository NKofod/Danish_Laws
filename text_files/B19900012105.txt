 I henhold til § 5, stk. 2, i lov om frikommuner, jf. lovbekendtgørelse nr.  

 583 af 31. august 1989, som ændret ved lov nr. 58 af 7. februar 1990,  

 meddeles:
 § 1.  Kulturministeriet har den 6. februar 1990  

 godkendt ændring og forlængelse af frikommuneregulativ nr. 6 for Herlev  

 Kommune om fritidsundervisning for voksne, jf. §§ 46, stk. 1, og 46 a i lov  

 om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Herlev Kommune:
 1. Bekendtgørelse nr. 236 af 24. april 1987 af lov om  

 fritidsundervisning m.v.:
 §§ 37-48, §§ 52-54, §§ 58-60 og § 61, stk. 1.
 2. Undervisningsministeriets bekendtgørelse nr. 456 af  

 23. september 1983 om fritidsundervisning for voksne:
 § 6,  stk. 1, 1. pkt., § 10, stk. 3, 4 og 7, § 16,  

 stk. 1 og 2, § 21, stk. 2, § 24, stk. 1, for så vidt angår betingelsen om, at  

 foredragene er gennemført i overensstemmelse med planen, § 24, stk. 2, § 26,  

 stk. 1, § 30, 1. pkt., og § 34, stk. 1, for så vidt angår betingelsen om, at  

 undervisningen er gennemført i overensstemmelse med planen.
 3. Bekendtgørelse nr. 437 af 20. juni 1989 af lov om  

 styrelsen af kommunernes skolevæsen bortset fra folkeskolen og af virksomhed  

 efter lov om fritidsundervisning m.v. § 39 for så vidt angår lærere ved  

 fritidsundervisning for voksne, bortset fra specialundervsining.
 § 3.  Ændringen af frikommuneregulativet har virkning  

 fra den 1. august 1989. Frikommuneregulativet bortfalder den 31. juli 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
 Stk. 3.  Undervisningsministeriets bekendtgørelse nr.  

 446 af 25. juni 1986 om godkendelse af frikommuneregulativ nr. 6 for Herlev  

 Kommune om fritidsundervisning for voksne ophæves.
Kulturministeriet, den 23. februar 1990 P.M.V.
 E.B.
