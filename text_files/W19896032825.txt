 Civilretsdirektoratet kunne ikke imødekomme ansøgning om tilladelse  

 til navneforandring til oldemors efternavn, idet den ansøgte stavemåde ikke  

 var i overensstemmelse med stavemåden angivet i oldemoderens dåbsattest.
Den ansøgte stavemåde var angivet i forældrerubrikken i mormoderens  

 dåbsattest.
Imidlertid var oldemoderen i sin dåbsattest anført med en anden  

 stavemåde.
Endvidere fremgik denne anden stavemåde også af  

 kontraministerialbogen for oldemoderen.
 På denne baggrund måtte det lægges til grund, at den i forældrerubrikken i  

 mormoderens dåbsattest angivne og ansøgte stavemåde var en fejlagtig  

 angivelse, og den ansøgte stavemåde kunne således ikke imødekommes.
