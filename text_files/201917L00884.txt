Ændringsforslag stillet den 3. juni 2020 uden for betænkningen Ændringsforslag til 2. behandling af Forslag til lov om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v.
(Fastlæggelse af et omkostningsniveau i forbindelse med udførelse af visse former for vejtransport) [af beskæftigelsesministeren (Peter Hummelgaard)]:
Til § 5 Af Niels Flemming Hansen (KF):
 4) Som stk. 5 indsættes:
»Stk. 5. Transportministeren kan frem til lovens ikrafttræden behandle og forhåndsgodkende ansøgninger efter godskørselslovens § 6.« [Behandling af ansøgninger om godstilladelser inden lovens ikrafttræden] Bemærkninger Til nr. 4 Med ændringsforslaget foreslås det, at transportministeren, dvs.
Færdselsstyrelsen, frem til lovens ikrafttræden kan behandle og forhåndsgodkende ansøgninger om tilladelse til godskørsel.
Med ændringsforslaget rettes op på den uretfærdighed, der er indbygget i lovforslaget, hvor virksomheder og chauffører, der er dækket af en alternativ overenskomst, som er på niveau med 3Fs overenskomster, ikke kan forhåndsgodkendes.
 Ændringsforslaget vil således sikre en garanti for reel ligebehandling af landsdækkende overenskomster, så alternative overenskomster  ligesom overenskomster indgået af 3F  forud for lovens ikrafttræden har sikkerhed for, at de også efter den 1. januar 2021 kan danne grundlag for tildeling af godskørselstilladelser.
