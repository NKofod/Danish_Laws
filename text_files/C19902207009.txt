(Til rektorer og forstandere ved  

 samtlige gymnasieskoler, studenter- og hf-kurser) § 1.  En institution kan midlertidigt anvende en  

 person som lærer i gymnasiet eller ved kursus til højere  

 forberedelseseksamen, selv om den pågældende ikke har undervisningskompetence  

 i faget, jfr. skrivelse af 25. maj 1984 (RS 05-02) om undervisningskompetence  

 m.v. i gymnasiet og ved kursus til højere forberedelseseksamen samt skrivelse  

 af 11. september 1987 (RS 05-02) om tillæg til skrivelse vedr.  

 undervisningskompetence af 25. maj 1984.
 Stk. 2.  Forudsætningen for at anvende lærere uden  

 undervisningskompetence er, at institutionen har søgt at skaffe lærerkræfter,  

 som er i besiddelse af den nødvendige faglige og pædagogiske kompetence for  

 at kunne varetage den pågældende undervisning, fx. gennem opslag i fagblade,  

 via Magistrenes Vikarservice eller ved henvendelse til direktoratets  

 fagkonsulenter.
§ 2.  Det er rektor/forstanderen, som midlertidigt  

 godkender lærere uden undervisningskompetence.
Den midlertidige godkendelse  

 gælder kun i relation til undervisning på den pågældende skole/det pågældende  

 kursus og bortfalder med ansættelsesforholdets ophør.
Det anbefales  

 rektor/forstanderen, at der forud for godkendelsen indhentes en udtalelse fra  

 fagkonsulenten i det pågældende fag med henblik på en vurdering af den  

 pågældendes faglige og pædagogiske kvalifikationer.
 § 3.  Midlertidig godkendelse gives  højst for et  

 skole-/kursusår  og danner ikke i sig selv grundlag for fortsat  

 godkendelse, endsige for undervisningskompetence.
§ 4.  For lærere uden faglig kompetence kan den  

 midlertidige godkendelse af rektor/forstanderen forlænges med et  

 skole-/kursusår ad gangen under særlige omstændigheder.
Forudsætningen er, at  

 den pågældende er igang med et uddannelsesforløb eller en faglig supplering,  

 som sigter mod tilvejebringelse af faglig kompetence i faget/fagene.
I  

 sådanne tilfælde bør rektor/forstanderen lægge vægt på, at den pågældendes  

 studier følger den tidsplan, som er fastsat for studiet eller fastlagt i  

 forbindelse med direktoratets fastsættelse af omfanget af den nødvendige  

 supplering.
 § 5.  Det påhviler rektor/forstanderen at sørge for,  

 at den midlertidigt godkendte lærer gøres bekendt med bestemmelserne og  

 skolens lærebogsmateriale m.v. for det/de fag, den pågældende skal undervise  

 i.
 § 6.  Ved ansættelse af en lærer for en periode af  

 mindst tre måneder skal rektor/forstanderen indsende en indberetning til  

 direktoratet med oplysning om den midlertidige godkendelse umiddelbart efter  

 ansættelsen eller forlængelsen af godkendelsen.
Stk. 2.  Indberetningen sker på et særligt  

 indberetningsskema, som er udfærdiget af direktoratet.
Rektor/forstanderen  

 skal endvidere sende en kopi af det udfyldte indberetningsskema til  

 fagkonsulenten i det/de pågældende fag.
 § 7.  Dette cirkulære træder i kraft den 1. juli 1990.  

 Cirkulæret ophæver litra A pkt. 2 (Generelle bestemmelser, midlertidig  

 godkendelse) i skrivelse om undervisningskompetence og censorkompetence i  

 gymnasiet og ved kursus til højere forberedelseseksamen af 25. maj 1984 (RS  

 05-02).
 P.m.v.
 e.b.
Mai Heide Ottosen fm.
