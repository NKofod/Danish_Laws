I tilslutning til udenrigsministeriets bekendtgørelse nr. 49 af 7. maj  

 1965 og efterfølgende bekendtgørelser, senest nr. 99 af 9. september 1968,  

 Lovtidende C, om den af De forenede Nationer den 20. februar 1957 vedtagne  

 konvention om gifte kvinders statsborgerret bringes det herved til almindelig  

 kundskab at Brasilien med virkning fra den 4. marts 1969 har tiltrådt  

 konventionen.
Ved tiltrædelsen har Brasilien opretholdt det ved  

 underskrivelsen tagne forbehold med hensyn til anvendelsen af konventionens  

 artikel 10.
 Endvidere har Mauritius erklæret sig for bundet af konventionen, hvis  

 anvendelse var udstrakt til Mauritius før dets selvstændighed, med virkning  

 fra datoen for opnåelse af uafhængighed den 12. marts 1968.
 Udenrigsministeriet, den 29. april 1970.
 F.M.
 Paul Fischer.
