Ved en  

 kontrol den 20. januar 2000 blev der fundet hæmolytiske streptokokker i  

 spidsen  

 af tåen.
Disse blev behandlet med penicillin.
Ved kontrol den 16. marts 2000  

 var tåen helet, men der var betydelige belastningssmerter, en udtalt  

 forfodsspredning og øget belastning af storetåens grundled.
 Der blev  

 blandt andet klaget over, at patienten forud for operationen den 10. november  

 1999 ikke blev informeret om risikoen for eventuelle varige komplikationer  

 eller bivirkninger forbundet med indgrebet.
Klage  

 over utilstrækkelig information ved udvidet operativt indgreb på storetå Patientklagenævnet fandt grundlag for at kritisere den overlæge,  

 som opererede patienten, for hans information til patienten i forbindelse med  

 operationen den 10. november 1999. Nævnet lagde herved vægt på, at patienten  

 var stillet en operation i udsigt, som alene skulle omfatte forlængelse af  

 fodens strækkesene, stivgørelse af storetåens mellemled samt midlertidig  

 fiksation hen over grundleddet.
Af operationsbeskrivelsen fremgik det  

 imidlertid, at overlægen havde fjernet yderligere 1 cm af storetåens  

 grundstykke for at kunne modvirke den svært opadførte stilling i storetåens  

 grundled.
 Det var herefter nævnets opfattelse, at overlægen ved  

 operationen den 10. november 1999 foretog et betydeligt mere omfattende  

 operativt indgreb, end patienten var informeret om, idet en fjernelse af  

 ledforbindelsen i storetåens grundled almindeligvis medfører varige følger  

 for  

 storetåens fortsatte funktion.
