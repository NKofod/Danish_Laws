 Kundgørelse for Forsvaret B. 4-1988.
B E S T E M M E L S E R om antagelse, aflønning m.v. af officerer af reserven med rådighedspligt.
 Efter aftale med Reserveofficersforeningen i Danmark fastsættes følgende:
§ 1.  Bestemmelserne omfatter officerer af reserven,  

 der indgår kontrakt om rådighedspligt, og som er designeret til at forrette  

 tjeneste i forsvaret ved de styrker, der er opstillet i medfør af lov nr. 230  

 af 26.maj 1982 om forsvarets organisation m.v., jf.
Kundgørelse for Forsvaret  

 B. 16-1982.
 Indgåelse og ophævelse af kontrakt.
§ 2.  Mellem officerer af reserven og forsvarets  

 personelforvaltende myndigheder kan der i et af Forsvarskommandoen fastsat  

 omfang indgås kontrakter om rådighedspligt med det formål at give en  

 vedligeholdende og i nødvendigt omfang videregående uddannelse og opøvning i  

 de tjenestefunktioner, som den enkelte skal bestride i den stilling, hvortil  

 den pågældende er eller senere påregnes designeret.
Kontrakt om  

 rådighedspligt indgås efter følgende retningslinier:
a.
Almindelig rådighedspligt.
 Den antagne forpligter sig til - efter den antagende myndigheds  

 bestemmelse - inden for en 4 års periode at forrette indtil 12 ugers tjeneste  

 (rådighedstjeneste) fordelt på mindst 2 kalenderår samt til at udføre det med  

 tjenestestillingen forbundne administrative og planlæggende arbejde.
b.
Begrænset rådighedspligt.
Den antagne forpligter sig til inden for en periode på indtil 4 år - at udføre det med tjenestestillingen forbundne administrative og  

 planlæggende arbejde og/eller - at forrette tjeneste efter nærmere aftale med den antagende myndighed i  

 det enkelte tilfælde.
Stk.2.  Med Forsvarskommandoens bemyndigelse i det  

 enkelte tilfælde kan den antagende myndighed indgå aftale med officerer af  

 reserven om at forrette tjeneste (rådighedstjeneste) udover den ovenstående  

 under a.
Almindelig rådighedspligt angivne tidsramme på 12 uger.
Stk.3.  Den indledende kontraktperiode fastsættes til 4  

 år.
Den antagende myndighed kan herefter i overensstemmelse med de af  

 Forsvarskommandoen nærmere fastsatte retningslinier forny aftalen, indtil  

 denne opsiges af en af parterne.
 Stk.4.  Bestemmelsen om at forrette tjeneste efter  

 nærmere aftale med den ansættende myndighed medfører ingen begrænsninger i  

 mulighederne for at genindkalde den antagne til efteruddannelse efter  

 bestemmelserne i lov nr.232 af 26. maj 1982 om forsvarets personel.
 Tjeneste under genindkaldelse betragtes for officerer af reserven i løn-  

 og ydelsesmæssig henseende som sket i henhold til nærværende bestemmelser.
 Stk.5.  Forsvarskommandoen fastsætter de nærmere regler  

 for afskrivning af rådighedstjeneste i forbindelse med gennemgang af kurser,  

 under mønstringer og under sygdom m.v.
§ 3.  De i medfør af § 2 indgåede kontrakter kan af  

 begge parter skriftligt opsiges med et varsel på 3 måneder til ophør ved en  

 måneds udgang.
Såfremt den antagne i forbindelse med gennemgang af en særlig  

 uddannelse har påtaget sig tjenestepligt, kan kontraktforholdet af den  

 antagne dog tidligst bringes til ophør ved tjenestepligtsperiodens udløb.
Stk. 2.  I tilfælde af grov misligholdelse af  

 kontraktforholdet fra den ene parts side, kan kontraktforholdet ophæves af  

 den anden part med øjeblikkelig virkning.
Endvidere kan den antagende  

 myndighed, for hærens vedkommende dog efter indstilling til  

 Forsvarskommandoen, opsige kontrakten uden varsel, såfremt den antagne gør  

 sig skyldig i handlinger i eller uden for tjenesten, der er uforenelige med  

 den tillid, som bestridelsen af den pågældende militære stilling kræver.
 Stk. 3.  Såfremt en officer af reserven indenfor en  

 rådighedspligtsperiode indgår kontrakt om korttidstjeneste, bringes  

 kontrakten om rådighedspligt til ophør med virkning fra påbegyndelse af den  

 midlertidige tjeneste.
 Stk. 4.  Officerer af reserven kan ikke indgå kontrakt  

 om rådighedspligt ud over den for den pågældende grad gældende aldersgrænse  

 for afsked.
Stk. 5.  Officerer af reserven, der er ansat i civile  

 stillinger - herunder i forsvaret - hvori de i henhold til derom udsendt  

 designeringsbevis skal møde ved forøgelse af forsvarets styrker i tilfælde af  

 krig eller under andre ekstraordinære forhold, kan ikke indgå kontrakt om  

 rådighedspligt.
Indtræder en officer af reserven der har kontrakt om  

 rådighedspligt, i en stilling af nævnte art, ophører kontrakten samtidig med  

 ansættelsen.
 Er det i forvejen forudsat, at ovennævnte ansættelse eller tjeneste i  

 civile stillinger vil være af begrænset varighed, vil de pågældende dog kunne  

 opnå kontrakt om begrænset rådighedspligt med henblik på vedligeholdelse af  

 den militære uddannelse, idet bemyndigelse hertil gives af forsvarskommandoen  

 efter en i det enkelte tilfælde foretagen vurdering.
Stk.6.  Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 antagne skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten normalt til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til § 2,  

 stk. 1. b., samt at vedkommende kan give møde ved forøgelse af forsvarets  

 styrker i tilfælde af krig eller under andre ekstraordinære forhold, kan  

 varigheden af det midlertidige ophold i udlandet m.v. overstige 12 måneder.
 § 4.  Aldersgrænserne for afsked på grund af alder af  

 officerer af reserven og i nummer i reserven er følgende:
Stabslæger af 1.grad, stabsdyrlæge og stabstandlæge .......... 65 år Oberst/kommandør, oberstløjtnant/kommandørkaptajn udnævnt af reserven eller i nummer i reserven før 1.april 1983........ 65 år Stabslæge af 2.grad........................................... 63 år  

 Overlæge, overdyrlæge og overtandlæge........................ 62 år Oberst/kommandør, oberstløjtnant/kommandørkaptajn udnævnt af reserven eller indtrådt i nummer i reserven efter 1.april 1983.................................................. 60 år Major/orlogskaptajn........................................... 60 år Reservelæge af 1., 2. og 3. grad, reservedyrlæge af 1., 2. og 3. grad samt reservetandlæge af 1., 2. og 3. grad .. 60 år Kaptajn/kaptajnløjtnant....................................... 55 år Premierløjtnant, løjtnant .................................... 50 år Stk.2.  Afskedigelser i henhold til stk. 1 finder sted  

 ved udgangen af den måned, hvor de pågældende opnår den fastsatte  

 aldersgrænse.
 § 5.  Ved antagelse til rådighedspligt anvendes den  

 som bilag til nærværende kundgørelse vedlagte kontraktformular.
 Særlige bestemmelser.
 § 6.  Officerer af reserven kan normalt kun forblive  

 beordret som chefer i indtil 2 år efter sidste designeringsrelevante  

 tjeneste.
Stk. 2.  Officerer af reserven, der er designeret til  

 chefstillinger ved enheder m.v., har pligt til at holde sig orienteret om  

 deres enheders personel-, materiel- og munderingsmæssige status.
De  

 pågældende har endvidere pligt til at sikre sig, at enhedens  

 mobiliseringsplaner m.v. til stadighed er ajourført.
 Stk. 3.  Indkaldelse til rådighedstjeneste i direkte  

 fortsættelse af pligtig eller frivillig tjeneste kan kun finde sted med  

 Forsvarskommandoens bemyndigelse i det enkelte tilfælde.
 § 7.  For personel, der i forbindelse med uddannelsen  

 til officer af reserven gennemgår særlige uddannelser m.v., kan en gennemgang  

 heraf gøres betinget af særlige forpligtelser vedrørende tjenestens varighed,  

 kontrakt om rådighedspligt m.v.
 Stk.2.  Kvindeligt personel, der gennemgår uddannelsen  

 til officer af reserven, skal erklære sig indforstået med at dele tjeneste-  

 og lønvilkår m.v. med det mandlige personel, som udtages til gennemgang af  

 den tilsvarende uddannelse, jf. for tiden Kundgørelse for Forsvaret B.8-1978.  

 De pågældende afgiver en tjenestepligtserklæring i overensstemmelse hermed.  

 Under »Særlige aftaler« i den indgåede kontrakt om rådighedspligt  

 skal anføres:
»Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 styrker i tilfælde af krig eller under andre ekstraordinære forhold«  

 og/eller »Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser«.
Stk.3.  Mellemledere, der gennemgår uddannelsen til  

 officer af reserven er forpligtet til mindst 4 måneders tjeneste efter  

 afslutningen af grunduddannelsen.
Personel, der ikke i det løbende  

 ansættelsesforhold har 4 måneders tjeneste efter uddannelsen, skal indgå  

 kontrakt om frivillig tjeneste i denne periode.
 Aflønning m.v.
 § 8.  Til officerer af reserven, der har indgået  

 kontrakt om almindelig rådighedspligt, jf. § 2, stk. 1.a., ydes et  

 rådighedsvederlag på 6.377,85 kr. årlig (grundbeløb pr.1.oktober 1984).
 Stk.2.  Til officerer af reserven, der har indgået  

 aftale om at udføre det med tjenestestillingen forbundne administrative og  

 planlæggende arbejde, jf. § 2, stk.1.b., ydes et vederlag på 2.158,90 kr.  

 årlig (grundbeløb pr.1.oktober 1984).
 Stk.3.  Vederlagene reguleres efter tilsvarende regler  

 som de for tjenestemænd gældende særlige tillæg, der ydes for merarbejde,  

 rådighedstjeneste m.v.
 De regulerede beløb anføres i Kundgørelse for Forsvaret A.
Stk.4.  De i stk. 1 og 2 omhandlede vederlag udbetales  

 månedsvis bagud.
Vederlagene vil - bortset fra den i § 9 omhandlede  

 indkaldelse - ikke kunne ydes under fuldtids- eller deltidstjeneste som  

 kontrakt- eller tjenestemandsansat officer.
 § 9.  Under indkaldelse, der er en følge af kontrakten  

 om rådighedspligt, jf. § 2, ydes der - udover det vederlag, der eventuelt  

 oppebæres i henhold til § 8 - løn efter følgende retningslinier:
a.
Personellet aflønnes normalt efter lønramme 16, 21, 29, 31 og 34 i lov  

 om tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken, jf.
Kundgørelse for Forsvaret B.18-1969.  

 Oprykning til aflønning efter en højere lønramme foretages, når der i to år  

 er ydet slutløn efter den lavere lønramme.
Oprykning fra lønramme 16 til 21 kan foretages på et tidligere tidspunkt,  

 såfremt den pågældende har bestået officerskursus I/videreuddannelsestrin I  

 og designeres i en stilling på højere funktionsniveau.
Bestemmelse herom  

 træffes af Forsvarskommandoen.
Oprykning til lønramme 29 og 31 finder sted, når den pågældende i to år  

 har oppebåret slutløn i den lavere lønramme, og vedkommendes tjenstlige  

 forhold i enhver henseende har været tilfredsstillende.
Det er en  

 forudsætning for oprykning til lønramme 29, at den pågældende er designeret i  

 en stilling, der er en major-/ orlogskaptajnstilling på højere  

 funktionsniveau.
Bestemmelse herom træffes af Forsvarskommandoen.
 Forsvarsministeriet træffer i det enkelte tilfælde bestemmelse om  

 oprykning til aflønning efter lønramme 34.
b.
Som anciennitetsgivende tjeneste regnes al tjeneste med rådighedspligt  

 efter det fyldte 21. år (forskellige tjenesteperioder sammenlægges), dog  

 således at kun hele kalendermåneder medtages.
Pligtig tjeneste  

 (værnepligtstjeneste) og frivillig tjeneste efter det 21. år, hvorunder der  

 er oppebåret løn som fastsat for personel af reserven, medregnes som  

 anciennitetsgivende tjeneste.
Endvidere kan tjenestetid som militær  

 tjenestemand og vedvarende tjeneste i reserven m.v. medregnes som  

 anciennitetsgivende tjeneste.
Såfremt indplacering i medfør af nedenstående  

 er gunstigere for den enkelte, skal vedkommende i stedet indplaceres i den  

 lønramme og på det løntrin, hvor den pågældende var placeret på  

 afskedigelsestidspunktet, dog normalt højst lønramme 31, 3.løntrin.
Personel,  

 der har været aflønnet efter lønrammerne 28, 29 eller 30, indplaceres dog i  

 den lønramme og på det løntrin, hvor den pågældende var placeret på  

 afskedigelsestidspunktet.
Forsvarsministeriet kan i særlige tilfælde  

 fastsætte en højere indplacering.
c.
Oprykning til aflønning efter et højere løntrin indenfor den pågældende  

 lønramme foretages, når den antagne har opnået to års lønanciennitet på det  

 pågældende løntrin, dog således at oprykning til lønramme 16, 2. løntrin,  

 finder sted efter et års lønanciennitet på 1. løntrin.
Ancienniteten til  

 oprykning regnes, når ansættelse/oprykning finder sted efter den 1. i en  

 måned, fra begyndelsen af den følgende måned.
d.
Oberster/kommandører af reserven og i nummer i reserven aflønnes efter  

 lønramme 37 uden særligt tillæg, og oberstløjtnanter/kommandørkaptajner af  

 reserven og i nummer i reserven aflønnes efter lønramme 35 med særligt tillæg  

 på 17.115,13 kr. (grundbeløb pr. 1. oktober 1984). Der kan på grundlag af en  

 vurdering af den enkelte stilling dog efter Forsvarsministeriets bestemmelse  

 ydes et højere særligt tillæg.
e.
Ved indkaldelse og hjemsendelse i løbet af måneden vil løn og faste  

 tillæg for vedkommende måned være at beregne med 7,8/2028 årsløn for hver  

 dag, den faktiske indkaldelse varer.
Brøken reguleres i takt med  

 arbejdstidens nedsættelse.
I forbindelse med hjemsendelse ydes, såfremt den  

 enkelte fremsætter anmodning herom, en aconto lønudbetaling med henblik på  

 endelig regulering i forbindelse med den følgende ordinære lønudbetaling.
Stk.2.  Udover lønnen efter stk. 1 oppebærer officerer  

 af reserven stedtillæg og øvrige tillæg efter de for militære tjenestemænd i  

 tilsvarende lønramme og stillinger fastsatte regler.
De gældende satser  

 herfor anføres i Kundgørelse for Forsvaret A.
 Stk.3.  Der ydes tilskud til mundering eller fri  

 mundering i et af Forsvarsministeriet nærmere fastsat omfang.
Stk.4.  De i stk. 1 og 2 omhandlede lønninger m.v. kan  

 ikke oppebæres sammen med pension fra staten.
Eventuel pension vil være at  

 fradrage i den udbetalte løn.
Der foretages fradrag med samme brøkdel,  

 hvormed der ydes løn.
 § 10.  Lønvilkår m.v. for officerer af reserven med  

 begrænset daglig tjenestetid (deltidstjeneste) fastsættes af  

 Forsvarsministeriet efter forhandling med foreningen.
§ 11.  Officerer af reserven oppebærer løn under  

 sygdom, for så vidt angår en sygeperiode, der måtte falde indenfor den i det  

 enkelte tilfælde fastsatte rådighedstjenesteperiode, og forudsat den  

 pågældende er mødt til tjeneste i den aftalte rådighedstjenesteperiode.
Sådan  

 sygdom kan af den personelforvaltende myndighed kræves dokumenteret efter  

 reglerne i Kundgørelse for Forsvaret B.29-1973.
 Såfremt officerer af reserven er forhindret i at møde til tjeneste i en  

 aftalt og beordret rådighedstjenesteperiode som følge af sygdom, og det ikke  

 er muligt at flytte tjenesteperioden (aktiviteten), vil der efter ansøgning i  

 det enkelte tilfælde kunne ydes løn i rådighedsperioden, forudsat der  

 foreligger en af den pågældende underskrevet sygemelding.
 Godtgørelse for nattjeneste og for tjeneste på lørdage, søn- og  

  helligdage m.v.
 § 12.  Når officerer af reserven med kontrakt om  

 rådighedspligt, bortset fra dem der oppebærer procenttillæg for sejlende  

 tjeneste, efter ordre eller ifølge godkendt tjenestefordeling udfører  

 tjeneste i tiden kl. 17 - 06, ydes pr. 1. september 1987 natpenge således:
 Natpenge beregnes pr. påbegyndt halve time med halvdelen af beløbet.
Stk.2.  Der ydes natpenge for rejsetid som passager,  

 såfremt der hverken er stillet soveplads til rådighed eller er ydet nattillæg  

 i medfør af Kundgørelse for Forsvaret B. 18-1979. Det samme gælder, hvis den  

 pågældende rejser som fører af eget motorkøretøj eller som fører af et  

 køretøj, der er stillet til rådighed.
For arbejdsfri ophold uden for  

 tjenestestedet samt for rådighedstjeneste i hjemmet ydes ikke natpenge.
§ 13.  Når officerer af reserven med kontrakt om  

 rådighedspligt, bortset fra dem der oppebærer procenttillæg for sejlende  

 tjeneste, efter ordre eller ifølge en godkendt tjenestefordeling udfører  

 tjeneste på - lørdage efter kl.14 samt - mandage og hverdage efter nytårsdag, Langfredag, 2.påskedag, Store  

 Bededag, Kristi Himmelfartsdag, 2. pinsedag og 2.juledag kl. 00 - 04 ydes fra 1. september 1987 en særlig godtgørelse på ... 4,14 kr. pr. time.
For tjeneste på - søn- og helligdage kl.00 - 24, - grundlovsdag efter kl.12 samt - juleaftensdag efter kl.14 ydes fra 1. september 1987 en særlig godtgørelse på ... 6,16 kr. pr. time.
 Stk.2.  De i stk. 1 anførte godtgørelser for tjeneste på  

 ubekvemme tidspunkter vil med virkning fra 1.juli 1988 udgøre:
- lørdage efter kl.14, - mandage og hverdage efter nytårsdag, Langfredag, 2.påskedag, Store  

 Bededag, Kristi Himmelfartsdag, 2.pinsedag og 2.juledag kl.00 - 04  

 .............................................. 5,20 kr. pr.time, samt for tjeneste på - søn- og helligdage kl.00 - 24, - grundlovsdag efter kl. 12 samt - juleaftensdag efter kl.14 ..................... 7,80 kr. pr.time.
Stk.3.  Godtgørelsen beregnes pr. påbegyndt halve time  

 med halvdelen af ovennævnte beløb.
For rådighedstjeneste i hjemmet ydes ingen  

 godtgørelse.
 Stk.4.  Såfremt der udføres tjeneste på lørdage før kl.  

 14 som led i en af myndigheden forud tilrettelagt tjeneste, hvoraf halvdelen  

 eller mere udføres efter kl. 14, ydes den i stk. 1 angivne godtgørelse for  

 hele tjenesten, dog tidligst fra kl. 10 den pågældende lørdag.
 Stk.5.  For tjeneste, der udføres på mandage og hverdage  

 efter nytårsdag, Langfredag, 2. påskedag, Store Bededag, Kristi  

 Himmelfartsdag, 2. pinsedag og 2. juledag inden kl. 06 som led i en af  

 myndigheden forud tilrettelagt tjeneste, der påbegyndes søndagen/helligdagen  

 kl. 24 eller tidligere, ydes den i stk.1 angivne godtgørelse for hele den del  

 af tjenesten, der ligger inden kl.06.
§ 14.  Når officerer af reserven med kontrakt om  

 rådighedspligt, bortset fra dem der oppebærer variabelt procenttillæg for  

 sejlende tjeneste, efter ordre eller ifølge godkendt tjenestefordeling  

 deltager i øvelser, skal indkommanderingsperioden forlænges med 1 døgn for  

 hver 3 fulde døgn (perioder af sammenhængende 24 timer), øvelsen varer.
Ved  

 deltagelse i øvelsesvirksomhed i et antal døgn, der ikke er deleligt med 3,  

 overføres overskydende døgn til en eventuel senere indkommanderingsperiode.  

 Ikke afviklede døgn kan hverken helt eller delvis kompenseres ved afsked  

 eller kontraktophævelse.
 § 15.  De i §§ 12 og 13 anførte satser har virkning  

 fra 1. september 1987, henholdsvis 1.juli 1988. Gældende satser anføres i  

 Kundgørelse for Forsvaret A.
 § 16.  Der vil ikke kunne ydes godtgørelse for  

 overarbejde, mistede fridage, forskudt tjeneste m.v.
 Time- og dagpenge m.v.
§ 17.  Under indkaldelsen kan det sted, hvor den faste  

 bopæl er beliggende, anses som fast tjenestested i henseende til beregning af  

 befordringsgodtgørelse, time- og dagpenge m.v. eller merudgiftsgodtgørelse.  

 Det er herved en forudsætning, at bopælen er beliggende i en sådan afstand  

 fra det militære tjenestested, at betingelserne for udbetaling af time- og  

 dagpenge m.v. eller merudgiftsgodtgørelse er opfyldt.
Ved indkaldelse vil  

 bestemmelsen i Kundgørelse for Forsvaret B.18-1979, § 8, være at iagttage.
 Stk.2.  Ved indkaldelse ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler, idet der henvises  

 til bestemmelserne i Kundgørelse for Forsvaret B. 17-1979, herunder pkt.2, §  

 3, og pkt.5, § 2.
 Stk.3.  De i stk. 1 omhandlede godtgørelser ydes efter  

 de for militære tjenestemænd i tilsvarende lønramme og stillinger fastsatte  

 regler.
 Ikrafttrædelses- og overgangsbestemmelser.
 § 18.  Bestemmelserne træder i kraft den 1. september  

 1987, medmindre andet er anført i de enkelte paragraffer.
 2. De i pkt.1 fastsatte bestemmelser kan af  

 Forsvarskommandoen bringes i anvendelse for officerer, der efter afsked eller  

 efter kontraktophævelse som officerer af linien er indtrådt i nummer i  

 reserven.
 Militære tjenestemænd, der afskediges i medfør af § 5 i lov nr. 232 af  

 26.maj 1982 om forsvarets personel, kan ikke uden Forsvarsministeriets  

 godkendelse i hvert enkelt tilfælde oppebære de i § 8 fastsatte vederlag.
 Opmærksomheden henledes endvidere på bestemmelserne i nævnte lovs §§ 7 og  

 8 samt § 9, stk.3. Ovennævnte lov er optaget i Kundgørelse for Forsvaret  

 B.17-1982.
 3. Følgende bestemmelser sættes ud af kraft:.
 Kundgørelse for Forsvaret B.2-1986.
 FMN 6.kt.87-5614-1.
 P.M.V.
 E.B.
 Ole Buch.
 Bilag til KFF B. 4-1988.
 Særlige aftaler:
§ 2 Den antagne er underkastet de til enhver tid for den pågældende militære  

 stilling gældende tjenestebestemmelser § 3 Den antagne oppebærer lønning m.v. efter de til enhver tid mellem  

 Forsvarsministeriet og Reserveofficersforeningen i Danmark aftalte  

 bestemmelser § 4 Kontrakten kan af begge parter skriftligt opsiges med et varsel på 3  

 måneder til ophør ved en måneds udgang.
Såfremt den antagne i forbindelse med  

 gennemgang af en særlig uddannelse har påtaget sig tjenestepligt, kan  

 kontraktforholdet dog tidligst bringes til ophør ved tjenestepligtsperiodens  

 udløb.
I tilfælde af grov misligholdelse af kontraktforholdet fra den ene parts  

 side kan kontraktforholdet ophæves af den anden part med øjeblikkelig  

 virkning.
Endvidere kan den antagende myndighed, for hærens vedkommende dog  

 efter indstilling til Forsvarskommandoen, opsige kontrakten uden varsel,  

 såfremt den antagne gør sig skyldig i handlinger i eller uden for tjenesten,  

 der er uforenelige med den tillid, som bestridelsen af den pågældendes  

 militære stilling kræver.
 Kontraktforholdet ophører ved antagelsen til midlertidig tjeneste.
 Indtræder den antagne i en civil stilling, hvor den pågældende i henhold  

 til derom udstedt designeringsbevis skal møde ved forøgelse af forsvarets  

 styrker i tilfælde af krig eller under andre ekstraordinære forhold, ophører  

 kontrakten samtidig med ansættelsen, med mindre der efter den antagnes  

 ansøgning og de i gældende kundgørelser for forsvaret iøvrigt fastsatte  

 betingelser for en fortsættelse af kontraktforholdet er opfyldt.
Rådighedspligten kan bibeholdes under midlertidige ophold i udlandet, på  

 Færøerne eller i Grønland af indtil sammenlagt 12 måneders varighed inden for  

 rådighedspligtsperioden, når den antagne skriftligt erklærer sig indforstået  

 med, at indkaldelse til aftjening af rådighedstjeneste kan finde sted med  

 mindst 1 måneds varsel.
Er disse forudsætninger ikke til stede, bringes  

 kontrakten til ophør fra udrejsedatoen.
Såfremt forholdene taler for det,  

 herunder at det skønnes muligt for den pågældende at opfylde sine  

 forpligtelser i henhold til nærværende kontrakt, samt at vedkommende kan give  

 møde ved forøgelse af forsvarets styrker i tilfælde af krig eller under andre  

 ekstraordinære forhold, kan varigheden af det midlertidige ophold i udlandet  

 m.v. overstige 12 måneder, såfremt den pågældende ansøger herom.
§ 5 Officerer af reserven, der er designeret i chefstillinger ved enheder  

 m.v., har pligt til at holde sig orienteret om deres enheders personel-,  

 materiel- og munderingsmæssige status.
De pågældende har endvidere pligt til  

 at sikre sig, at enhedens mobiliseringsplaner m.v. til stadighed er  

 ajourført.
§ 6 Bestemmelsen i nærværende kontrakt om rådighedspligt, herunder  

 bestemmelsen om at forrette tjeneste efter nærmere aftale med den ansættende  

 myndighed, medfører ingen begrænsninger i mulighederne for at genindkalde den  

 antagne til efteruddannelse efter bestemmelserne i § 4 i lov nr. 232 af  

 26.maj 1982 om forsvarets personel.
