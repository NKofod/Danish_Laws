 Sager om erstatning for tingsskade på indtil kr. 5.000,- afgøres af  

 anstaltslederen/arrestinspektøren efter nedenstående regler.
 Sager om erstatningskrav på mere end kr. 5.000,- samt sager af principiel  

 karakter skal med anstaltslederens/arrestinspektørens indstilling forelægges  

 direktoratet.
 1. Erstatning til ansatte.
 Til ansatte i kriminalforsorgen kan der ydes erstatning for tingsskade,  

 der skyldes tjenestens udførelse, eller indtræder under tjenesten som følge  

 af mangler ved lokaler, indretning, redskaber m.v.
Erstatning kan kun ydes for effekter, der står i sædvanlig eller nødvendig  

 forbindelse med tjenestens udførelse.
Der kan således ikke ydes erstatning  

 for smykker eller mere luksusbetonede genstande.
 2. Erstatning til indsatte.
 Til indsatte kan der ydes erstatning for tingsskade, som forvoldes af  

 ansatte i kriminalforsorgen, eller skyldes mangler ved lokaler, indretning,  

 redskaber m.v.
 Erstatning til indsatte efter samme regler som nævnt i punkt 1 kan i  

 særlige tilfælde ydes i forbindelse med arbejdspligtens udførelse, såfremt  

 det udtrykkeligt fremgår, at den indsatte har fået tilladelse til at bære  

 eller medtage private effekter under arbejdets udførelse.
 For så vidt angår de indsattes egne effekter i øvrigt henvises til  

 Direktoratet for Kriminalforsorgens cirkulære af 17. december 1980 om de  

 indsattes adgang til udlevering af egne effekter m.v. og anvendelse af penge.
 3. Erstatning til andre.
 Til andre kan der ydes erstatning efter dansk rets almindelige regler for  

 tingsskade, som forvoldes af ansatte under tjenestens udførelse, eller som  

 skyldes mangler ved lokaler, indretning, redskaber m.v.
 4. Fælles bestemmelser.
 Erstatning kan kun ydes, såfremt det efter dansk rets almindelige regler  

 må anses for overvejende sandsynligt, at staten i tilfælde af søgsmål vil  

 blive tilpligtet at udrede beløbet.
 Udbetaling af erstatning forudsætter, at der foreligger fornøden  

 dokumentation for kravet.
 Ejendomsretten til beskadigede effekter, for hvilke der ydes fuld  

 erstatning, overgår til kriminalforsorgen.
 5. Særligt om erstatning for personskade samt briller og andre  

 hjælpemidler.
 Ulykkestilfælde, skadelige påvirkninger m.v., der overgår de ansatte , og  

 som skyldes arbejde eller de forhold, hvorunder dette foregår, skal i henhold  

 til lov om arbejdsskadeforsikring anmeldes snarest muligt og inden 8 dage til  

 Arbejdsskadestyrelsen.
 Hjælpemidler som briller, kontaktlinser, tandproteser, parykker,  

 høreapparater m.v. er omfattet af ovennævnte lov.
For indsatte gælder tilsvarende regler, dog uden hensyn til om  

 ulykkestilfældet er indtruffet under arbejde, jfr.
Kongelig anordning nr. 514  

 af 11. oktober 1978.
 6. Ikrafttræden.
 Reglerne i denne skrivelse træder i kraft straks.
 E.B.
Erik Bang Kriminalforsorgens anstalter og arrestinspektører.
