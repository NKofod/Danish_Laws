 Erstatter: FKOBST P.404-4, MAR 1974.
1. Nærværende Forsvarskommandobestemmelse (FKOBST)  

 fastsætter i tilknytning til FKOBST 404-1 militære sikkerhedsbestemmelser for  

 opbevaring, forsendelse og tilintegørelse af identitetskort til forsvarets  

 personel.
Endvidere fastsættes bestemmelser for opbevaring af prægestempler  

 og lamineringsfolie, samt bestemmelser vedrørende efterforskning og  

 indberetning m.v. i tilfælde af bortkomst.
 2. Det påhviler de kortudstedende myndigheder at  

 meddele personellet gældende sikkerheds- og opbevaringsbestemmelser.
OPBEVARING 3. Udfyldte identitetskort, kortformularer og  

 prægestempler opbevares under iagttagelse af almindelige  

 sikkerhedsforskrifter gældende for klassifikationsgraden »TIL  

 TJENESTEBRUG«.
Lamineringsfolie opbevares som for FORTROLIGT materiale  

 foreskrevet.
FORSENDELSE 4. Ved forsendelse af et større antal udfyldte kort og  

 kortformularer skal dette ske som for FORTROLIGT materiale.
 TILINTEGØRELSE AF IDENTITETSKORT M.M.
5. Anullerede udfyldte kort og kopier  

 brændes/makuleres snarest af en officer, idet tilintetgørelsesbevis  

 udfærdiges og opbevares ved den personelforvaltende/kortudstedende myndighed  

 i 10 år.
På tilintetgørelsesbeviset anføres personnumre for de tilintetgjorte  

 kort.
FORHOLD VED BORTKOMST AF IDENTITETSKORT 6. Ved bortkomst af identitetskort afgives ufortøvet  

 melding til nærmest foresatte chef, der straks foretager den fornødne  

 efterforskning.
 Bortkomsten indberettes umiddelbart til den personelforvaltende  

 (kortudstedende) myndighed.
7. Såfremt der er vished for eller mistanke om, at der  

 i forbindelse med bortkomsten måtte foreligge efterretnings- eller  

 sikkerhedsmæssige momenter i sagen, indberettes samtidigt direkte til  

 Forsvarets Efterretningstjeneste.
Indberetningen skal bl. a. indeholde  

 oplysninger om:
a.
Identitetskortets udstedelsesdato.
b.
Indehaverens personnummer, grad og fulde navn.
c.
Hjemstedsadresse.
d.
En belysning af de nærmere omstændigheder ved kortets bortkomst,  

 herunder oplysning om senest konstaterede tilstedeværelse.
SAGSBEHANDLENDE AFDELING 8. Personelstabens Forhandlings,- Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse til lokal 3555.
 E.B.
