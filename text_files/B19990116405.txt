Bekendtgørelse om hjemmeservice I medfør af § 2, stk. 4, § 4, stk. 5, § 5,  

 stk. 3 og § 10, stk. 4 i lov nr. 463 af 12. juni 1996 om  

 hjemmeservice, som ændret ved lov nr. 980 af 17. december 1997 og lov  

 nr. 1091 af 29. december 1999, fastsættes:
Kapitel 1 Bidragsberettigede husstande § 1. Hjemmeservicebidrag ydes til private  

 husstande, hvor hjemmeserviceydelsen udføres på en  

 bidragsberettiget bolig i Danmark, der benyttes som fast bopæl af  

 husstanden i en periode af mindst en måneds varighed.
 Stk. 2. Ved en husstand forstås en eller flere personer,  

 der bor på én og samme adresse i Danmark.
 Stk. 3. Ved bidragsberettiget bolig forstås fast  

 bopæl ifølge stk. 1 og fritidsbolig o.lign., som husstanden  

 normalt benytter i mindst 3 uger om året.
Stk. 4. Klargøring af sommerhuse i forbindelse med  

 udlejning er ikke bidragsberettiget.
Der ydes derfor ikke hjemmeservicebidrag  

 til ydelser udført umiddelbart før og umiddelbart efter  

 udlejning af fritidsbolig.
§ 2. Hjemmeservicebidrag udbetales i tilknytning  

 til en afdød persons husstand, såfremt 1)	ydelsen bestilles og betales af afdødes efterladte, og 2)	ydelsen udføres som led i oprydning, rengøring,  

 nedpakning eller pleje af have på afdødes bopæl, 3)	den person, som bestiller arbejdet, påfører sit CPR-  

 eller identifikationsnummer på servicegirokortet, jf. § 6,  

 stk. 1.
 Stk. 2. Ydelser bestilt og betalt af bobestyrere og af  

 professionelle boligadministratorer, herunder boligforeninger,  

 viceværter, ejendomsfunktionærer o.lign., er ikke  

 bidragsberettiget.
 § 3. Husholdningsarbejde, der udføres i  

 kollektiver og bofællesskaber med institutionspræg - herunder  

 plejehjem og bofællesskaber for handicappede - er ikke  

 bidragsberettiget.
Stk. 2. Der kan dog ydes bidrag til husholdningsarbejde, der  

 udføres hos den enkelte beboer, hvis ansvaret for at udføre det  

 pågældende husholdningsarbejde påhviler den  

 pågældende selv.
Der ydes ikke bidrag til ydelser udført  

 på fællesarealer.
 Stk. 3. Hvis beboere i bofællesskaber og i institutioner  

 har samme folkeregisteradresse, kan de tilsammen højst få 10.600  

 kr. pr. kvartal (1999-niveau) i bidrag til hjemmeservice udført af en  

 enkelt hjemmeservicevirksomhed, jf. hjemmeservicelovens § 3,  

 stk. 3.
 § 4. I ejendomme, der af vurderingsmyndighederne  

 er opdelt efter vurderingslovens § 33, stk. 5, jf.  

 lovbekendtgørelse nr. 810 af 10. oktober 1996, ydes der ikke bidrag  

 til ydelser udført på den del af ejendommen, som benyttes til  

 erhvervsvirksomhed.
 Stk. 2. Der ydes ikke hjemmeservicebidrag til arbejde  

 udført på fællesarealer såsom trapper, gange og  

 gårdspladser, der kan betegnes som adgangsområde til den del af  

 ejendommen, der benyttes til erhvervsvirksomhed.
 § 5. Er ejeren eller personer med ejerforhold i en  

 hjemmeservicevirksomhed nærtstående til et medlem af en husstand,  

 kan husstanden ikke modtage bidrag til ydelser udført af den  

 pågældende virksomhed.
 Stk. 2. Ved nærstående forstås  

 ægtefæller, slægtninge i op- og nedstigende linjer,  

 søskende og de nævnte personers ægtefæller eller  

 samlevere.
Identifikation af husstanden § 6. Udbetalingen af bidrag forudsætter, at  

 Erhvervs- og Selskabsstyrelsen modtager oplysninger til identifikation af  

 husstanden.
Identifikation af husstanden sker ved, at et af husstandens  

 medlemmer påfører sit CPR-nummer på servicegirokortet, jf.  

 dog stk. 2.
Stk. 2. Hvis husstandens personer ikke har modtaget et dansk  

 CPR-nummer, eller husstandens personer er meldt fraflyttet Danmark i  

 folkeregistret, skal et særligt identifikationsnummer benyttes på  

 servicegirokortet.
Identifikationsnummeret anvendes i stedet for CPR-nummeret  

 og tildeles af Erhvervs- og Selskabsstyrelsen efter skriftlig  

 ansøgning fra husstanden.
 Stk. 3. Ansøgning om identifikationsnummer skal  

 indeholde følgende oplysninger:
1)	ansøgers fulde navn, 2)	ansøgers faste bopæl og evt. kontaktperson i Danmark  

 og 3)	ansøgers CPR-nummer eller fødselsdato med angivelse af  

 dag, måned og år.
Kapitel 2 Ansøgning om optagelse under  

 hjemmeserviceordningen § 7. Ved ansøgning om optagelse under  

 hjemmeserviceordningen skal den af Erhvervs- og Selskabsstyrelsen udarbejdede  

 blanket benyttes.
 Stk. 2. Den udfyldte ansøgningsblanket med  

 tilhørende bilag indleveres til den kommune, hvori  

 hjemmeservicevirksomheden er beliggende.
 § 8. Ansøgning om optagelse under  

 hjemmeserviceordningen skal være underskrevet af virksomhedens ejer,  

 personer i ledelsen samt af personer med en bestemmende indflydelse på  

 virksomheden, jf. § 9.
 Stk. 2. Personer, der efter stk. 1 og § 9 skal  

 anføres på ansøgningen, giver med deres underskrift deres  

 samtykke til, at der fra andre offentlige myndigheder kan indhentes de  

 nødvendige oplysninger med henblik på afgørelse af, om  

 optagelsesbetingelserne er opfyldt, jf. hjemmeservicelovens § 4,  

 stk. 2 og stk. 3.
 § 9. Med personer med bestemmende indflydelse  

 på virksomheden forstås:
 1)	Formanden for en evt. bestyrelse.
 2)	Personer, der ejer halvdelen eller mere af virksomhedens kapital  

 eller eventuelle stemmerettigheder.
 3)	Personer, der hæfter ubegrænset for selskabets  

 gæld, fx interessenterne i et interessentskab og komplementarerne i et  

 kommanditselskab.
 4)	Personer, der reelt driver virksomheden uden formelt at være  

 ejer af virksomheden eller medlem af virksomhedens ledelse.
Anmeldelse af ændringer § 10. Hvis der sker ændringer i de forhold,  

 som virksomheden har oplyst i f.b.m. ansøgning om optagelse under  

 hjemmeserviceordningen, skal virksomheden skriftligt anmelde  

 ændringen.
 Stk. 2. Hvis der sker hel eller delvis udskiftning af en  

 godkendt hjemmeservicevirksomheds ejer, ledelse eller personer med  

 bestemmende indflydelse skal virksomheden godtgøre over for Erhvervs-  

 og Selskabsstyrelsen, at de nye personer opfylder betingelserne i § 4, stk.  

 2, nr. 3-6 og stk. 3 i lov om hjemmeservice.
 Stk. 3. Anmeldelsen skal ske på et særligt  

 ændringsskema, der kan rekvireres hos Erhvervs- og  

 Selskabsstyrelsen.
 Stk. 4. Anmeldelsen skal være modtaget i Erhvervs-  

 og Selskabsstyrelsen senest 4 uger efter, at ændringen er sket.
 Stk. 5. Undlader virksomheden at anmelde ændringer  

 i henhold til stk. 1 eller at godtgøre de i stk. 2 nævnte  

 betingelser, kan virksomheden henholdsvis personerne udelukkes fra  

 hjemmeserviceordningen, jf. hjemmeservicelovens § 7.
 § 11. Såfremt virksomheden skifter  

 selskabsform, skal det nye selskab søge om optagelse, jf. § 7,  

 stk. 1.
Udbetaling af bidrag § 12. Virksomheden skal have eller oprette en  

 konto i et af Erhvervs- og Selskabsstyrelsen godkendt pengeinstitut, hvortil  

 forbrugernes betaling for hjemmeservice kan indgå.
Denne konto er en  

 forudsætning for udbetaling af bidrag.
 § 13. Udbetaling af bidrag sker direkte til  

 virksomhedens pengeinstitut fra Finansstyrelsen efter Erhvervs- og  

 Selskabsstyrelsens anvisning.
Servicegirokort og fakturaer § 14. Ved betaling af hjemmeserviceydelser skal  

 Erhvervs- og Selskabsstyrelsens servicegirokort anvendes.
Servicegirokortene  

 må kun anvendes til betalinger, der helt eller delvist omfatter  

 hjemmeserviceydelser.
 Stk. 2. Ved betaling for ydelser, hvortil der ydes et  

 bidrag på 50 pct. skal Erhvervs- og Selskabsstyrelsens fortrykte  

 blå servicegirokort benyttes.
 Stk. 3. Ved betaling for ydelser, hvortil der ydes et  

 bidrag på 35 pct. skal Erhvervs- og Selskabsstyrelsens fortrykte  

 grønne servicegirokort benyttes.
 Stk. 4. Ved betaling for ydelser, der er udført  

 før 1. januar 2000 skal dog det hidtil anvendte servicegirokort  

 anvendes.
 § 15. Når hjemmeservicevirksomheden udsteder  

 et servicegirokort til en forbruger, skal virksomheden samtidig udstede en  

 faktura.
 Stk. 2. Ved fakturering af hjemmeserviceydelser skal  

 virksomheden anvende Erhvervs- og Selskabsstyrelsens fortrykte faktura, jf.  

 dog § 16.
 § 16. I stedet for at anvende den i § 15,  

 stk. 2, foreskrevne faktura kan virksomheden udarbejde sin egen faktura.  

 Fakturaen skal indeholde følgende oplysninger:
1)	virksomhedens SE-nummer, navn og adresse, 2)	forbrugerens navn og adresse, 3)	de enkelte ydelsers art og beløb inkl. moms, 4)	dato for udstedelse af fakturaen, 5)	dato for udførelse af det hjemmeservicearbejde, som fakturaen  

 vedrører, 6)	fakturanummer eller tilsvarende anden talidentifikation, 7)	det samlede beløb inkl. moms af bidragsberettigede og ikke  

 bidragsberettigede ydelser (bruttobeløb inkl. moms), 8)	bruttobeløbet inkl. moms fratrukket bidraget  

 (nettobeløb inkl. moms).
Kapitel 3 Erhvervsansvarsforsikring § 17. Hjemmeservicevirksomhederne er ansvarlige  

 efter dansk rets almindelige erstatningsregler for enhver person- og  

 tingskade, som måtte opstå i forbindelse med arbejdets  

 udførelse, herunder også erhvervs- og produktansvar.
 Stk. 2. Hjemmeservicevirksomhederne er ifølge  

 hjemmeservicelovens § 4, stk. 2, nr. 2, forpligtet til at tegne en  

 erhvervsansvarsforsikring.
 Stk. 3. Virksomheden må ikke ved tegningen af  

 erhvervsansvarsforsikringen påtage sig en selvrisiko, medmindre  

 virksomheden til enhver tid utvivlsomt kan dække beløbet
med egne midler.
 § 18. Virksomheden må ikke  

 pålægge husstanden en selvrisiko for skader påført  

 husstandens personer eller ting under arbejdets udførelse.
Kapitel 4 Bestemmelser om straf § 19. Overtrædelse af bestemmelserne i  

 §§ 10, 14 og 17, stk. 2 kan straffes med bøde.
Kapitel 5 Bestemmelser om ikrafttrædelse § 20. Bekendtgørelsen træder i kraft  

 den 1. januar 2000.
 Stk. 2. Samtidig ophæves bekendtgørelse nr. 9 af  

 8. januar 1999.
