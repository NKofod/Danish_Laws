Betænkning afgivet af Sundheds- og Ældreudvalget den 23. maj 2017 Betænkning over Forslag til lov om forlængelse af økonomiprotokollatet for almen praksis [af sundhedsministeren (Karen Ellemann)]:
1. Ændringsforslag Enhedslistens medlemmer af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 3. maj 2017 og var til 1. behandling den 10. maj 2017. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og sundhedsministeren sendte den 3. maj 2017 dette udkast til udvalget, jf.
SUU alm. del  bilag 309. Den 10. maj 2017 sendte sundhedsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Thomas Birk Kristiansen og Praktiserende Lægers Organisation.
Deputationer Endvidere har Praktiserende Lægers Organisation mundtligt over for udvalget redegjort for sin holdning til lovforslaget.
Spørgsmål Udvalget har stillet 7 spørgsmål til sundhedsministeren til skriftlig besvarelse, som denne har besvaret med undtagelse af spørgsmål 7, som forventes besvaret inden 2. behandling.
3. Indstillinger Et flertal i udvalget (S, V, LA, ALT, RV og KF) indstiller lovforslaget til vedtagelse uændret.
 Et mindretal i udvalget (DF, EL og SF) indstiller lovforslaget til vedtagelse med det stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af et mindretal (EL), tiltrådt af et mindretal (DF og SF):
 1) Stk. 2 affattes således:
»Stk. 2.  Loven ophæves den 31. december 2017.« [Udløbsklausul] Bemærkninger Til nr. 1 Den foreslåede solnedgangsklausul skal sikre, at det lovbestemte økonomiprotokollat er midlertidigt.
Såfremt aftaleparterne når frem til en aftale inden udløbsdatoen for loven, kan ministeren stadig ophæve loven.
Såfremt aftaleparterne ikke har nået en aftale, når loven nærmer sig udløbsdatoen, kan Folketinget på ny tage stilling til, hvordan økonomiprotokollatet skal håndteres.
Det giver Folketinget en mulighed for eventuelle tilpasninger, hvor der kan tages højde for befolkningstilvækst og ændret befolkningssammensætning.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Klaus Markussen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
