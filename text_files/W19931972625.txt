Aktieombytning - Aktieombytning, - sambeskatning Referencer: ABL § 13 og SEL § 31 Ligningsrådet blev anmodet om at besvare følgende  

 spørgsmål:
1. Er betingelserne for en skattefri ombytning af aktierne i S A-S med  

 aktierne i D A/S i henhold til aktieavancebeskatningslovens § 13, stk. 1,  

 opfyldt? 2. Er Ligningsrådet enig i, at den eksisterende sambeskatning mellem  

 S A/S og D A/S kan opretholdes uændret, selvom D A/S fremover bliver  

 moderselskab for S A/S? 3. Ændres besvarelsen af spørgsmål 2, hvis  

 transaktionen sker i løbet af regnskabsåret i stedet for  

 på den sidste dag i regnskabsåret? Sagens omstændigheder var følgende:
S A/S ejer en række datterselskaber, som selskabet er sambeskattet  

 med.
Et af disse datterselskaber er D A/S.
S A/S har ejet D A/S i mere end 3  

 år.
 Koncernstrukturen påtænkes nu ændret således, at S  

 A/S vil blive ejet fuldt ud af D A/S.
Ændringen påtænkes gennemført således, at  

 hovedaktionæren ved overdragelsen af aktierne i S A/S til D A/S  

 vederlægges fuldt ud med nyudstedte aktier i D A/S.
Ingen del af  

 vederlaget vil blive udredt kontant.
 Efter omstruktureringen vil S A/S fortsat eje nom. x kr. aktier i D A/S,  

  medens den resterende del af aktiekapitalen ejes af  

 hovedaktionæren.
 I realiteten er den eneste forskel efter omstruktureringen, at D A/S  

 fremover bliver moderselskab i stedet for S A/S.
 Ligningsrådet skal udtale:
 Efter det foreliggende finder Ligningsrådet, at betingelserne i  

 aktieavancebeskatningslovens § 13, stk. 1 og 2, er opfyldt, således at  

 den påtænkte aktieombytning kan ske med skattemæssig  

 succession for hovedaktionæren i henhold til fusionsskattelovens §  

 11.
Med hensyn til selskabernes mulighed for sambeskatning efter  

 aktieombytningen er det Ligningsrådets opfattelse, at den eksisterende  

 sambeskatning mellem S A/S og D A/S ikke berøres af den  

 påtænkte aktieombytning.
Dette uanset hvornår i  

 regnskabsåret aktieombytningen foretages.
Ligningsrådet har  

 henset til, at forholdet ikke kan henføres under TS-cirkulære  

 1993-13, pkt. 1 og 1.2.
