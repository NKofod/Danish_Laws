 Justitsministeriet fastsætter herved følgende retningslinier for  

 kriminalforsorgens tilsynsvirksomhed:
A FÆLLES BESTEMMELSER.
I.
Indledende bestemmelser.
 § 1.  Tilsyn og særvilkår har til formål at begrænse  

 den dømtes tilbagefald til kriminalitet.
 § 2.  Tilsynsmyndigheden skal yde social og personlig  

 bistand til den dømte under tilsyn samt kontrollere, at den overholder de  

 betingelser, der er forbundet med tilsyn og særvilkår.
II.
Fastsættelse af vilkår om tilsyn og særvilkår.
 § 3.  Når tilsynsmyndigheden afgiver udtalelse om  

 vilkårsfastsættelsen til brug for en straffesag eller administrativtivtivtiv  

 afgørelse om prøveløsladelsedelsedelsedelse med videre, skal det vurderes, om  

 tilsyn og særvilkår vil være  

 formålstjenligetjenligetjenligetjenligetjenligetjenlige som middel til at  

 begrænse tilbagefald til kriminalitettet.
 Stk. 2.  Vilkår om tilsyn og særvilkår skal indstilles  

 efter en konkret vurdering af den dømtes behov for bistand og kontrol, og for  

 så vidt angår særvilkår, behov for de kontrolforanstaltninger og den  

 behandling, der er indeholdt i disse vilkår.
III.
Iværksættelse og administration af vilkår om tilsyn og  

 særvilkår.
 § 4.  Tilsynsklienten skal møde hos eller modtage  

 besøg af tilsynsmyndigheden senest 1 uge efter, at den afgørelse, der  

 fastsætter tilsyn mv., har fået retskraft.
 § 5.  Tilsynsmyndigheden skal ved den første samtale  

 med tilsynsklienten orientere denne om, hvad tilsyn og eventuelle særvilkår  

 indebærer.
 Stk. 2.  Klienten skal gøres bekendt med sin ret til at  

 få bistand og vejledning.
Stk. 3.  Klienten skal orienteres om tilsynsmyndighedens  

 pligt til at kontrollere, at vilkårene overholdes og om konsekvenserne af at  

 overtræde fastsatte vilkår.
Ved den første samtale skal tilsynsmyndigheden  

 meddele klienten de forskrifter, der er nødvendige til gennemførelse af  

 tilsyn og særvilkår.
 § 6.  Er der fastsat ubetingede særvilkår, skal  

 tilsynsmyndigheden påse, at disse vilkår iværksættes umiddelbart, med mindre  

 de allerede er iværksat, samt påse at vilkårene overholdes.
 Stk. 2.  Er der fastsat betingede særvilkår, skal  

 tilsynsmyndigheden holde sig underrettet om de forhold hos klienten, der kan  

 begrunde, at tilsynsmyndigheden skal iværksætte disse vilkår.
Stk. 3.  Såfremt et fastsat behandlings- eller  

 anbringelsesvilkår viser sig upåkrævet i tilsynsperiodens forløb, kan  

 tilsynsmyndigheden sætte de foranstaltninger, vilkåret har givet anledning  

 til, i bero.
Hvis foranstaltningerne påny bliver påkrævet, kan  

 tilsynsmyndigheden give klienten pålæg om at genoptage den behandling, der er  

 sat i bero.
 § 7.  Klienten skal orienteres om sin klageadgang til  

 Direktoratet for Kriminalforsorgen og om sin adgang til aktindsigt.
 IV. Ændring eller ophævelse af fastsatte vilkår om tilsyn og  

 særvilkår.
 § 8.  Tilsynsmyndigheden skal indstille til ændring  

 eller ophævelse af fastsatte vilkår, hvis det må anses for påkrævet. § 3  

 finder tilsvarende anvendelse.
§ 9.  Hvis formålet med tilsynet er nået, skal  

 tilsynsmyndigheden indstille til vilkårsophævelse.
Dette bør navnlig  

 overvejes i tilfælde, hvor tilsynsperioden er længere end 12 måneder.
V.
Kontakten med lovovertræderen i tilsynsperioden.
 § 10.  Tilsynsfrekvensen skal efter første samtale  

 fastsættes ud fra en samlet vurdering af behovet for støtte og kontrol, dog  

 således at der er en tæt og hyppig kontakt i tilsynsperiodens første 4 uger.
 Stk. 2.  I den efterfølgende periode og indtil udløbet  

 af den 3. måned i tilsynsforløbet skal der være kontakt mindst hveranden uge.
 Stk. 3.  I den resterende tilsynsperiode kan kontakten  

 indskrænkes til 1 gang om måneden, medmindre lovovertræderens behov tilsiger  

 hyppigere kontakt.
 § 11.  Flytter en tilsynsklient til et andet område,  

 skal tilsynsmyndigheden i det område, hvortil flytning sker, have kontakt med  

 den pågældende senest 1 uge efter, at tilsynssagen er modtaget.
VI.
Planlægning af tilsynsforløb.
§ 12.  Tilsynsmyndigheden skal i samarbejde med  

 klienten udarbejde en handleplan for tilsynsforløbet.
Denne plan skal nævnes  

 ved den første samtale med klienten og udbygges i de efterfølgende samtaler,  

 så der foreligger en plan inden udløbet af tilsynsperiodens første måned.
 Stk. 2.  Tilsynsmyndigheden skal medinddrages i den  

 planlægning, der sker i et afsoningsforløb, for så vidt det rækker ind i  

 tilsynsperioden, med henblik på at videreføre planen i denne periode.
 § 13.  I planlægningen skal der tages hensyn til  

 fastsatte særvilkår.
 I øvrigt kan planen kun indeholde, hvad klient og tilsynsmyndighed er  

 enige om.
 § 14.  Formålet med en planlægning af tilsynsforløbet  

 er at stimulere klienten til at samarbejde om at få det optimale udbytte af  

 tilsynsperioden.
 Stk. 2.  Hver 3. måned skal planen vurderes af klienten  

 og tilsynsmyndigheden, og eventuelle justeringer skal foretages.
§ 15.  Umiddelbart før tilsynet udløber, skal klienten  

 og tilsynsmyndigheden gennemgå og vurdere planens forløb.
Der skal gøres  

 notat i forsorgsjournalen om forløbet.
VII.
Reaktioner på vilkårsovertrædelser.
 § 16.  Hvis en tilsynsklient unddrager sig kontakt med  

 tilsynsmyndigheden ved at udeblive fra aftalt kontakt eller på anden måde  

 tilsidesætter fastsatte vilkår, skal tilsynsmyndigheden umiddelbart træffe  

 foranstaltninger, herunder foretage vilkårsindskærpelse, med henblik på at  

 genetablere tilsynet og sikre, at særvilkår bliver overholdt.
 § 17.  Unddrager klienten sig kontakt ved at udeblive  

 fra aftalt samtale, behandling eller konsultation, skal tilsynsmyndigheden på  

 udeblivelsesdagen eller umiddelbart derefter ved brev pålægge klienten at  

 tage personlig kontakt med tilsynsmyndigheden snarest.
Stk. 2.  Reagerer klienten ikke på tilsendt brev, skal  

 der aflægges besøg på dennes bopæl/opholdssted.
Hvis besøget er forgæves,  

 lægges eller sendes en skriftlig meddelelse med pålæg om at tage kontakt med  

 tilsynsmyndigheden.
 § 18.  Hvis de af tilsynsmyndigheden foretagne  

 handlinger og meddelte pålæg ikke fører til, at tilsynet genetableres, skal  

 der senest en måned efter den konstaterede vilkårstilsidesættelse afgives  

 indberetning til anklagemyndigheden/Justitsministeriet (Direktoratet for  

 Kriminalforsorgen) for vilkårsovertrædelse med indstilling om reaktion.
 § 19.  Hvis vilkårsovertrædelsen begrunder nærliggende  

 risiko for kriminalitet, skal der omgående afgives indberetning med  

 indstilling om reaktion.
 § 20.  Er klientens bopæl/opholdssted ukendt, kan der  

 i medfør af retsplejelovens § 756 indgives begæring om  

 efterlysning/anholdelse til politiet med henblik på genetablering af  

 tilsynet.
 § 21.  Hvis reaktionen på vilkårsovertrædelsen kan  

 blive fuldbyrdelse af fængselsstraf eller indsættelse i anstalt, kan der i  

 medfør af retsplejelovens § 763 afgives begæring om anholdelse og  

 varetægtsfængsling til anklagemyndigheden.
§ 22.  Afgives der indberetning, skal klienten  

 forinden gøres bekendt med indberetningens indhold og have lejlighed til at  

 udtale sig.
Klienten eventuelle bemærkninger skal i så fald fremgå af  

 indberetningen.
VIII.
Udlandsrejser.
 § 23.  Tilsynsklienter kan foretage udlandsrejser,  

 såfremt de ikke overtræder fastsatte vilkår.
 Stk. 2.  Udlandsrejser, som ikke kan accepteres af  

 tilsynsmyndigheden, skal betragtes som vilkårsovertrædelser, der skal  

 indberettes til anklagemyndigheden/Justitsministeriet (Direktoratet for  

 Kriminalforsorgen).
 § 24.  Tilsynsklienter kan som hovedregel ikke  

 tilbageholdes, hvis de vil foretage udlandsrejser.
 Stk. 2.  Klienter, der er dømt efter straffelovens § 68  

 og undergivet vilkår om indlæggelse på psykiatrisk hospital, kan på  

 foranledning af tilsynsmyndigheden i samarbejde med den behandlende overlæge  

 indlægges umiddelbart ved politiets foranstaltning, hvis det af  

 behandlingsmæssige grunde må anses for påkrævet, at de bliver i landet.
 Stk. 3.  Dømte, der er udstationerede eller anbragt i  

 medfør af straffelovens § 49, stk. 2, og undergivet tilsyn, skal  

 øjeblikkeligt indberettes til det fængsel eller arresthus, der som udpeget  

 afsoningssted skal afgøre, om udlandsrejsen skal hindres ved  

 tvangstilbageholdelse.
B SÆRLIGE FORHOLD VEDRØRENDE VISSE TILSYNSFORMER I.
Samfundstjeneste.
 § 25.  Anklagemyndigheden skal indhente  

 personundersøgelse hos kriminalforsorgen, hvis dom med vilkår om  

 samfundstjeneste efter retspraksis er en mulig retslig afgørelse af en  

 straffesag.
 § 26.  Tilsynsmyndigheden har pligt til at  

 tilvejebringe det tilstrækkelige antal samfundstjenestesteder, så enhver dom  

 til samfundstjeneste kan fuldbyrdes.
 Stk. 2.  Tilsynsmyndigheden skal sikre, at de  

 tilvejebragte samfundstjenestesteder bliver godkendt af de lokale  

 arbejdsmarkedsråd.
 § 27.  Aftale om afvikling af samfundstjeneste skal  

 være indgået snarest og senest 10 dage efter, at dom med vilkår om  

 samfundstjeneste har fået retskraft.
 § 28.  Aftale mellem den dømte, arbejdssted og  

 tilsynsmyndighed om afviklingstider for samfundstjeneste kan kun ændres efter  

 klientens ønske, hvis ændringen er betinget af forhold, der kan sidestilles  

 med forhold, der er nævnt i § 31 i cirkulære om udgang til indsatte.
 § 29.  Den pålagte arbejdspligt skal være afviklet  

 inden udløbet af den fastsatte afviklingsperiode dog normalt tidligst, når  

 der er forløbet 2/3 af afviklingsperioden.
 Stk. 2.  Afvikling af samfundstjeneste skal normalt ske  

 spredt over den i stk. 1 nævnte periode.
 Stk. 3.  Der må ikke afvikles mere end 24 timers  

 samfundstjeneste på en enkelt uge, medmindre helt ekstraordinære forhold gør  

 sig gældende.
 § 30.  Tilsynsmyndigheden har pligt til, ud over den  

 pligt der er forbundet med tilsyn i øvrigt, at føre intensiv kontrol med, at  

 den dømte udfører den pålagte samfundstjeneste.
 Stk. 2.  Hvis arbejdsstedet i tilstrækkelig grad sikrer  

 den fornødne kontrol med samfundstjenestens udførelse, kan  

 tilsynsmyndighedens kontrol begrænses til besøg på arbejdsstedet 1 gang om  

 måneden og i øvrigt jævnlig telefonkontrol på tidspunkter, hvor den dømte  

 udfører samfundstjeneste.
 § 31.  Opfylder den dømte ikke sin arbejdspligt, og  

 efterlever den pågældende ikke de forskrifter, der skal sikre en effektiv  

 afvikling af samfundstjenesten, skal der afgives indberetning om  

 vilkårsovertrædelse til anklagemyndigheden.
II.
Afsoningsudsættelse for visse spiritusbilister.
 § 32.  Det påhviler tilsynsmyndigheden at føre kontrol  

 med gennemførelse af den behandling mod alkoholmisbrug, der er en betingelse  

 for, at spiritus- og promilledømte kan få udsat afsoning af frihedsstraf.
 § 33.  Den dømtes forslag til behandling mod  

 alkoholmisbrug og behandlingssted skal af tilsynsmyndigheden forelægges  

 direktoratet til godkendelse.
 Stk. 2.  Hvis tilsynsmyndigheden ikke kan godkende den  

 dømtes forslag med hensyn til behandling og behandlingssted, påhviler det  

 tilsynsmyndigheden at give råd og vejledning om rette behandling og sted  

 inden sagens forelæggelse for Direktoratet for Kriminalforsorgen.
 Stk. 3.  Hvis den dømte ikke behøver særlig social eller  

 personlig bistand, kan kontrollen med behandlingens gennemførelse udøves af  

 behandlingsstedet, såfremt tilsynsmyndigheden kan påregne, at den udføres med  

 tilstrækkelig sikkerhed.
 Stk. 4.  Det forudsættes, at tilsynsmyndigheden løbende  

 holder sig orienteret om behandlingensforløb.
§ 34.  Senest 6 uger før udløbet af den periode, hvor  

 en afsoning er udsat, skal tilsynsmyndigheden sende en indstilling om  

 benådning og eventuelle vilkår for denne til Politimesteren.
Indstillingen  

 skal indeholde en beskrivelse af tilsynets forløb.
Politimesteren forelægger  

 sagen for Justitsministeriet (Direktoratet for Kriminalforsorgen).
III.
Foranstaltninger efter straffelovens § 68 (psykisk afvigende  

 lovovertrædere).
 § 35.  Forinden der træffes afgørelse om tilsyn i  

 forbindelse med foranstaltninger efter straffelovens § 68, skal  

 tilsynsmyndigheden efter anmodning fra anklagemyndigheden afgive en erklæring  

 om, hvorvidt den kan påtage sig tilsynet.
 § 36.  Tilsyn med lovovertrædere, der er  

 foranstaltningsdømte, er tidsubestemte og kan kun ændres eller ophæves ved  

 retslig afgørelse.
 Stk. 2.  Tilsynet træder i kraft på tidspunktet for  

 retslig afgørelse og skal registreres, selv om den behandlingsdømte er  

 indlagt.
 § 37.  Tilsyn med foranstaltningsdømte udøves  

 almindeligvis i samarbejde med det psykiatriske behandlingssystem, og det  

 forudsættes, at tilsynsmyndigheden er opmærksom på ændringer i den  

 behandlingsdømtes psykiske tilstand.
 Stk. 2.  Når det er fastsat i foranstaltningen, har  

 tilsynsmyndigheden sammen med den behandlende overlæge kompetence til, om  

 nødvendigt med politiets assistance, at foranledige den foranstaltningsdømte  

 indlagt i psykiatrisk sygehus eller afdeling.
 § 38.  Tilsynsmyndigheden har pligt til efter  

 anmodning fra anklagemyndigheden at afgive udtalelse om det hidtidige  

 tilsynsforløb.
IV.
Frivillige tilsyn.
§ 39.  Tilsynsmyndigheden kan føre tilsyn med tiltalte  

 (sigtede) i straffesager og med domfældte, der ikke er pålagt vilkår om  

 tilsyn.
Tilsynet er frivilligt og beror på en skriftlig aftale mellem  

 lovovertræderen og tilsynsmyndigheden.
Lovovertræderen kan på ethvert  

 tidspunkt frigøre sig fra tilsynet.
 § 40.  Frivilligt tilsyn kan aftales for perioden,  

 hvor en tiltalt (sigtet) afventer afgørelse i verserende straffesag, eller  

 for en periode efter at klienten er udgået af tilsyn.
Stk. 2.  Frivillige tilsyn har til formål at få bistand  

 og vejledning iværksat så tidligt som muligt eller at fortsætte et  

 tilsynsforløb, der formelt udløber, inden det med tilsynet tilsigtede formål  

 er nået.
Frivilligt tilsyn forudsætter, at klienten har behov for bistand og  

 vejledning.
C BEGRUNDELSESPLIGT.
 § 41.  Tilsynsmyndigheden har pligt til ved notat i  

 forsorgsjournalen at begrunde trufne afgørelser.
D IKRAFTTRÆDEN.
 § 42.  Cirkulæret træder i kraft 1. april 1996.
