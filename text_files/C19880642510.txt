Arbejdstid, jf. overenskomstens § 8 Opmærksomheden henledes på, at protokollat af 21. februar 1986 i  

 tilknytning til overenskomst pr. 1. april 1985 bortfalder pr. 1. januar 1988.  

 Inspektører, kursusledere og afdelingsledere er herefter forpligtet til at  

 stå til rådighed og udføre merarbejde, i det omfang skolens tarv måtte kræve  

 det, uden ydelse af vederlag herfor, jf. overenskomstens § 8. Ved anvendelsen  

 af bestemmelsen i § 8 bør der tages hensyn til den ansattes ønsker om  

 tilrettelæggelse af arbejdet.
Lønindplacering på skoler Kategoriseringen af skoler og afdelinger i henhold til overenskomstens § 3  

 er foretaget efter forhandlinger mellem Direktoratet for  

 Arbejdsmarkedsuddannelserne og Foreningen af inspektører og afdelingsledere  

 ved specialarbejderskolerne og herefter godkendt af overenskomstens parter.
Lønindplaceringen sker herefter således: Vedrørende  

 inspektører/kursusledere Indplaceringen gælder for inspektører/kursusledere ansat ved:
Den Storkøbenhavnske Skole Ålborgskolen Slagelseskolen Odenseskolen Horsensskolen Indplaceringen gælder for inspektører/kursusledere ansat ved:
Landtransportskolen Herningskolen Århusskolen Åbenråskolen Randersskolen Esbjergskolen Koldingskolen Viborgskolen Frederikshavnskolen Hillerødskolen Mariboskolen Statens specialarbejderskole Audebo Statens specialarbejderskole Snepsgaard Dog indplaceres en materielinspektør ved Landtransportskolen ikke i dette  

 lønforløb, jf. nedenfor.
 Indplaceringen gælder for inspektører/kursusledere ansat ved:
Djursland specialarbejderskole Statens specialarbejderskole Ulfborg Thistedskolen Statens specialarbejderskole Hoverdal samt 1 materielinspektør ved Landtransportskolen Vedrørende afdelingsledere skalatrin 40/41/42/43.
 Indplaceringen gælder for afdelingsledere ansat ved:
Næstved-afdelingen (Slagelseskolen) Høffdingsvej-afdelingen (Den Storkøbenhavnske Skole) Kristinevej-afdelingen (Ålborgskolen) Silkeborg-afdelingen (Horsensskolen) Svendborg-afdelingen (Odenseskolen) Ny lønindplacering af ansatte inden 1. juni 1988 sker på 2. skalatrin i  

 det nye lønforløb.
 Det nye lønsystem har virkning fra 1. januar 1988. Alle indplaceringer  

 sker på stedtillægssats 0.
Reguleringsordning, jf. overenskomstens § 4 Der er mellem overenskomstens parter enighed om, at henvisningen i  

 overenskomstens § 4 til aftale mellem Finansministeriet og tjenestemændenes  

 centralorganisationer om justering af tjenestemandslønninger mv. indebærer,  

 at regulering pr. 1987, 1988, 1989 og 1990 i medfør af aftalens § 14 også for  

 så vidt angår denne overenskomst tidligst kan opsiges pr. 31. marts 1991.
Arbejdsgruppe vedr. lønindplaceringsprincipper Der vil blive nedsat en arbejdsgruppe med deltagelse af Foreningen af  

 inspektører og afdelingsledere og Direktoratet for  

 Arbejdsmarkedsuddannelserne til undersøgelse af fremtidige  

 lønindplaceringsprincipper mellem skolerne med henblik på en indstilling  

 inden overenskomstforhandlingerne 1991.
 Direktoratet for Arbejdsmarkedsuddannelserne er herfra orienteret om  

 ovenstående.
Med venlig hilsen Bodil Henriksen OVERENSKOMST MELLEM FINANSMINISTERIET OG DANSK FUNKTIONÆRFORBUND VEDRØRENDE INSPEKTØRERS OG AFDELINGSLEDERS ANSÆTTELSE VED DE SELVEJENDE SAMT STATENS SPECIALARBEJDERSKOLER Kapitel 1. Overenskomstens område § 1.  Inspektører og afdelingsledere (i det følgende  

 kaldt de ansatte) ved specialarbejderskolerne af lønnes i overensstemmelse  

 med de i denne overenskomst indeholdte regler.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
Kapitel 2. Ansættelsesbrev § 2.  Funktionærlovens regler finder anvendelse for  

 ansatte efter denne overenskomst.
Kapitel 3. Løn § 3.  Vedrørende lønindplacering fra 1. april 1987 til  

 31. december 1987 henvises til bilag 1 til overenskomsten.
 Stk. 2.  Pr. 1. januar 1988 er de ansattes lønforløb:
Stk. 3.  Ved ansættelse henføres de ansatte til første  

 skalatrin i det skalatrinsforløb, hvori stillingen er indplaceret.
Oprykning  

 til næste skalatrin sker efter 2 års ansættelse.
Alle skalatrin er to-årige.
Kapitel 4. procentregulering § 4.  De i § 3 nævnte lønninger reguleres i  

 overensstemmelse med reglerne i aftale mellem Finansministeriet og  

 tjenestemændenes centralorganisationer om justering af tjenestemandslønninger  

 mv. fra 1. april 1987.
Kapitel 5. Udbetaling af løn § 5.  Lønnen udbetales månedsvis forud for de før 1.  

 september 1970 ansatte.
For de efter denne dato ansatte sker betalingen  

 månedsvis bagud.
Kapitel 6. Konstitution i højere stilling § 6.  Såfremt en ansat konstitueres i en  

 forstander-/lederstilling, og såfremt denne konstitution varer over 15 dage i  

 sammenhæng, ydes der for hele perioden den ansatte et ikke-pensionsgivende  

 tillæg, der beregnes som forskellen mellem den løn, inkl. generelt og særligt  

 tillæg, den pågældende ville opnå ved udnævnelse i lederstillingen, og den  

 skalaløn, vedkommende har krav på i henhold til overenskomstens § 3.
 Stk. 2.  Er varetagelsen af den højere stilling  

 udelukkende begrundet i feriefravær, indtræder retten til betaling først, når  

 den ansatte har udført en sådan midlertidig tjeneste i 22 dage i sammenhæng.
 Stk. 3.  I øvrigt følges de for statens tjenestemænd  

 gældende regler vedrørende ydelse af funktionsvederlag, jf.  

 Finansministeriets cirkulære af 24. august 1979 som ændret ved cirkulære af  

 28. marts 1984.
 Kapitel 7. Arbejdstid mv.
 § 7.  Den i § 3 fastsatte løn forudsætter  

 heldagsbeskæftigelse, hvorved forstås en arbejdstid svarende til normalt 39  

 timer ugentlig, med virkning fra 1. september 1988 normalt 38 timer ugentlig  

 og med virkning fra 1. september 1990 normalt 37 timer ugentlig.
 Stk. 2.  Omfanget af inspektørers og afdelingslederes  

 undervisningspligt fastsættes af Direktoratet for Arbejdsmarkedsuddannelserne  

 efter indstilling fra den pågældende skole.
 § 8.  Ud over den i § 7 fastsatte arbejdstid påhviler  

 der de ansatte en pligt til at stå til rådighed og udføre merarbejde, i det  

 omfang skolens tarv måtte kræve det.
 § 9.  Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt -  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
Kapitel 8. Ferie § 10.  Ferie ydes i henhold til gældende ferielov.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Stk. 3.  Godtgørelsen beregnes af samtlige de i  

 optjeningsåret oppebårne beløb for tjenstligt arbejde og af den ansattes egne  

 bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
Kapitel 9. Fravær § 11.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselsorlov mv.
En kvindelig ansat har dog altid ret til fravær fra arbejdet  

 på grund af graviditet og barsel fra det tidspunkt, hvor der skønnes at være  

 8 uger til fødslen.
 § 12.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselsorlov og  

 dagpengeloven.
 Stk. 3.  En ansat, der i forbindelse med barnets ophold  

 på sygehus genoptager tjenesten inden den i stk. 1 og 2 omtalte 14-ugers  

 periodes udløb, har i tilkytning til barnets udskrivelse ret til fravær med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra  

 fødslen/barnets modtagelse.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har barselsorlov med  

 dagpenge, betragtes som sygdomsforfald og noteres i overensstemmelse med de  

 herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 10. Tjenestefrihed § 13.  Der kan af vedkommende specialarbejderskole  

 efter forudgående godkendelse af Direktoratet for Arbej  

 dsmarkedsuddannelserne gives ansatte adgang til ekstraordinær tjenestefrihed  

 uden løn i tilfælde, hvor det findes, at tilståelse af tjenestefrihed tjener  

 uddannelsessystemets interesser.
 Stk. 2.  Tjenestefrihed kan gives i indtil 1 år ad  

 gangen, dog længst i 3 år, og det er vedkommende skoles ansvar, at der er en  

 stilling ledig til den pågældende ved tjenestefrihedens ophør.
 § 14.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
§ 15.  Skolen kan give den ansatte hel eller delvis  

 tjenestefrihed uden lønafkortning til pasning afet sygt barn, når Stk. 2  Sygelisten suppleres med oplysninger om fravær  

 på grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 11. Afskedigelse § 16.  Såfremt en afskedigelse af en ansat efter  

 forbundets og den afskedigedes opfattelse er ubegrundet, kan forbundet  

 forlange, at sagen drøftes mellem overenskomstens parter.
Kapitel 12. Befordringsgodtgørelse samt time- og dagpenge § 17.  Befordringsgodtgørelse samt time- og dagpenge  

 ved tjenesterejser ydes efter de for statens tjenestemænd gældende regler.
Kapitel 13. Fortolkningstvivl § 18.  Uoverensstemmelser vedrørende fortolkningen af  

 denne overenskomst afgøres i henhold til hovedaftale mellem Finansministeriet  

 og Dansk Funktionærforbund vedrørende inspektørers og afdelingslederes  

 ansættelse ved de selvejende samt statens specialarbejderskoler eller den,  

 der måtte træde i stedet for denne i forbindelse med forbundets indmeldelse i  

 CO-STAT.
Kapitel 14. Opsigelse af overenskomsten § 19.  Denne overenskomst træder i kraft den 1. april  

 1987 og kan af parterne opsiges med 3 måneders varsel til en 1. april, dog  

 tidligst til 1. april 1989.
 Stk. 2.  Overenskomstens bestemmelser om arbejdstidens  

 længde (§ 7) kan dog tidligst opsiges til 31. marts 1991.
København, den 7. juni 1988 Dansk Funktionærforbund Frode Sylvest / Børge Wiilumsen Finansministeriet P.
M.
V.
E.
B.
Lone Severinsen Bilag Lønningerne for inspektører og afdelingsledere fra 1.april 1987 til 31.  

 december 1987 udgør følgende:
 De nævnte 7 større skoler er skolerne i Odense, Ålborg, Herlev, Slagelse,  

 Herning, Horsens og Århus.
 De nævnte 7 større afdelinger er afdelingerne i Svendborg, Næstved,  

 Hjørring, Skive og Høffdingsvej (Herlev).
 Protokollat af 21. februar 1986 i tilknytning til overenskomst pr. 1.  

 apri1 1985 mellem finansministeriet og Dansk Funktionærforbund vedrørende  

 inspektørers og afdelingslederes ansættelse ved de selvejende samt statens  

 specialarbejderskoler bortfalder pr. 31. december 1987.
