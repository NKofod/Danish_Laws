Konkurrencerådet har på sit møde i dag behandlet fastprisordningen for  

 dagblade og magasiner.
Herunder har rådet behandlet Dansk Centralagentur DCA  

 og Dansk Bladdistribution Aktieselskab's ansøgning om godkendelse i henhold  

 til konkurrencelovens § 14, stk. 1, til at håndhæve faste videresalgspriser  

 på danske og udenlandske aviser, blade og bøger.
Til rådsmødet var udarbejdet et notat.
Dette vedlægges.
Efter sædvanlig  

 praksis er afslutning, indstilling samt bilag udeladt.
Notatet omfatter ud  

 over ansøgningen fra Dansk Central Agentur - DCA og Dansk Bladdistributions  

 Aktieselskab også henvendelse fra Dansk Magasinpresses Udgiverforening og  

 Danske Dagblades Forening.
Konkurrencerådet besluttede i henhold til konkurrencelovens § 14 stk. 1,  

 at godkende, at Dansk Centralagentur og Dansk Bladdistributions Aktieselskab  

 kan anvende bindende videresalgspriser for salg af danske og udenlandske  

 blade og magasiner i det hidtidige omfang.
Rådet forbeholder sig ret til at  

 tage godkendelsen op til ny bedømmelse, hvis omstændighederne tilsiger det.  

 Begrundelsen for den trufne afgørelse fremgår af notatet.
I den forbindelse har rådet lagt vægt på, at der er tale om et marked, der  

 udvikler sig.
Man har derfor ønsket at fremhæve, at dispensation gives indtil  

 videre, således at rådet vil tage godkendelsen op til ny behandling såfremt  

 markedsudviklingen tilsiger dette.
Rådets afgørelse blev truffet ved afstemning.
Til stede var 12 medlemmer.  

 For afgørelsen stemte 8 medlemmer, og 4 stemte imod.
 Referat fra rådsmødet vil blive fremsendt, når det foreligger i sin  

 endelige form.
 Advokat Axel Kierkegaard har modtaget en enslydende skrivelse.
Med venlig hilsen Birte Petersen fm.
