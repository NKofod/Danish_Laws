 Herved bekendtgøres lov om en  

 arbejdsmarkedsuddannelsesfond, jf. lovbekendtgørelse nr. 114 af 17. februar  

 1989 med de ændringer, der følger ved § 11 i lov nr. 386 af 13. juni 1990, §  

 1 i lov nr. 380 af 6. juni 1991, § 2 i lov nr. 372 af 20. maj 1992 og lov nr.  

 1039 af 23. december 1992.
Formål § 1.  Der oprettes en arbejdsmarkedsuddannelsesfond  

 med følgende formål:
 Stk. 2.  Fonden bestyres af arbejdsministeren.
 § 2.  Lønmodtagere, der skal betale bidrag til  

 Arbejdsmarkedets Tillægspension, har pligt til indbetaling af bidrag til  

 fonden efter reglerne i § 3 og § 4 b.
 Stk. 2.  Den enkelte arbejdsgiver indbetaler bidragene  

 for sine lønmodtagere.
 Stk. 3.  Arbejdsgiveren tilbageholder lønmodtagernes  

 bidrag ved lønudbetalingen.
Bidrag til dækning af udgifter til ordinære § 3.  Den samlede bidragsindtægt efter § 1, stk. 1,  

 nr. 1, for et finansår, jf. § 4, betales af lønmodtagere og arbejdsgivere med  

 halvdelen af hver gruppe.
 Stk. 2.  Det årlige bidrag efter § 1, stk. 1. nr. 1, for  

 lønmodtagere, for hvem der indbetales fuldt ATP-bidrag, udgør den i stk. 1,  

 fastsatte lønmodtagerandel af den samlede bidragsindtægt divideret med det  

 forventede antal fuldtidsbeskæftigede i det pågældende finansår.
 Stk. 3.  For lønmodtagere, som ikke er  

 fuldtidsbeskæftigede, indbetales der enten 2/3, 1/3 eller intet bidrag  

 afhængig af beskæftigelsens omfang.
 Stk. 4.  Ved beregningen af lønmodtagerbidraget,  

 herunder fastsættelsen af timegrænser for opkrævningen af de forholdsmæssige  

 bidrag, finder regler fastsat af arbejdsministeren for beregning af bidrag  

 til Arbejdsmarkedets Tillægspension tilsvarende anvendelse, jf. § 15, stk. 3,  

 i lov om Arbejdsmarkedets Tillægspension.
 Stk. 5.  Staten indbetaler til  

 Arbejdsmarkedsuddannelsesfonden arbejdsgivernes bidrag efter § 1, stk. 1, nr.  

 1, til den samlede bidragsindtægt, jf. stk. 1. På finansloven afsættes hvert  

 år et beløb svarende hertil.
§ 4.  Arbejdsministeren fastsætter bidrag efter § 1,  

 stk. 1, nr. 1, jf. § 3, for det følgende finansår i december måned, således  

 at den samlede bidragsindtægt i de enkelte år svarer til de nettobevillinger  

 til arbejdsmarkedsuddannelser, der er optaget på den vedtagne finanslov for  

 det pågældende finansår.
Lønmodtagerbidraget for januar kvartal skal dog  

 altid svare til lønmodtagerbidraget i det forudgående kvartal.
Stk. 2.  Den enkelte lønmodtagers bidrag beregnes ud fra  

 et skøn over antal beregnede fuldtidsbeskæftigede lønmodtagere, der skal  

 betale AUD-bidrag i finansåret.
Skønnet over antallet af fuldtidsbeskæftigede  

 opføres på finansloven.
 Stk. 3.  Der foretages efterregulering i efterfølgende  

 finansår som følge af ændringer i antallet af fuldtidsbeskæftigede og de  

 regnskabsmæssigt konstaterede udgifter til arbejdsmarkedsuddannelserne.
§ 4 a.  (Ophævet) Bidrag til dækning af udgifter til  

 arbejdstilbudsloven § 4 b.  Den samlede bidragsindtægt efter § 1, stk. 1,  

 nr. 2, betales af lønmodtagerne.
 Stk. 2.  Det årlige bidrag efter § 1, stk. 1, nr. 2, er  

 607,68 kr. for lønmodtagere, for hvem der indbetales fuldt ATP-bidrag.
 Stk. 3.  For lønmodtagere, som ikke er  

 fuldtidsbeskæftigede, betales der enten 2/3, 1/3 eller intet bidrag.
 Stk. 4.  Ved beregningen af lønmodtagerbidraget,  

 herunder fastsættelsen af timegrænser for opkrævning af de forholdsmæssige  

 bidrag, finder regler fastsat af arbejdsministeren for beregning af bidrag  

 til Arbejdsmarkedets Tillægspension tilsvarende anvendelse, jf. § 15, stk. 3,  

 i lov om Arbejdsmarkedets Tillægspension.
§ 4 c.  Bidrag efter § 1, stk. 1, nr. 2, jf. § 4 b,  

 reguleres hver den 1. januar med 2 pct. tillagt eller fratrukket en  

 tilpasningsprocent, jf. lov om en satsreguleringsprocent, afhængig af om den  

 til grund liggende lønudvikling for beregning af tilpasningsprocenten er  

 højere eller lavere end 2,0 pct.
Ved regulering efter 1. pkt. er det de  

 aktuelle indtil da gældende bidragssatser, der reguleres.
 Stk. 2.  Reguleringen efter stk. 1 sker første gang med  

 virkning for satsen fra 1. januar 1991. De regulerede bidrags størrelse  

 bekendtgøres hvert år af arbejdsministeren samtidig med bidrag efter § 1,  

 stk. 1, nr. 1, jf. § 4.
Fællesbestemmelser § 5.  Arbejdsministeren fastsætter de nærmere regler  

 om beregning, opkrævning og betaling af bidrag, herunder om frist for  

 betaling.
Det kan ved disse regler bestemmes, at Arbejdsmarkedets  

 Tillægspension ved opkrævning af lønmodtagerbidrag kan foretage modregning i  

 kompensation for arbejdsgivernes bidrag til Arbejdsmarkedets Tillægspension i  

 henhold til § 17 a i lov om Arbejdsmarkedets Tillægspension og i kompensation  

 for abejdsgivernes udgifter til arbejdsskadeforsikring i henhold til § 42 i  

 lov om arbejdsskadeforsikring. (* 1) Stk. 2.  Arbejdsministeren kan fastsætte regler om, at  

 lønmodtagerbidraget for et kvartal beregnes på grundlag af indbetalte  

 ATP-bidrag i en forudgående 3 måneders periode.
Stk. 3.  Sker indbetaling af lønmodtagernes bidrag ikke  

 rettidigt, skal arbejdsgiveren betale renter af bidraget med 1 1/2 pct. for  

 hver påbegyndt måned fra kvartalets udløb.
Arbejdsministeren kan fastsætte  

 regler om, at Arbejdsmarkedets Tillægspension kan give henstand med  

 indbetaling samt eftergive lønmodtagerbidrag og renter.
 Stk. 4.  Ubetalte arbejdsgiverbidrag efter de indtil 1.  

 januar 1988 gældende regler samt lønmodtagerbidrag kan med tillæg af renter  

 og omkostninger inddrives ved udpantning.
 Stk. 5.  Krav på lønmodtagerbidrag i henhold til denne  

 lov forældes efter reglerne i lov nr. 274 af 22. december 1908 om forældelse  

 af visse fordringer.
 Stk. 6.  Indbetalte lønmodtagerbidrag overføres  

 kvartalsvis af Arbejdsmarkedets Tillægspension til  

 arbejdsmarkedsuddannelsesfonden, som udreder vederlag til Arbejdsmarkedets  

 Tillægspension for opkrævning af bidraget.
 Stk. 7.  Afgørelser om bidragspligt for lønmodtagere og  

 lønmodtagerbidrag, herunder beregning og opkrævning kan inden for en frist af  

 4 uger fra den dag, hvor afgørelsen er meddelt, indbringes for Ankenævnet for  

 Arbejdsmarkedets Tillægspension, jf. § 28 i lov om Arbejdsmarkedets  

 Tillægspension.
 Stk. 8.  Ubetalte arbejdsgiverbidrag efter de indtil 1.  

 januar 1988 gældende regler, herunder påløbne renter og omkostninger, kan  

 inddrives af Kongeriget Danmarks Hypotekbank og Finansforvaltning  

 (Hypotekbanken). Hypotekbanken kan inddrive skyldige beløb ved indeholdelse i  

 løn mv. hos den pågældende efter reglerne om inddrivelse af personlige  

 skatter i kildeskatteloven.
 Stk. 9.  Arbejdsministeren kan fastsætte nærmere regler  

 om fremgangsmåden i forbindelse med lønindeholdelsen.
 Stk. 10.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 8,  

 herunder oplysninger om indkomst- og formueforhold.
 § 6.  Offentlige myndigheder, arbejdsgivere,  

 lønmodtagere og arbejdsmarkedets organisationer skal efter anmodning give  

 Arbejdsmarkedets Tillægspension og Ankenævnet for Arbejdsmarkedets  

 Tillægspension enhver oplysning, som er af betydning for afgørelser om  

 opkrævning af bidrag.
§ 7.  Medmindre højere straf er forskyldt efter den  

 øvrige lovgivning, straffes med bøde Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 8.  I forskrifter, der udfærdiges af  

 arbejdsministeren med hjemmel i loven, kan der fastsættes straf af bøde for  

 overtrædelse af bestemmelser i forskrifterne.
 § 8 a.  Lønmodtagere, der beskæftiges, men ikke er  

 hjemmehørende i Grønland, i virksomheder eller institutioner, som har sæde i  

 Grønland, eller af den danske stat, er ikke omfattet af loven, uanset om der  

 betales bidrag for dem som medlemmer af Arbejdsmarkedets Tillægspension.
 § 9.  Loven træder i kraft den 1. april 1984. Der  

 tilbageholdes i løn og svares arbejdsgiverbidrag af løn, der indtjenes fra og  

 med begyndelsen af den lønningsuge, i hvilken den 1. april 1984 falder, for  

 månedslønnede fra og med lønnen for april 1984. I lov nr. 184 af 8. maj 1985  

 fastsættes i § 2, at de ændringer, der vedrører §§ 5 og 8 træder i kraft den  

 1. juli 1985, og at de ændringer, der vedrører §§ 2, 3, 4 og 4 a, træder i  

 kraft den 1. januar 1986. Der tilbageholdes i løn, der indtjenes fra og med  

 begyndelsen af den første lønningsuge efter 1. januar 1986, for månedslønnede  

 fra og med lønnen for januar 1986. I lov nr. 879 af 23. december 1987  

 fastsættes i § 2, stk. 1, at loven træder i kraft den 1. januar 1988.
 Dog fremgår det af § 2, stk. 2, at § 5, stk. 1, 2. pkt., og stk. 2-6, samt  

 § 7, stk. 1, nr. 1, i den hidtidige affattelse har virkning indtil den 1.  

 januar 1989.
 Af § 2, stk. 3, fremgår det, at arbejdsgiverbidrag til  

 arbejdsmarkedsuddannelsesfonden efter de hidtidige regler opkræves sidste  

 gang med forfaldsdag den 1. januar 1988 på grundlag af ATP-bidrag, der er  

 eller skulle være indbetalt inden den 15. december 1987. I lov nr. 840 af 21.  

 december 1988 fastsættes i § 4, stk. 1, at loven træder i kraft den 1. januar  

 1989.
 Af § 4, stk. 3, fremgår det, at der tilbageholdes i løn, der indtjenes fra  

 og med begyndelsen af den første lønningsuge efter 1. januar 1989, for  

 månedslønnede fra og med lønnen for januar 1989.
Endvidere fremgår det af § 4, stk. 4, at opkrævning sker på grundlag af  

 ATP-bidrag, som indbetales 1. januar 1989 eller senere.
I lov nr. 386 af 13.  

 juni 1990 fastsættes i § 31, at loven træder i kraft den 1. januar 1991. I  

 lov nr. 380 af 6. juni 1991 fastsættes i § 33, at loven træder i kraft ved  

 bekendtgørelsen i Lovtidende og finder anvendelse på fordringer forfaldne før  

 lovens ikrafttræden.
I lov nr. 372 af 20. maj 1992 fastsættes i § 3, at loven  

 træder i kraft den 1. juli 1992. I lov nr. 1039 af 23. december 1992  

 fastsættes i § 2, at loven træder i kraft den 1. januar 1993.
Arbejdsministeriet, den 1. januar 1993 Knud Erik Kirkegaard / Erik Halling (* 1) § 42 i lov om arbejdsskadeforsikring om udbetaling af kompensation  

 for arbejdsgivernes udgifter til arbejdsskadeforsikring er ophævet ved lov om  

 ændring af lov om arbejdsskadeforsikring (Bortfald af kompensation for  

 arbejdsgivernes udgifter til arbejdsskadeforsikring).
