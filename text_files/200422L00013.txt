Fremsat den 23. februar 2005 af  

 justitsministeren (Lene Espersen) Forslag til Lov  

 om ændring af retsplejeloven (Underretnings- og formkrav ved justitsministerens pålæg  

 til anklagemyndigheden i straffesager) § 1 I retsplejeloven, jf. lovbekendtgørelse nr. 961 af 21.  

 september 2004, som ændret ved § 2 i lov nr. 1436 af 22. december 2004,  

 foretages  

 følgende ændringer:
 1.  

  

 I  

  

 § 98, stk. 3  

  

 , indsættes som  

 nyt 2.4. pkt.:
Et pålæg i medfør af denne bestemmelse om at begynde eller  

 fortsætte, undlade eller standse forfølgning skal være skriftligt og ledsaget  

 af en begrundelse.
Endvidere skal Folketingets formand skriftligt underrettes  

 om pålægget.
Hvis de hensyn, der er nævnt i § 729 c, stk. 1, gør  

 det  

 påkrævet, kan underretning udsættes.
Pålægget betragtes i relation til  

 aktindsigt i medfør af §§ 729 a-d som materiale, politiet har  

 tilvejebragt  

 til brug for sagen. 2.  

  

 I  

  

 §  


  

 § 99,  

 stk. 2  

  

 , og  

  

 101, stk. 2  

  

 ,  

 ændres § 98, stk. 2 og  

 3.  

 til: § 98, stk. 2 og stk. 3, 1. pkt..
§ 2 Loven træder i kraft dagen efter bekendtgørelse i  

 Lovtidende.
§ 3 Stk. 1.  

  

 Loven gælder ikke for Grønland eller Færøerne.
 Stk. 2.  

  

 Loven kan  

 dog ved kongelig anordning helt eller delvist sættes i kraft for Færøerne med  

 de afvigelser, som de særlige færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 2 1.1 Lovforslagets formål og baggrund 2 1.2 Lovforslagets hovedpunkter 3 2.
Gældende ret 3 3.
Fremmed ret 4 3.1 Norge 4 3.2 Holland 4 4.
Lovforslagets  

 udformning 4 5.
Europarådets anbefalinger 6 6.
Lovforslagets  

 økonomiske og administrative konsekvenser 6 7.
 Hørte myndigheder  

 mv.
7 1. Indledning 1.1  

 Lovforslagets formål og baggrund Lovforslaget går ud på at indføre særlige underretnings- og  

 formkrav i de tilfælde, hvor justitsministeren i medfør af retsplejelovens  

 § 98, stk. 3, giver anklagemyndigheden pålæg i konkrete  

 straffesager  

 om at begynde, fortsætte, undlade eller standse forfølgning.
Formålet er at  

 sikre en større åbenhed og gennemsigtighed i forbindelse med anvendelsen af  

 denne  

 beføjelse, uanset at beføjelsen i praksis anvendes yderst sjældent.
Efter  

 regeringens opfattelse vil den foreslåede ordning kunne medvirke til at  

 hindre,  

 at der opstår mytedannelser om f.eks. årsagerne til, at en tiltale er blevet  

 rejst eller ikke er blevet rejst.
 I november 2003 fremsatte medlemmer af Socialistisk  

 Folkeparti, Det Radikale Venstre og Enhedslisten et forslag til  

 folketingsbeslutning om ophævelse af justitsministerens beføjelser i konkrete  

 straffesager (B 46).
 Af Retsudvalgets beretning af 29. april 2004 over  

 beslutningsforslaget fremgår, at:
Udvalget noterer sig, at justitsministeren i svaret på  

 spørgsmål 1 bl.a. har tilkendegivet, at ministeren altid bør være yderst  

 tilbageholdende med at gribe ind i anklagemyndighedens beslutninger i  

 enkeltsager.  

 Efter ministerens opfattelse må det afgørende være, at der er en sådan  

 åbenhed  

 og gennemsigtighed, hvis justitsministeren anvender beføjelsen, at der ikke  

 opstår mytedannelse om årsagerne til, at en tiltale er blevet rejst eller  

 ikke  

 er blevet rejst.
Og senere i svaret fremgår det, at det efter  

 Justitsministeriets opfattelse med henblik på at sikre en større åbenhed og  

 gennemsigtighed vil være relevant at overveje en model med inspiration fra de  

 elementer i den norske og den hollandske ordning, som vedrører  

 dokumentationskrav og en mere direkte parlamentarisk kontrol.
Det kan således  

 overvejes at fastsætte i retsplejeloven, at pålæg fra justitsministeren til  

 de  

 offentlige anklagere vedrørende konkrete straffesager skal være skriftlige og  

 indeholde en nærmere begrundelse.
Et sådant skriftligt pålæg vil indgå i en  

 eventuel straffesags akter.
Det kan endvidere overvejes at fastsætte i loven,  

 at Folketinget altid skal orienteres skriftligt, hvis justitsministeren giver  

 pålæg i en konkret straffesag, f.eks. ved at der sendes en kopi af  

 justitsministerens afgørelse.
Udvalget opfordrer ministeren til i næste folketingssamling  

 efter høring af de berørte organisationer m.v. at fremsætte lovforslag om  

 ændring af retsplejeloven efter de retningslinier, der er skitseret i  

 spørgsmål  

 nr. 1. Lovforslaget er en genfremsættelse i uændret form af det  

 lovforslag nr.
L 146, der blev fremsat den 15. december 2004, jf.  

 Folketingstidende 2004-2005, 1. samling, tillæg A, s. 4243 ff., og som er  

 bortfaldet som følge af afholdelse af valg til Folketinget.
1.2 Lovforslagets  

 hovedpunkter Med lovforslaget fastsættes nogle særlige underretnings- og  

 formkrav, der skal overholdes, hvis justitsministeren i medfør af  

 bestemmelsen  

 i retsplejelovens § 98, stk. 3, vil give anklagemyndigheden pålæg  

 om  

 at begynde, fortsætte, undlade eller standse forfølgning.
For det første skal sådanne pålæg fra justitsministeren  

 være skriftlige og indeholde en begrundelse.
Pålægget og begrundelsen herfor  

 vil således komme til at indgå i straffesagens akter.
Det følger af  

 forslaget,  

 at pålægget vil være undergivet aktindsigt i medfør af retsplejelovens  

 §§ 729 a-d.
For det andet skal justitsministeren efter forslaget  

 underrette Folketingets formand, hvis der gives pålæg om at begynde,  

 fortsætte,  

 undlade eller standse forfølgning.
Dette vil have størst betydning i  

 tilfælde,  

 hvor pålægget går ud på, at retsforfølgning skal undlades eller standses, så  

 sagen ikke bliver behandlet ved domstolene.
Folketingets formand vil kunne  

 videregive underretningen til f.eks.
Retsudvalget.
Med forslaget skabes  

 således  

 en mere direkte parlamentarisk kontrol.
2. Gældende ret 2.1.  

  

 Den danske  

 anklagemyndigheds opgaver og organisation er beskrevet i retsplejelovens  

 kapitel 10 (§§ 95-107). De offentlige anklagere er rigsadvokaten,  

 statsadvokaterne  

 og politimestrene (Politidirektøren).
Anklagemyndigheden er underlagt justitsministeren, der  

 fører tilsyn med de offentlige anklagere, jf. retsplejelovens § 98,  

 stk. 1. Forholdet mellem justitsministeren og anklagemyndigheden er  

 således et over-underordnelsesforhold.
I § 98 stk. 2, er det i  

 overensstemmelse hermed udtrykkeligt fastsat, at justitsministeren kan  

 fastsætte bestemmelser om de offentlige anklageres udførelse af deres  

 opgaver,  

 og i stk. 3 er det endvidere udtrykkeligt fastsat, at justitsministeren  

 kan give de offentlige anklagere pålæg vedrørende behandlingen af konkrete  

 sager, herunder om at begynde eller fortsætte, undlade eller standse  

 forfølgning.
 Forarbejderne indeholder ikke nærmere vejledning om, hvad  

 der skal forstås ved pålæg. Pålæg må imidlertid i  

 overensstemmelse med den  

 almindelige sproglige forståelse af ordet forstås som en tjenstlig ordre om  

 at  

 gøre noget bestemt i en konkret straffesag.
2.2.  

  

 Efter fast  

 praksis er justitsministrene yderst tilbageholdende med at gribe ind i  

 konkrete  

 straffesager, som behandles af anklagemyndigheden.
Fra de senere år kendes  

 kun  

 et enkelt eksempel på, at justitsministeren har anvendt beføjelsen i  

 retsplejelovens  

 § 98, stk. 3.
Statsadvokaten for København traf den 27. marts 1995 afgørelse  

 om at opgive påtale mod tre politiassistenter i forbindelse med politiets  

 indsats på Nørrebro natten mellem den 18. og den 19. maj 1993. Efter  

 statsadvokatens opfattelse kunne videre forfølgning ikke forventes at føre  

 til,  

 at de pågældende ville blive fundet skyldige til straf.
Denne afgørelse blev  

 omgjort af Rigsadvokaten.
Justitsministeriet meddelte Dansk Politiforbund,  

 der  

 klagede over afgørelsen, at man anså Rigsadvokatens afgørelse som en 2.  

 instans  

 afgørelse, der var omfattet af de almindelige regler om klagebegrænsning.
Man  

 afviste endvidere at tage sagen op til realitetsbehandling i medfør af  

 retsplejelovens  

 § 98, stk. 3.
 Folketingets Ombudsmand fandt imidlertid, at  

 Rigsadvokaturen som myndighed måtte betragtes som inhabil, idet det var den  

 daværende rigsadvokat, som i forbindelse med en undersøgelse af  

 begivenhederne  

 den 18. og 19. maj 1993 havde anmodet statsadvokaten om at rejse sigtelse mod  

 de pågældende.
 På baggrund af Ombudsmandens udtalelse fandt  

 Justitsministeriet, at der forelå sådanne helt særlige eller ekstraordinære  

 omstændigheder, som kunne begrunde justitsministerens anvendelse af  

 beføjelsen  

 i § 98, stk. 3. Justitsministeren traf herefter afgørelse om at  

 opgive påtale mod de tre betjente.
 Justitsministerens mulighed for at give pålæg til  

 anklagemyndigheden i konkrete straffesager har også givet anledning til debat  

 i  

 forbindelse med enkelte andre sager.
I den såkaldte Skalafjall-sag vedrørende belåning af skibe,  

 hvor Færøernes Ret den 5. december 1995 afsagde frifindende dom, besluttede  

 Rigsadvokaten den 15. december 1995, at dommen ikke skulle ankes.
I den  

 forbindelse opstod der i Folketinget spørgsmål om, hvorvidt justitsministeren  

 burde gribe ind i sagen og omgøre Rigsadvokatens beslutning med henblik på,  

 at  

 straffesagen blev genoptaget.
Senere kom det frem, at dommeren havde deltaget  

 i  

 en hyttetur med forsvarerne for de tiltalte i sagen, hvorefter Rigsadvokaten  

 på  

 baggrund af disse oplysninger den 19. januar 1996 besluttede at anke dommen  

 med  

 påstand om ophævelse af Færøernes Rets dom på grund af dommerens inhabilitet.
 Der var således i denne sag en diskussion om, hvorvidt  

 justitsministeren burde give pålæg til Rigsadvokaten, men beslutningen om at  

 anke blev truffet af Rigsadvokaten på eget initiativ.
2.3.  

  

 Hvis  

 justitsministeren giver de offentlige anklagere et pålæg i medfør af  

 retsplejelovens  

 § 98, stk. 3, gælder der i dag ikke særlige formkrav, herunder om,  

 at  

 pålægget skal foreligge skriftligt.
Endvidere gælder der ikke noget krav om,  

 at  

 pålægget skal være begrundet.
 Der gælder heller ikke noget krav om, at justitsministeren  

 skal informere Folketinget eller offentligheden i øvrigt om, at der er givet  

 et  

 pålæg til anklagemyndigheden i medfør af retsplejelovens § 98,  

 stk. 3.
3. Fremmed ret  


  

 3.1 Norge Den norske anklagemyndighed er hierarkisk opbygget og  

 består af politimestrene, statsadvokaterne og rigsadvokaten.
Rigsadvokaten er  

 underlagt kongen i statsråd (regeringen).
Det norske justitsministerium har den overordnede ledelse  

 af landets politi for så vidt angår administrative og politifaglige  

 spørgsmål.  

 Justitsministeriet er også i forvaltningsretlig henseende den overordnede  

 myndighed  

 i forhold til politiet.
Justitsministeriets kompetence er i det væsentlige  

 henlagt til et direktorat under ministeriet.
Tiltalerejsning og andre strafforfølgningsopgaver er  

 derimod ikke omfattet af det norske justitsministeriums kompetence- eller  

 ansvarsområde.
Den øverste leder af den norske anklagemyndighed er i denne  

 henseende  

 i stedet kongen i statsråd (den samlede regering). Regeringen har derfor  

 instruktions-  

 og omgørelseskompetence over for den norske rigsadvokat.
Hvis den norske  

 justitsminister er uenig i rigsadvokatens afgørelse, kan ministeren ikke selv  

 gribe ind, men må foranledige sagen behandlet i statsråd.
Hvis regeringen  

 udøver beføjelser på anklagemyndighedens område, vil det fremgå af  

 regeringsprotokoller, som Stortinget kan kræve at få forelagt.
Den norske regerings instruktionsbeføjelse over for  

 Rigsadvokaten indebærer principielt, at regeringen kan beslutte, at der skal  

 rejses tiltale i en konkret sag.
Der er imidlertid tradition for, at  

 regeringen  

 meget sjældent griber ind over for afgørelser, der er truffet af  

 Rigsadvokaten.  

 Regeringens adgang til at udstede generelle tjenestebefalinger til  

 anklagemyndigheden har derimod stor praktisk betydning.
3.2 Holland Også i  

  

 Holland  

  

 har justitsministeren beføjelse til at gribe ind i konkrete straffesager, men  

 i  

 praksis sker det kun i helt ekstraordinære tilfælde.
Hvis den hollandske justitsminister vil give pålæg til  

 anklagemyndigheden i en konkret sag, gælder der nogle særlige formelle krav.  

 Ministeren skal således henvende sig til anklagemyndighedens ledelse (som er  

 et  

 særligt kollektivt organ), og ledelsen skal herefter have mulighed for at  

 give  

 udtryk for sine synspunkter over for ministeren.
Hvis ministeren ikke er enig  

 i  

 anklagemyndighedens synspunkter, skal ministeren redegøre for sine grunde  

 over  

 for anklagemyndighedens ledelse.
Et eventuelt pålæg til anklagemyndigheden  

 skal  

 herefter gives skriftligt og indeholde en begrundelse.
Hvis pålægget går ud på, at der skal rejses tiltale, skal  

 både ministerens og anklagemyndighedens holdning fremgå af straffesagens  

 akter,  

 medmindre dette er i strid med statens interesser.
Anklageren redegør for de  

 uoverensstemmende synspunkter under straffesagen.
 Hvis pålægget går ud på at undlade strafforfølgning, skal  

 ministeren informere parlamentet herom, medmindre dette strider mod statens  

 interesser.
4. Lovforslagets udformning Ved udformningen af lovforslaget har Justitsministeriet i  

 overensstemmelse med Retsudvalgets beretning over beslutningsforslag B 46  

 lagt  

 vægt på at sikre en større åbenhed og gennemsigtighed, som kan modvirke  

 mytedannelser om årsagerne til, at en tiltale er eller ikke er blevet rejst.  

 Ved udformningen af lovforslaget har Justitsministeriet således lagt til  

 grund,  

 at det afgørende er, at forsvareren i den konkrete straffesag samt  

 Folketinget  

 bliver orienteret om, at justitsministeren har anvendt sin beføjelse til at  

 give pålæg til anklagemyndigheden.
 Den foreslåede ordning bygger på de elementer fra den  

 norske og den hollandske ordning, som efter Justitsministeriets opfattelse  

 passer til danske forhold.
4.1.  

  

 Det  

 foreslås, at visse underretnings- og formkrav skal gælde i forhold til pålæg  

 til anklagemyndigheden om at begynde eller fortsætte, undlade eller standse  

 forfølgning, jf. § 98, stk. 3, 2.-4. pkt.
Dette omfatter pålæg om,  

 hvorvidt der skal rejses tiltale eller ej, hvorvidt en beslutning om  

 tiltalerejsning eller undladelse af at rejse tiltale skal omgøres, og  

 hvorvidt  

 en dom skal ankes eller ej.
 Pålæg om at rette sagsbehandlingsfejl, pålæg vedrørende  

 ekspeditionsmæssige forhold, afgørelser om aktindsigt mv. er således ikke  

 omfattet af den foreslåede bestemmelse.
 Forpligtelsen til at overholde de foreslåede underretnings-  

 og formkrav omfatter efter forslaget alene tilfælde, hvor justitsministeren  

 udøver sin beføjelse efter § 98, stk. 3. Forpligtelsen gælder ikke  

 i  

 tilfælde, hvor beslutningskompetencen med hensyn til forfølgning af en  

 straffesag i medfør af særlige lovregler er tillagt justitsministeren.
I visse tilfælde er påtalekompetencen således direkte  

 henlagt til justitsministeren i medfør af anden lovgivning.
Det gælder f.eks.  

 sager vedrørende overtrædelse af bestemmelser i straffelovens kapitel 12 og  

 en  

 væsentlig del af kapitel 13, jf. straffelovens §§ 110 f og  

 118 a.
Den foreslåede nye bestemmelse  

 gælder ikke i disse tilfælde.
Også tilfælde, hvor justitsministeren i øvrigt i medfør af  

 særlig lovgivning er tillagt afgørelseskompetencen, f.eks. udleveringssager,  

 falder uden for anvendelsesområdet.
Det samme gælder tilfælde, hvor det i  

 forskrifter  

 i medfør af retsplejelovens § 720 er fastsat, at påtale i nærmere  

 angivne  

 straffesager er betinget af justitsministerens beslutning, f.eks. sager, hvor  

 dansk straffemyndighed følger af straffelovens § 8, nr. 4-6, samt i  

 tilfælde, hvor justitsministeren i medfør af retsplejelovens § 722,  

 stk. 3, meddeler tiltalefrafald efter § 722, stk. 2, som  

 nærmeste overordnede anklagemyndighed.
 Den foreslåede nye bestemmelse omfatter endvidere ikke  

 tilfælde, hvor justitsministeren i overensstemmelse med sin beføjelse til at  

 udstede generelle tjenestebefalinger, jf. § 98, stk. 2, generelt  

 har  

 fastsat for nærmere angivne typer af sager, at disse skal forelægges for  

 justitsministeren.
 Herudover omfatter de foreslåede underretnings- og formkrav  

 ikke tilfælde, hvor justitsministeren som led i to-instanssystemet behandler  

 en  

 klage over en afgørelse truffet af Rigsadvokaten som første instans, jf.  

 § 98, stk. 4. Det drejer sig f.eks. om afgørelser om at rejse  

 tiltale  

 eller ej i sager om overtrædelse af medieansvarslovens § 28 og af  

 straffelovens § 266 b (racistiske ytringer mv.).
 Den foreslåede bestemmelse finder endvidere ikke anvendelse  

 i tilfælde, hvor Rigsadvokaturen er inhabil, og hvor sagen derfor henskydes  

 til  

 Justitsministeriet efter almindelige forvaltningsretlige regler.
 I de tilfælde, hvor den foreslåede bestemmelse finder  

 anvendelse, skal de foreslåede underretnings- og formkrav overholdes, uanset  

 om  

 ministeren har taget sagen op af egen drift eller som følge af en  

 borgerhenvendelse.
 4.2.  

  

 Ved pålæg  

 forstås i retsplejelovens § 98, stk. 3, en tjenstlig ordre om at  

 gøre  

 noget bestemt i en konkret sag.
 I overensstemmelse hermed omfatter de foreslåede regler  

 tilfælde, hvor justitsministeren på grundlag af en konstateret uenighed med  

 Rigsadvokaten giver denne en tjenstlig ordre om at begynde eller fortsætte,  

 undlade eller standse forfølgning.
 Efter ordlyden omfatter forpligtelsen til at overholde de  

 foreslåede underretnings- og formkrav ikke alene pålæg til Rigsadvokaten, men  

 også pålæg til statsadvokaterne og politimestrene (Politidirektøren). Den  

 naturlige  

 fremgangsmåde vil imidlertid i sådanne tilfælde være, at justitsministeren  

 først beder den overordnede anklagemyndighed tage stilling til sagen og først  

 herefter tager stilling til, om der findes at være behov for at give pålæg  

 til  

 anklagemyndigheden.
4.3.  

  

 Det  

 foreslås, at pålæg om at begynde eller fortsætte, undlade eller standse  

 forfølgning skal være skriftlige.
Hermed vil der foreligge dokumentation i  

 tilfælde, hvor justitsministeren har givet et pålæg, og det skriftlige pålæg  

 vil indgå som et dokument i straffesagen.
Det foreslås endvidere, at pålægget skal begrundes.
Det  

 indebærer bl.a., at justitsministeren skal angive, hvilke hensyn der ligger  

 til  

 grund for beslutningen.
Begrundelsens udformning vil afhænge af sagens  

 karakter.  

 Begrundelsen vil give et bedre grundlag for at vurdere baggrunden for  

 justitsministerens pålæg.
Den foreslåede bestemmelse fastslår udtrykkeligt, at  

 pålægget i relation til aktindsigt efter bestemmelserne i retsplejelovens  

 §§ 729 a-d skal betragtes som materiale, politiet har tilvejebragt til  

 brug for sagen.
Forsvareren og sigtede har på samme måde som med hensyn til  

 materiale tilvejebragt af politiet til brug for sagen adgang til at gøre sig  

 bekendt med pålægget, og adgangen hertil kan alene undergives de  

 begrænsninger,  

 der gælder efter retsplejelovens almindelige regler om aktindsigt i  

 straffesager i §§ 729 a-d.
Det foreslås endvidere, at justitsministeren skal sende en  

 skriftlig underretning til Folketingets formand.
Justitsministeriet har ikke  

 fundet grundlag for, som det er tilfældet i den hollandske ordning, at  

 begrænse  

 informationspligten til de tilfælde, hvor pålægget går ud på at undlade  

 retsforfølgning.
Lovforslaget regulerer ikke indholdet af underretningen af  

 Folketingets formand.
Det er forudsat, at den information, der sendes til  

 Folketingets formand, normalt indeholder oplysning om begrundelsen for  

 justitsministerens  

 pålæg.
Det forhold, at der er tale om en konkret straffesag, medfører, at  

 underretningen som regel bør ske i passende anonymiseret form.
Det foreslås endvidere, at underretning af Folketingets  

 formand kan udsættes, hvor de hensyn, der er nævnt i retsplejelovens  

 § 729  

 c, stk. 1, om fravigelse af reglerne om forsvarerens adgang til  

 aktindsigt  

 gør det påkrævet.
Det drejer sig om hensyn til fremmede magter, statens  

 sikkerhed, sagens opklaring, tredjemands liv eller helbred, efterforskning af  

 en anden verserende sag om en lovovertrædelse, som efter loven kan straffes  

 med  

 fængsel i 6 år eller derover, eller som udgør en forsætlig overtrædelse af  

 straffelovens kapitler 12 eller 13, eller beskyttelse af fortrolige  

 oplysninger  

 om politiets efterforskningsmetoder.
I de situationer, hvor disse  

 tungtvejende  

 hensyn gør det påkrævet, kan underretning af Folketingets formand således  

 udsættes.
Det betyder, at der ikke skal ske underretning, så længe f.eks.  

 hensynet til tredjemands liv eller helbred gør det påkrævet, at der ikke  

 videregives oplysninger fra sagen.
Dette kan i nogle tilfælde betyde, at der  

 ikke på noget tidspunkt kan ske underretning.
Det forudsættes, at der sker  

 underretning af Folketingets formand, så snart de pågældende hensyn ikke  

 længere gør sig gældende.
5. Europarådets anbefalinger Europarådets Ministerkomité vedtog den 6. oktober 2000 en  

 rekommandation om anklagemyndighedens rolle i det strafferetlige system  

 (Recommendation 2000(19)).
 Rekommandationen indeholder en række grundlæggende  

 anbefalinger om anklagemyndighedens organisation og anklagernes stilling samt  

 bl.a. om anklagemyndighedens forhold til den udøvende og lovgivende magt.
I rekommandationens pkt. 13 opregnes visse  

 foranstaltninger, som staterne bør tage, når anklagemyndigheden er en del af  

 eller underordnet regeringen.
Det anbefales, at:
a)  

 	  

 karakteren af og  

 området for regeringens beføjelser i forhold til anklagemyndigheden er  

 fastsat  

 ved lov, b)  

 	  

 regeringen udøver  

 sine beføjelser på en gennemsigtig måde og i overensstemmelse med  

 internationale traktater, national lovgivning og generelle retsprincipper, c)  

 	  

 hvor regeringen  

 giver generelle instrukser, skal disse være skriftlige og skal offentliggøres  

 på tilstrækkelig vis, d)  

 	  

 hvor regeringen har  

 beføjelse til at give instruktioner om retsforfølgning i en konkret sag, skal  

 sådanne indeholde tilstrækkelige garantier for, at  

 gennemsigtighed og retfærdighed respekteres i overensstemmelse med national  

 lovgivning.
Regeringen skal i givet fald f.eks.:
søge forudgående skriftligt råd enten fra den kompetente  

 anklager eller fra anklagemyndigheden, behørigt forklare dens skriftlige instruktioner, særligt  

 når disse afviger fra anklagemyndighedens råd, og fremsende dem gennem de  

 hierarkiske kanaler, forud for retssagen sikre, at anklagemyndighedens råd og  

 regeringens instruktioner indgår i sagsakterne, således at andre parter kan  

 gøre sig bekendt hermed og kommentere det.
e)  

 	  

 anklagerne er frie  

 til at forelægge juridiske argumenter efter eget valg for retten, selv hvor  

 de  

 har en forpligtelse til skriftligt at reflektere de modtagne instruktioner, f)  

 	  

 instruktioner om ikke  

 at retsforfølge i en konkret sag burde, i princippet, være forbudt.
Er det  

 ikke  

 tilfældet, må sådanne instruktioner være exceptionelle og må underlægges ikke  

 alene kravene i d) og e), men også en passende særlig kontrol, særligt med  

 henblik på at garantere gennemsigtighed.
 Som anført ovenfor er justitsministrene efter fast praksis  

 yderst tilbageholdende med at anvende beføjelsen til at gribe ind i konkrete  

 straffesager.
Med lovforslaget etableres en ordning med mere åbenhed og  

 gennemsigtighed.
Den foreslåede ordning er i overensstemmelse med  

 Europarådets  

 anbefalinger.
6. Lovforslagets økonomiske  

 og administrative konsekvenser Lovforslaget skønnes ikke at have økonomiske eller  

 administrative konsekvenser for det offentlige af betydning.
Lovforslaget har  

 ikke  

 økonomiske eller administrative konsekvenser for erhvervslivet.
Lovforslaget  

 har ingen miljømæssige konsekvenser.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 7. Hørte myndigheder mv.
 Præsidenten for Østre Landsret, Præsidenten for Vestre  

 Landsret, Præsidenten for Københavns Byret, Præsidenten for retten i Århus,  

 Præsidenten for retten i Odense, Præsidenten for retten i Ålborg, Præsidenten  

 for retten i Roskilde, Den Danske Dommerforening, Dommerfuldmægtigforeningen,  

 Domstolsstyrelsen, Rigsadvokaten, Rigspolitichefen, Politidirektøren i  

 København,  

 Foreningen af Politimestre i Danmark, Politifuldmægtigforeningen,  

 Politiforbundet  

 i Danmark, Landsforeningen af beskikkede advokater, Advokatrådet, Institut  

 for  

 Menneskerettigheder, Retspolitisk Forening.
Bemærkninger til lovforslagets enkelte bestemmelser Til § 1 Til nr. 1 (§ 98, stk. 3) Med bestemmelsens nye 2.-4. pkt. foreslås det at indføre  

 krav om skriftlighed og begrundelse samt om underretning af Folketingets  

 formand, når justitsministeren giver pålæg til anklagemyndigheden om at  

 begynde  

 eller fortsætte, undlade eller standse forfølgning.
Med hensyn til  

 afgrænsningen af, hvornår underretnings- og formkravene skal overholdes,  

 henvises til de almindelige bemærkninger, pkt. 4.1 og 4.2.
Bestemmelsen indebærer for det første, at  

 justitsministerens pålæg i de tilfælde, der er omfattet af den foreslåede  

 bestemmelses stk. 3, 2. pkt., skal fremsendes i skriftlig form.
Pålægget  

 kommer således til at indgå som et dokument i sagen.
Bestemmelsen indebærer for det andet, at justitsministeren  

 i disse tilfælde skal begrunde sin beslutning.
Begrundelsens udformning vil  

 afhænge af sagens karakter.
Begrundelsen bør indeholde en henvisning til  

 lovgrundlaget samt en kort beskrivelse af sagen faktum og de hovedhensyn, der  

 ligger til grund for pålægget.
 De omhandlede pålæg skal i relation til aktindsigt i alle  

 tilfælde betragtes som materiale, politiet har tilvejebragt til brug for  

 sagen.  

 Det indebærer, at retsplejelovens §§ 729 a-d om aktindsigt i  

 straffesager  

 finder tilsvarende anvendelse.
Særreglen i den foreslåede § 98, stk. 3, 4. pkt.,  

 indebærer således, at forsvaret som udgangspunkt vil have adgang til at gøre  

 sig bekendt med pålægget.
Tilsvarende vil den sigtede som udgangspunkt have  

 adgang til aktindsigt i pålægget efter straffesagens afslutning.
Det bemærkes  

 i  

 den forbindelse særligt, at det forhold, at et pålæg i alle tilfælde skal  

 betragtes som materiale, politiet har tilvejebragt til brug for sagen, også  

 indebærer, at et pålæg fra justitsministeren i de omhandlede tilfælde   

 i  

 modsætning til pålæg fra Rigsadvokaten og statsadvokaterne  ikke vil  

 være et  

 sådant internt arbejdsdokument, som kan undtages fra aktindsigt i medfør af  

 retsplejelovens § 729 d, stk. 2. Dette gælder ikke i øvrigt for  

 korrespondance inden for anklagemyndigheden.
 Endelig indebærer bestemmelsen, at Folketingets formand  

 skriftligt skal orienteres, hvis justitsministeren giver pålæg til  

 anklagemyndigheden om at begynde, fortsætte, undlade eller standse  

 forfølgning.  

 Underretning kan udsættes, hvis de hensyn, der er nævnt i retsplejelovens  

 § 729 c, stk. 1, gør det påkrævet.
Om indholdet af underretningen til Folketingets formand  

 henvises til de almindelige bemærkninger, pkt. 4.3. Folketingets formand vil  

 kunne videregive underretningen til f.eks.
Retsudvalget.
Til nr. 2 (§§ 99, stk. 2, og 101, stk. 2) Med den foreslåede ændring præciseres det, at de foreslåede  

 underretnings- og formkrav i § 98, stk. 3, 2.-4. pkt., ikke skal  

 gælde i relation til pålæg vedrørende konkrete straffesager, som meddeles en  

 underordnet anklagemyndighed af Rigsadvokaten eller af statsadvokaterne.
Der  

 tilsigtes endvidere ingen ændringer i Rigsadvokatens og statsadvokaternes  

 adgang til at meddele pålæg.
Til § 2 Det foreslås, at loven træder i kraft dagen efter  

 bekendtgørelse i Lovtidende.
Til § 3 § 3 indeholder bestemmelser om lovens territoriale  

 gyldighedsområde.
Bilag 1 Lovforslaget sammenholdt med gældende lov Gældende formulering Lovforslaget § 1 I retsplejeloven, jf. lovbekendtgørelse nr. 961 af 21.  

 september 2004, som ændret ved § 2 i lov nr. 1436 af 22. december 2004,  

 foretages  

 følgende ændring:
§ 98.  

  

 (udelades) Stk. 2.  

  

 (udelades) 1.  

  

 I  

  

 § 98, stk. 3  

  

 , indsættes som  

 nyt 2.-4. pkt:
 Stk. 3.  

  

 Justitsministeren  

 kan give de offentlige anklagere pålæg om behandlingen af konkrete sager,  

 herunder om at begynde eller fortsætte, undlade eller standse forfølgning.
Stk. 4.  

  

 (udelades) Et pålæg i medfør af denne bestemmelse om at begynde eller  

 fortsætte, undlade eller standse forfølgning skal være skriftligt og ledsaget  

 af en begrundelse.
Endvidere skal Folketingets formand skriftligt underrettes  

 om pålægget.
Hvis de hensyn, der er nævnt i § 729 c, stk. 1, gør  

 det påkrævet, kan underretning udsættes.
Pålægget betragtes i relation til  

 aktindsigt i medfør af §§ 729 a-d som materiale, politiet har  

 tilvejebragt til brug for sagen. § 99.  

  

 (udelades) Stk. 2.  

  

 Rigsadvokaten  

 er de øvrige offentlige anklagere overordnet og fører tilsyn med disse.  

 Rigsadvokaten kan fastsætte bestemmelser og meddele pålæg efter regler  

 svarende  

 til § 98, stk. 2 og 3.
Stk. 3.  

  

 (udelades) 2.  

  

 I  

  

 §  


  

 § 99,  

 stk. 2  

  

 , og  

  

 101, stk. 2  

  

 ,  

 ændres § 98, stk. 2 og  

 3  

 til: § 98, stk. 2 og stk. 3, 1. pkt..
§ 101.  

  

 (udelades) Stk. 2.  

  

 Statsadvokaterne  

 fører tilsyn med politimestrenes behandling af straffesager og behandler  

 klager over afgørelser truffet af politimestrene vedrørende strafforfølgning.  

 Statsadvokaternes afgørelser i klagesager kan ikke påklages til rigsadvokaten  

 og justitsministeren.
Statsadvokaterne kan fastsætte bestemmelser og meddele  

 pålæg efter regler svarende til § 98, stk. 2 og 3.
