 Til det offentlige telefonnet, ejet af KTAS, JTAS, FKT og staten ved Post  

 og Telegrafvæsenet, må der principielt ikke tilsluttes andet udstyr end det,  

 der leveres af de nævnte fire teleadministrationer.
 Uanset dette kan en abonnement dog tilslutte særudstyr til telefonnettet  

 på følgende vilkår og til de neden for angivne formål:
 - Udstyret skal opfylde de i Cirkulære nr. 27A anførte tekniske krav.
- Udstyret skal være godkendt for tilslutning i overensstemmelse med de i  

 Cirkulære nr. 27B anførte betingelser for godkendelse, og - Udstyret skal tilsluttes og anvendes i overenstemmelse med de i  

 Cirkulære nr. 27C anførte vilkår.
 For tiden tillades særudstyr til et eller flere af følgende formål:
1. Alarmoverførsel 2. Fjernovervågning 3. Fjernstyring 4. Fjernkontrol 5. Fjernmåling 6. Datatransmission 7. Faksimiletransmission 8. Telefototransmission 9. Nummervalg 10. Højttalende medhør 11. Automatisk telefonsvarer Endvidere tillades samtalemulighed - ligesom fra et telefonapparat -  

 inkluderet i særudstyr under forudsætning af:
- at særudstyrets hovedformål er et af de fem førstnævnte formål, samt - at en sådan samtalemulighed kun kan udnyttes, efter at der entydigt ved  

 hjælp af identifikationssignaler er sikret korrekt forbindelse til en  

 abonnentinstallation, som er forberedt med henblik herpå.
Til datatransmission tillades udstyr - herunder separate modemer -  

 indrettet for nominelle datasignaleringshastigheder op til og med 1200 bit/s  

 og for simplex eller halv duplex drift.
Samtidig sending i begge  

 transmissionsretninger (fuld duplex) er tilladt op til og med 600 bit/s  

 alternativt op til og med 1200 bit/s i den ene retning og op til og med 75  

 bit/s i den anden retning.
Overføringsretningen kan være vendbar.
Udstyret må  

 ikke af brugeren kunne omkobles til højere hastigheder end de foran nævnte.
For at sikre mulighed for samarbejde med andet udstyr i ind- og udland  

 tilrådes det at indrette udstyr for data-, faksimile- og telefototransmission  

 i overensstemmelse med de af CCITT (Comitee Consultatif international  

 Telegraphique et Telephonique) udgivne anbefalinger herom.
Det bemærkes, at  

 der i Cirkulære nr. 34 fra Statens Teleråd er givet regler for en supplerende  

 CCITT-relateret godkendelse af datatransmissionsudstyr.
Den supplerende  

 godkendelse, der er frivillig, har bl.a. til formål at medvirke til, at  

 udstyret i videst muligt omfang kan samarbejde med andet tilsvarende udstyr.
 Henvendelse om godkendelse af udstyr som særudstyr kan ske til:
Kjøbenhavns Telefon Aktieselskab, Nørregade 21, 1199 København K Jydsk Telefon-Aktieselskab, Sletvej 30, 8310 Tranbjerg J.
Fyns kommunale Telefonselskab, Klingenberg 16, 5100 Odense C.
Post- og Telegrafvæsenet, Abonnentteknisk Tjeneste, Valkendorfsgade 9, 1151 København K.
