 Ved lov nr. 840 af 21.12.1988 om ændring af loven om  

 arbejdsmarkedsforsikring er der gennemført en pligt for arbejdsgiveren til at  

 afholde udgiften ved 1. ledighedsdag for ansatte.
 Ved bygge- og anlægsarbejder, der udføres efter Byggestyrelsens cirkulære  

 af 11.11.1981 om pris og tid på bygge- og anlægsarbejder vil Byggestyrelsen  

 betragte denne ordning som et statsligt pålæg, for hvilket bygherrerne kan  

 yde entreprenørerne godtgørelse ud over den faste pris i det omfang, der er  

 tale om dokumenterede merudgifter for entreprenøren.
 Det er en betingelse, at tilbudet er afgivet før 21.12.1988.
Bygherren må tage stilling til, hvilken dokumentation der kan anses for  

 tilstrækkelig.
Eventuelt kan bygherren tiltræde, at merudgiften beregnes ud  

 fra en fordeling efter entreprisesum på samtlige entreprenørvirksomhedens  

 entrepriser, der kan falde ind under godtgørelsesordningen.
 Det er endelig en betingelse, at merudgiften udgør mindst 0,5% af  

 entreprisesummen og mindst 3.000 kr.
