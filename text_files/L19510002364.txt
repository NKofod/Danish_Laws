 Ved resolution af 29. maj 1951 har Hans Majestæt Kongen i statsråd med  

 forbehold af Rigsdagens samtykke godkendt den i København den 27. april 1951  

 undertegnede overenskomst i henhold til Den nordatlantiske Traktat mellem  

 regeringerne i Kongeriget Danmark og Amerikas Forenede Stater om forsvaret af  

 Grønland.
 Den 8. juni 1951 meddelte Rigsdagen sit samtykke til overenskomsten, hvis  

 tekst er som følger:
 OVERENSKOMST i henhold til Den nordatlantiske Traktat mellem Regeringerne  

 i Kongeriget Danmark og Amerikas Forenede Stater om forsvaret af Grønland.
Indledning Regeringerne i Kongeriget Danmark og Amerikas Forenede Stater, som er  

 deltagere i Den nordatlantiske Traktat, undertegnet i Washington den 4. april  

 1949, som under hensyn til det ansvar, der i medfør af denne traktat påhviler  

 dem med hensyn til forsvaret af det nordatlantiske traktatområde, ønsker at  

 bidrage til et forsvar heraf og derigennem til deres eget forsvar i  

 overensstemmelse med principperne om selvhjælp og gensidig bistand og som af Den nordatlantiske Traktats Organisation (NATO) er blevet anmodet  

 om at føre forhandlinger om og indgå aftaler, hvorefter væbnede styrker  

 tilhørende deltagerne i Den nordatlantiske Traktats Organisation kan gøre  

 brug af anlæg i Grønland til forsvar af Grønland og den øvrige del af det  

 nordatlantiske traktatområde, har for at styrke Den nordatlantiske Traktats Organisation indgået  

 følgende overenskomst:
 Artikel I.
 Med henblik på at fremme stabilitet og velfærd i det nordatlantiske  

 traktatområde vil regeringerne i Kongeriget Danmark og Amerikas Forenede  

 Stater, ved at forene deres bestræbelser på kollektivt forsvar, på bevarelsen  

 af fred og sikkerhed og på udviklingen af deres kollektive evne til at modstå  

 væbnet angreb, hver for sig tage sådanne skridt, som er fornødne eller  

 hensigtsmæssige for hurtigt at løse de individuelle og fælles opgaver i  

 Grønland, for hvis udførelse de ifølge NATO-planer har ansvaret.
 Artikel II.
 Med henblik på, at regeringen i Amerikas Forenede Stater som deltager i  

 Den nordatlantiske Traktat skal kunne bistå Kongeriget Danmarks regering ved  

 oprettelsen og/eller driften af de forsvarsområder, om hvis nødvendighed for  

 udbygningen af forsvaret af Grønland og den øvrige del af det nordatlantiske  

 traktatområde de to regeringer på grundlag af NATO-forsvarsplaner fra tid til  

 anden måtte blive enige, og som Kongeriget Danmarks regering ikke er i stand  

 til at oprette og drive på egen hånd, er de to regeringer med hensyn til de  

 således udvalgte forsvarsområder blevet enige om følgende:
 Artikel III.
 Artikel IV.
 I forbindelse med foranstaltninger til forsvar af Grønland og den øvrige  

 del af det nordatlantiske traktatområde vil forsvarsområderne i det omfang,  

 dette kan gennemføres, blive stillet til rådighed for skibe og luftfartøjer  

 tilhørende andre regeringer, som er deltagere i Den nordatlantiske Traktat,  

 og for sådanne regeringers væbnede styrker.
 Artikel V.
 Artikel VI.
Regeringen i Amerikas Forenede Stater indvilger i at samarbejde i videst  

 udstrækning med Kongeriget Danmarks regering og dens myndigheder i Grønland  

 under udførelse af virksomhed i medfør af nærværende overenskomst.
Regeringen  

 i Amerikas Forenede Stater og De Forenede Staters statsborgere i Grønland vil  

 udvise tilbørlig respekt for alle love, bestemmelser og sædvaner, som  

 vedrører den stedlige befolkning og Grønlands indre administration, og vil i  

 enhver henseende bestræbe sig for at undgå, at der mellem amerikansk personel  

 og den stedlige befolkning finder nogensomhelst forbindelse sted, som de  

 danske myndigheder ikke anser for ønskelig af hensyn til virksomhed i medfør  

 af nærværende overenskomst.
 Artikel VII.
 Artikel VIII.
 Regeringen i Amerikas Forenede Stater skal have ret til at udøve  

 udelukkende jurisdiktion over de forsvarsområder i Grønland, for hvilke den  

 har ansvaret i medfør af artikel II (3), og med hensyn til enhver forseelse,  

 som måtte blive begået i Grønland af det ovennævnte militære eller civile  

 personel eller af medlemmer af deres familier, så vel som over andre personer  

 inden for de nævnte forsvarsområder undstagen danske statsborgere, idet det  

 dog herved er en forudsætning, at regeringen i Amerikas Forenede Stater til  

 de danske myndigheder i Grønland kan udlevere enhver person, der begår en  

 forseelse inden for et af de nævnte forsvarsområder, til retsforfølgelse.
Artikel IX Kongeriget Danmarks lovgivning skal ikke være til hinder for, at militært  

 eller civilt personel, hvis tilstedeværelse i forsvarsområderne eller på  

 andre pladser i Grønland er nødvendig i forbindelse med virksomhed i medfør  

 af nærværende overenskomst, eller medlemmer af deres familier indrejser i  

 eller udrejser af forsvarsområderne eller andre sådanne pladser i Grønland.
 Artikel X.
Ved ikrafttrædelsen af en NATO-overenskomst, i hvilken af de to regeringer  

 er deltagere, og som vedrører de i nærværende overenskomsts artikler VII,  

 VIII og IX omhandlede emner, afløses bestemmelserne i nævnte artikler af en  

 sådan overenskomsts bestemmelser i det omfang, hvori der er indbyrdes  

 uforenelige.
Skulle nogen bestemmelse i en sådan NATO-overenskomst vise sig  

 uegnet til anvendelse på grønlandske forhold, vil de to regeringer rådføre  

 sig med hinanden med henblik på at tilvejebringe gensidigt tilfredsstillende  

 særregler.
 Artikel XI.
Al ejendom, som er tilvejebragt af regeringen i Amerikas Forenede Stater,  

 og som forefindes på Grønland, skal forblive den amerikanske regerings  

 ejendom.
Alt løst inventar og alle anlæg, som i Grønland er opsat eller  

 bygget af regeringen i Amerikas Forenede Stater, tilligemed enhver form for  

 udrustning, materiel, forsyninger og varer, som er indført i Grønland af  

 regeringen i Amerikas Forenede Stater, kan uden begrænsning fjernes fra  

 Grønland eller, efter samråd med de danske myndigheder, afhændes i Grønland  

 af regeringen i Amerikas Forenede Stater nårsomhelst inden udløbet af  

 nærværende overenskomst eller indenfor et rimeligt tidsrum derefter.
Det  

 forudsættes, at ingen områder eller anlæg, som i medfør af nærværende  

 overenskomst er stillet til rådighed for regeringen i Amerikas Forenede  

 Stater, behøver at efterlades i den stand, hvori de forefandtes på det  

 tidspunkt, da de således blev stillet til rådighed for nævnte regering.
 Artikel XII.
 Ved ikrafttrædelsen af nærværende overenskomst mellem de to regeringer om  

 Grønlands Forsvar, undertegnet i Washington den 9. april 1941, ophøre med at  

 være i kraft.
 Artikel XIII.
 Artikel XIV.
 Undertegnet i København i to eksemplarer på dansk og engelsk, begge  

 tekster af lige gyldighed, den syvogtyvende april 1951 af undertegnede  

 behørigt befuldmægtigede repræsentanter for Kongeriget Danmarks regering og  

 regeringen i Amerikas Forenede Stater.
(sign.) Ole Bjørn Kraft.
L.S.
(sign.) Eugenie Anderson.
L.S.
 I henhold til overenskomstens artikel XIV skal den træde i kraft den dag,  

 på hvilken meddelelse om den danske Rigsdags godkendelse gives regeringen i  

 Amerikas Forenede Stater.
 De Forenede Staters regering er blevet underrettet om Rigsdagens  

 godkendelse ved en note, som den danske ambassadør i Washington den 8, juni  

 1951 har tilstillet De Forenede Staters udenrigsminister.
 Overenskomsten er herefter trådt i kraft den 8. juni 1951.
 Hvilket herved bringes til almindeligt kundskab.
 Udenrigsministeriet, den 20. juni 1951.
 Ole Bjørn Kraft.
