Betænkning afgivet af Retsudvalget den  

 17. maj 2001 Betænkning over Forslag til folketingsbeslutning om visumkrav  

 til borgere fra visse øst- og centraleuropæiske lande [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 2. marts 2001 og var  

 til 1. behandling den 6. april 2001. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 5  

 møder.
2. Indstillinger og politiske bemærkninger Et flertal i udvalget (udvalget undtagen V og DF)  

 indstiller beslutningsforslaget til forkastelse.
 Et mindretal i udvalget (V) vil redegøre for  

 sin stilling til beslutningsforslaget ved 2. (sidste) behandling.
 Et andet mindretal i udvalget (DF) indstiller  

 beslutningsforslaget til vedtagelse uændret.
Som det fremgår af de øvrige partiers  

 indstillinger og af beslutningsforslagets førstebehandling, vil det  

 få en ublid medfart i Folketinget.
Dette forstår Dansk Folkeparti  

 ikke, idet inspirationen til beslutningsforslaget kom fra den konservative  

 leder, hr.
Bendt Bendtsen, hvis parti ifølge indstillingerne ikke kan  

 støtte forslaget.
Den konservative leder foreslog en aften i TV 2 s  

 nyheder, at man på baggrund af de meget alvorlige problemer, der er med  

 organiseret kriminalitet, specielt med borgere fra Litauen, burde  

 indføre visumpligt ved indrejse for borgere fra Litauen til  

 Danmark.
Det kan undre, at Det Konservative Folkeparti ikke vil  

 støtte nærværende beslutningsforslag, når man gerne  

 vil indføre visumpligt og siger dette i pressen.
Det kan i det hele  

 taget undre, hvis man ønsker at gribe ind over for den organiserede  

 kriminalitet, måske med baggrund i, at man ligger på maven for  

 EU, at man så ikke vil indføre visumpligt, hvor det er helt  

 oplagt, og når enhver kan se, at der er tale om meget omfattende  

 kriminalitet, ikke bare når det gælder Litauen, men også en  

 række andre øst- og centraleuropæiske lande.
Ydermere er der i de seneste måneder siden  

 Schengenaftalens gennemførelse i Danmark kommet en række  

 slovakiske asylsøgere her til landet, som ikke tidligere har kunnet  

 komme, fordi Danmark tidligere havde visumpligt ved indrejse fra Slovakiet,  

 men på grund af de nye Schengenregler ikke længere har det.
Dette  

 sætter eksempelvis politiets havnegruppe i København i meget  

 store vanskeligheder, idet den må bruge meget af sin tid på  

 kontrollen med sådanne personer uden i øvrigt at kunne afvise  

 åbenbart ubegrundede asylansøgninger.
Her ville visumpligt  

 være et afgørende middel, som kunne tages i anvendelse.
Det er uforståeligt, at regeringen f.eks. ikke vil  

 indføre visumpligt over for Slovakiet og sikre sig mod en så  

 massiv tilstrømning af asylansøgere fra det område.
I  

 1999 gennemførte daværende indenrigsminister Thorkild Simonsen  

 hårdt presset visumpligt for slovakiske asylansøgere, og det  

 virkede fra den ene dag til den anden.
På samme måde har Folketinget flere gange  

 diskuteret et vigtigt emne, nemlig handel med kvinder.
Her vil Dansk  

 Folkeparti gerne gøre opmærksom på, at visumpligt  

 også vil være et vigtigt hjælpemiddel.
Hvis det ikke bare  

 skal være noget, der bliver holdt flotte taler om på  

 Christiansborg og ved officielle lejligheder, så skal der flere  

 målrettede midler til til politiet og instrumenter, så man kan  

 undgå denne handel med kvinder.
Visumpligt er et vigtigt middel, idet  

 ansøgeren så nødvendigvis må ud med sproget med  

 hensyn til, hvad vedkommende skal i Danmark.
Politiet kan så, hvis der  

 er mistanke om kriminalitet, slå efter, om der er nogen forbindelse  

 mellem de ting, man har oplyst, at man kommer til landet for at klare, og  

 så, hvad der rent faktisk er foregået.
Hvis man har oplyst noget  

 forkert, er der her en klar mulighed for politiet for at få  

 bekræftet en mistanke.
Det vil således klart være nemmere  

 for politiet at bekæmpe organiseret kriminalitet, hvis der er  

 visumpligt.
Dansk Folkeparti tror på, at uanset at der ikke er  

 flertal for beslutningsforslaget i Folketinget nu, vil der på sigt  

 nødvendigvis skulle gennemføres visumpligt for en række  

 øst- og centraleuropæiske lande.
Det er herfra, at meget af den  

 organiserede gangsterkriminalitet kommer, som desværre hærger  

 Danmark med biltyverier, indbrud og vold til følge.
Dansk Folkeparti  

 vil om nødvendigt genfremsætte beslutningsforslaget efter et  

 folketingsvalg i det håb, at der så kan sikres flertal for  

 det.
 En oversigt over Folketingets sammensætning er  

 optrykt i betænkningen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 137 Bilagsnr.
