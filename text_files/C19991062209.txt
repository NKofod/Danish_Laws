Kundgørelse om tjenesteordning for  

 polititjenestemænd, der udfører opgaver for hjemmeværnet  

 og redningsberedskabet 1. Generelt Polititjenestemænd, der udfører opgaver for  

 hjemmeværnet og redningsberedskabet, er omfattet af arbejdstidsreglerne  

 i Rigspolitichefens kundgørelse II nr. 11 og øvrige  

 bestemmelser for tjenestens tilrettelæggelse og udførelse med de  

 nedenfor anførte undtagelser og bemærkninger.
2. Administrative regler 2.1. Når en polititjenestemand udfører  

 tjeneste i hjemmeværnet eller i redningsberedskabet, skal tjenesten  

 indgå i tjenestestedets planlægning af normperioden for den  

 pågældende polititjenestemand, og der kan således ikke  

 optjenes overarbejde.
 2.2. Der optjenes særlige ydelser under  

 tjenesten.
 2.3. Der ydes time- og dagpenge efter  

 gældende regler.
 2.4. Polititjenestemænd, der ydes honorar for  

 i fritiden at virke som instruktører ved hjemmeværnet og  

 redningsberedskabet, er ikke omfattet af kundgørelsen.
3. Polititjenestemænd, der udfører opgaver  

 for hjemmeværnet og redningsberedskabet 3.1. Polititjenestemænd kan efter  

 politidirektørens/politimesterens bestemmelse deltage i uddannelse  

 samt planlægning og afvikling af øvelser, der  

 tilrettelægges som hjælp ved løsning af visse praktiske  

 politiopgaver, såsom trafikregulering, afspærring og  

 eftersøgning.
 3.2. Polititjenestemænd kan afgives i indtil  

 8 timer pr. døgn (7,4 timer) som kursusledere og instruktører  

 ved kurser for personel i hjemmeværnets politikompagnier A og Politiets  

 Beredskabs Ordenskorps.
4. Polititjenestemænd, der er meddelt  

 A-tilladelse 4.1. Polititjenestemænd, der er meddelt  

 A-tilladelse, kan derudover og uanset, at der fra hjemmeværnet ydes  

 rådighedsvederlag til visse funktioner, efter  

 politidirektørens/politimesterens bestemmelse anvende tjenestetid  

 svarende til en årsnorm på 24 tjenestedage til følgende  

 hjemmeværnstjeneste:
- kompagniets daglige administration - hjemmeværnsmøder - instruktørvirksomhed ved egen enhed - planlægning af og deltagelse i øvelser.
5. Hjemmeværnskurser 5.1. Polititjenestemænd kan efter  

 politidirektørens/politimesterens bestemmelse meddeles tilladelse til  

 deltagelse som elever på hjemmeværnets kurser.
6. Kursus på Beredskabsstyrelsens skoler 6.1. Polititjenestemænd kan efter  

 politidirektørens/politimesterens bestemmelse meddeles tilladelse til  

 deltagelse som elever på Beredskabsstyrelsens skoler.
 Kundgørelse I nr. 20 af 31. januar 1990  

 ophæves.
