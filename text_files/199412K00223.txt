Nr LSF 223 Forslag til Lov om ændring af lov om visse selskabers aflæggelse af  

 årsregnskab m.v. (Tilpasning af afgiftsbestemmelser m.v.) Fremsat af erhvervsministeren (Mimi Jakobsen) den 19. april 1995 Vedtaget ved tredjebehandling den 24. maj 1995 Lov nr. 370 af 14/06/1995 § 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. § 62, stk. 1, affattes således:
»Bekræftet kopi af det reviderede årsregnskab med eventuelt  

 koncernregnskab og årsberetning med oplysning om, hvornår årsregnskabet er  

 godkendt af generalforsamlingen, skal indsendes til Erhvervs- og  

 Selskabsstyrelsen, så det er modtaget i styrelsen inden 4 uger efter  

 årsregnskabets godkendelse og inden seks måneder efter regnskabsårets udgang.  

 Årsregnskaber m.v. for aktieselskaber, hvis aktier eller obligationer er  

 genstand for offentlig kursnotering, skal dog indsendes, så det er modtaget i  

 styrelsen senest på den sjette hverdag efter godkendelsen og inden fem  

 måneder efter regnskabsårets udgang.
Er den vedtagne fordeling af overskud  

 eller dækning af tab ikke indarbejdet i årsregnskabet eller årsberetningen,  

 indsendes tillige en bekræftet afskrift af generalforsamlingsprotokollen, som  

 viser denne fordeling eller dækning.« 2. § 62, stk. 5 og 6, ophæves, og i stedet  

 indsættes:
»Stk. 5. Er årsregnskab m.v. ikke modtaget inden 4 uger efter  

 årsregnskabets godkendelse af generalforsamlingen eller i aktieselskaber,  

 hvis aktier eller obligationer er genstand for offentlig kursnotering, senest  

 på den sjette hverdag efter godkendelsen, pålægger Erhvervs- og  

 Selskabsstyrelsen hvert medlem af bestyrelsen, direktionen eller lignende  

 ansvarligt organ i selskabet en afgift på 200 kr. pr. person for hver  

 påbegyndt måned.
Afgiften kan dog i alt højst udgøre 1.000 kr. pr. person.  

 Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 6. Er årsregnskab m.v. ikke modtaget inden seks måneder efter  

 regnskabsårets udgang, dog inden fem måneder efter regnskabsårets udgang for  

 aktieselskaber, hvis aktier eller obligationer er genstand for offentlig  

 kursnotering, sender Erhvervs- og Selskabsstyrelsen påkrav om indsendelse af  

 årsregnskab m.v. til selskabets ledelse på selskabets adresse.
Er årsregnskab  

 m.v. ikke modtaget senest på den ottende hverdag efter påkravets datering,  

 pålægger Erhvervs- og Selskabsstyrelsen hvert medlem af bestyrelsen,  

 direktionen eller lignende ansvarligt organ i selskabet en afgift, jf. stk.  

 7. Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 7. Den i stk. 6 pålagte afgift beregnes fra det i stk. 6, 1.  

 pkt., angivne tidspunkt og udgør 500 kr. pr. person for 1. påbegyndte måned,  

 1.500 kr. for 2. påbegyndte måned og 2.000 kr. for hver følgende påbegyndte  

 måned.
Afgiften kan dog i alt højst udgøre 8.000 kr. pr. person.
Afgiften  

 nedsættes i det omfang, den pågældende for samme periode har indbetalt  

 tvangsbøder for manglende indsendelse af samme årsregnskab m.v., jf. § 64,  

 stk. 3, nr. 1. Afgiften, der tilfalder statskassen, tillægges  

 udpantningsret.« 3. § 63 a, stk. 1, affattes således:
»Filialbestyrerne for en filial, som er registreret i Erhvervs- og  

 Selskabsstyrelsen, skal indsende selskabets reviderede årsregnskab med  

 eventuel årsberetning og eventuelt koncernregnskab til Erhvervs- og  

 Selskabsstyrelsen, så det er modtaget i styrelsen inden seks måneder efter  

 regnskabsårets udgang.
Bestemmelserne i § 62, stk. 6 og 7, finder tilsvarende  

 anvendelse på filialbestyrerne.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For årsregnskaber m.v. for regnskabsår, der afsluttes før  

 den 31. december 1994, udgør den i § 1, nr. 1-3, nævnte frist på seks måneder  

 i stedet syv måneder.
 Stk. 3. For årsregnskaber m.v., der er modtaget i Erhvervs- og  

 Selskabsstyrelsen forud for lovens ikrafttræden, men efter at styrelsen har  

 varslet tvangsopløsning på grund af manglende indsendelse af årsregnskab  

 m.v., anses varslet som et påkrav om indsendelse af årsregnskab m.v. i  

 overensstemmelse med § 62, stk. 6, som affattet ved denne lovs § 1, nr. 2.
 Stk. 4. Afgifter, der forud for lovens ikrafttræden er pålagt som  

 følge af, at årsregnskab m.v. er modtaget for sent, ændres i overensstemmelse  

 med § 1, nr. 2. I det omfang afgiften er betalt, tilbagebetales beløb, der  

 overstiger en afgift beregnet i overensstemmelse med § 1, nr. 2.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Oprindeligt fremsat forslag § 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. § 62, stk. 1, affattes således:
»Bekræftet kopi af det reviderede årsregnskab med eventuelt  

 koncernregnskab og årsberetning med oplysning om, hvornår årsregnskabet er  

 godkendt af generalforsamlingen, skal indsendes til Erhvervs- og  

 Selskabsstyrelsen, så det er modtaget i styrelsen inden 4 uger efter  

 årsregnskabets godkendelse og inden seks måneder efter regnskabsårets udgang.  

 Årsregnskaber m.v. for aktieselskaber, hvis aktier eller obligationer er  

 genstand for offentlig kursnotering, skal dog indsendes, så det er modtaget i  

 styrelsen senest på den sjette hverdag efter godkendelsen og inden fem  

 måneder efter regnskabsårets udgang.
Er den vedtagne fordeling af overskud  

 eller dækning af tab ikke indarbejdet i årsregnskabet eller årsberetningen,  

 indsendes tillige en bekræftet afskrift af generalforsamlingsprotokollen, som  

 viser denne fordeling eller dækning.« 2. § 62, stk. 5 og 6, ophæves og i stedet indsættes:
» Stk. 5. Er årsregnskab m.v. ikke modtaget inden 4 uger efter  

 årsregnskabets godkendelse af generalforsamlingen, eller i aktieselskaber,  

 hvis aktier eller obligationer er genstand for offentlig kursnotering, senest  

 på den sjette hverdag efter godkendelsen, pålægger Erhvervs- og  

 Selskabsstyrelsen hvert medlem af bestyrelsen, direktionen eller lignende  

 ansvarligt organ i selskabet en afgift på 200 kr. pr. person for hver  

 påbegyndt måned.
Afgiften kan dog i alt højst udgøre 1.000 kr.
Erhvervs- og  

 Selskabsstyrelsen kan undlade at pålægge et medlem af bestyrelsen,  

 direktionen eller lignende ansvarligt organ afgift eller fritage den  

 pågældende for betaling af en allerede pålagt afgift, hvis særlige  

 omstændigheder taler herfor.
Stk. 6. Er årsregnskab m.v. ikke modtaget inden seks måneder efter  

 regnskabsårets udgang, dog inden fem måneder efter regnskabsårets udgang for  

 aktieselskaber, hvis aktier eller obligationer er genstand for offentlig  

 kursnotering, sender Erhvervs- og Selskabsstyrelsen påkrav om indsendelse af  

 årsregnskab m.v. til selskabets ledelse på selskabets adresse.
Er årsregnskab  

 m.v. ikke modtaget senest på den ottende hverdag efter påkravets datering,  

 pålægger Erhvervs- og Selskabsstyrelsen hvert medlem af bestyrelsen,  

 direktionen eller lignende ansvarligt organ i selskabet en afgift, jf. stk.  

 7. Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 7. Den i stk. 6 pålagte afgift beregnes fra det i stk. 6, 1.  

 pkt., angivne tidspunkt og udgør 500 kr. pr. person for 1. påbegyndte måned,  

 1.500 kr. for 2. påbegyndte måned og 2.000 kr. for hver følgende påbegyndte  

 måned.
Afgiften kan dog i alt højst udgøre 8.000 kr. pr. person.
Afgiften  

 nedsættes i det omfang, den pågældende for samme periode har indbetalt  

 tvangsbøder for manglende indsendelse af samme årsregnskab m.v., jf. § 64,  

 stk. 3, nr. 1. Afgiften, der tilfalder statskassen, tillægges  

 udpantningsret.« 3. § 63a, stk. 1, affattes således:
»Filialbestyrerne for en filial, som er registreret i Erhvervs- og  

 Selskabsstyrelsen, skal indsende selskabets reviderede årsregnskab med  

 eventuel årsberetning og eventuelt koncernregnskab til Erhvervs- og  

 Selskabsstyrelsen, så det er modtaget i styrelsen inden seks måneder efter  

 regnskabsårets udgang.
Bestemmelserne i § 62, stk. 6 og 7, finder tilsvarende  

 anvendelse for filialbestyrerne.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For årsregnskaber m.v. for regnskabsår, der afsluttes før  

 den 31. december 1994, udgør den i § 1, nr. 1-3 nævnte frist på seks måneder  

 i stedet syv måneder.
 Stk. 3. Afgifter, der forud for lovens ikrafttræden er pålagt som  

 følge af, at årsregnskab m.v. er modtaget for sent, ændres i overensstemmelse  

 med § 1, nr. 2. I det omfang afgiften er betalt, tilbagebetales beløb, der  

 overstiger en afgift beregnet i overensstemmelse med § 1, nr. 2.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Bemærkninger til lovforslaget Almindelige bemærkninger 1. Indledning Ændring af bl.a lov om visse selskabers aflæggelse af årsregnskab m.v. ved  

 lov nr. 122 af 18. februar 1994 udsprang af den undersøgelse, som blev  

 iværksat på baggrund af Folketingets Erhvervsudvalgs behandling af lovforslag  

 L 52 (Folketingsåret 1992-93). Undersøgelsen viste bl.a., at mindst 1/3 af  

 årsregnskaberne blev indsendt for sent, og at selskabsledelserne derfor ikke  

 tillagde det tilstrækkelig betydning, at årsregnskaber indsendes rettidigt  

 til Erhvervs- og Selskabsstyrelsen, således at regnskabsbrugerne så hurtigt  

 som muligt får adgang til aktuelle økonomiske informationer om selskaberne.
På denne baggrund er der administrativt tilrettelagt en række rutiner af  

 informativ karakter med det formål at fremme rettidig indsendelse af  

 årsregnskaber.
For at understrege den betydning, som offentlighed om aktuelle  

 årsregnskaber for selskaber tillægges ud fra en generel erhvervspolitisk  

 synsvinkel, blev der endvidere ved den ovenfor nævnte lovændring indført en  

 særlig afgift, der automatisk bliver pålagt ved for sen regnskabsindsendelse.
 Erfaringerne siden indførelsen af afgiften viser, at ordningen har den  

 tilsigtede positive effekt, idet der i den forløbne periode har kunnet  

 konstateres en betydelig stigning i antallet af rettidigt indsendte  

 årsregnskaber.
Det har imidlertid ligeledes kunnet konstateres, at en række  

 selskabsledelser ved misforståelse af lovteksten har bragt sig i en  

 situation, som udløser en afgift til de for årsregnskabets indsendelse  

 ansvarlige personer.
I flere tilfælde har det således vist sig, at de  

 ansvarlige personer ikke har været opmærksomme på, at årsregnskab m.v. skal  

 være modtaget og ikke bare indsendt 6 måneder efter regnskabsårets udløb.  

 Disse situationer har givet anledning til en række henvendelser fra  

 erhvervsdrivende, som har følt, at de burde have modtaget en advarsel inden  

 afgiften blev pålagt.
Endvidere har det været anført, at det forekommer  

 urimeligt, at overskridelse af fristen for indsendelse af regnskab en måned  

 efter generalforsamlingens godkendelse kan udløse det maksimale afgiftsbeløb  

 på 8.000 kr.
På denne baggrund er der ved nærværende lovforslag lagt op til  

 en tydeliggørelse og en ændring af regelsættet samt en justering af  

 afgiftsordningen således, at de konstaterede uhensigtsmæssigheder undgås.
2. Lovforslagets indhold Lovforslaget tilsigter at præcisere indsendelsesfristerne og undgå visse  

 uhensigtsmæssigheder, som har vist sig ved administrationen af den gældende  

 lov.
Grundlæggende opretholdes imidlertid den skærpede reaktion for manglende  

 regnskabsindsendelse, som blev indført ved ændringen af årsregnskabsloven i  

 1994, og hvorefter selskabsledelsens ansvar for rettidig regnskabsindsendelse  

 understreges ved, at der pålægges det enkelte ledelsesmedlem en afgift, hvis  

 årsregnskab m.v. ikke indsendes rettidigt.
Det vil endvidere efter forslaget  

 fortsat være således, at muligheden for at undtage for betaling af afgift  

 alene kan anvendes i undtagelsestilfælde, hvor der foreligger en ganske  

 særlig begrundelse.
 Der foreslås for det første en præcisering af fristerne for indsendelse af  

 årsregnskaber m.v., således at der ikke hersker tvivl om, at årsregnskabet  

 skal være modtaget i Erhvervs- og Selskabsstyrelsen inden fristernes udløb.
Endvidere foreslås indført en særlig afgift for overskridelse af fristen  

 for indsendelse af årsregnskab m.v. inden 4 uger fra generalforsamlingens  

 godkendelse, eller i aktieselskaber, hvis aktier eller obligationer er  

 genstand for offentlig kursnotering, senest på den sjette hverdag efter  

 godkendelsen.
Det er i disse tilfælde ikke muligt for styrelsen at påminde  

 selskabet om regnskabsindsendelse, hvilket kan føre til at der pålægges den  

 maksimale afgift på 8.000 kr.
Da dette kan forekomme urimeligt foreslås det,  

 at der i stedet pålægges en særlig afgift på 200 kr. for hvert ledelsesmedlem  

 pr. påbegyndt måned.
Denne afgift kan maksimalt udgøre 1.000 kr., idet der  

 derefter bliver tale om en overskridelse af fristen for indsendelse af  

 årsregnskab m.v. inden 6 måneder efter regnskabsårets afslutning.
Afgift for overskridelse af »halvårsfristen« pålægges i  

 overensstemmelse med ordningen i den gældende lov, idet det dog foreslås at  

 indføre en »påkravsordning«, således at der fremsendes en  

 underretning, hvis årsregnskab m.v. ikke er Erhvervs- og Selskabsstyrelsen i  

 hænde inden udløbet af den maksimale indsendelsesfrist.
Påkravsskrivelsen  

 fremsendes pr. anbefalet brev til selskabets ledelse på selskabets adresse.  

 Selskaberne indrømmes samtidig en ganske kort frist til indsendelse af  

 årsregnskaberne.
Sker dette herefter ikke, vil afgiften blive udløst med  

 virkning fra overskridelsen af årsregnskabslovens maksimale frist på seks  

 måneder, dog fem måneder for børsnoterede selskaber.
Dette gælder også, hvis  

 påkravsskrivelsen ikke er modtaget af selskabet, f.eks. fordi det ikke er  

 afhentet på posthuset, eller de ansvarlige ledelsesmedlemmer, f.eks. som  

 følge af fejl i selskabets postfordeling.
3. Økonomiske og administrative konsekvenser Tilpasningen forudsætter dels ændring af Erhvervs- og Selskabsstyrelsens  

 EDB-system, dels ændringer af sagsbehandlingsrutiner, navnlig i forbindelse  

 med udsendelse af påkravsskrivelser og tilbagebetaling af afgiftsbeløb.  

 Engangsudgiften til ændring af EDBsystemet forventes at udgøre ca. 300.000  

 kr. og de løbende udgifter i forbindelse med ændrede sagsbehandlingsrutiner  

 skønnes at ville udgøre ca. 1,3 mio. kr.
Udgifterne forventes at kunne  

 afholdes inden for Erhvervs- og Selskabsstyrelsens driftsramme.
Forslaget vil endvidere medføre, at allerede indbetalte afgifter  

 tilbagebetales, hvis der er tale om beløb, som overstiger afgifter beregnet  

 efter de foreslåede ændrede afgiftsbestemmelser.
Det drejer sig om et samlet  

 afgiftsbeløb i størrelsesordenen ca. 3,5 mio. kr.
 Lovforslaget indeholder ikke EU-retlige aspekter.
4. Erhvervsøkonomiske konsekvenser Selskaber der overskrider fristen for indsendelse af årsregnskab m.v.  

 inden 4 uger efter generalforsamlingens godkendelse, vil efter forslaget  

 blive pålagt en mindre afgift end efter den gældende lov.
Der kan i disse  

 tilfælde være tale om overskridelser, som bør udløse en mindre afgift, men  

 ikke et maksimalt afgiftsbeløb, henset til at der i disse tilfælde ikke kan  

 fremsendes påkravsskrivelse.
Forslaget vil endvidere betyde, at ledelserne  

 undgår at blive bragt i den uheldige situation, at der pålægges de ansvarlige  

 en afgift vedrørende de maksimale indsendelsesfrister uden forinden at være  

 blevet advaret herom.
Lovforslaget vil endvidere medføre en forenkling for  

 selskaberne, idet der med forslaget tilstræbes yderligere klarhed om  

 fristerne for indsendelser af årsregnskab mv.
Lovforslaget vil således betyde  

 en forbedring af selskabernes retssikkerhed samtidig med at man opretholder  

 de skærpede sanktioner for manglende regnskabsindsendelse, der blev indført  

 ved lov nr. 122 af 18. februar 1994 med henblik på at sikre aktuelle  

 regnskabsinformationer.
Bemærkninger til lovforslagets enkelte bestemmelser Til § 1 Til nr. 1.
Den foreslåede bestemmelse gør det klart, at årsregnskab m.v. skal være  

 modtaget i Erhvervs- og Selskabsstyrelsen inden udløbet af lovens  

 indsendelsesfrister.
Dette foreslås for at imødegå den usikkerhed, der har  

 vist sig vedrørende forståelsen af de gældende frister.
Efter såvel de gældende som de foreslåede regler er det således ikke  

 tilstrækkeligt, at årsregnskabet er afsendt inden udløbet af  

 indsendelsesfristerne.
Dette skal ses i lyset af, at årsregnskabet allerede  

 foreligger færdigt og underskrevet på tidpunktet for generalforsamlingens  

 godkendelse, dvs. inden 4 uger før indsendelsesfristens udløb.
For at forebygge fortolkningstvivl foreslås det, at tidsangivelser, hvor  

 der er tale om kortere tidsangivelser, angives i uger.
Denne tilpasning er  

 tidligere gennemført i den øvrige selskabslovgivning, og med den foreslåede  

 ændring bringes der således overensstemmelse inden for dette sammenhængende  

 regelsæt.
 Fristen »senest på den sjette hverdag« efter  

 generalforsamlingens godkendelse af årsregnskabet for børsnoterede selskaber  

 er fastsat udfra en afvejning af offentlighedens interesse i aktuel  

 regnskabsinformation om disse selskaber og selskabets behov for en vis  

 ekspeditionstid.
Falder den beregnede modtagedag på en helligdag eller i en weekend, er  

 rettidig modtagedag den sidste hverdag forud herfor.
Lørdage betragtes  

 således ikke som hverdage i denne forstand.
Som hidtil skal årsregnskaberne  

 være modtaget i styrelsen inden for sædvanlig kontortid, hvilket vil sige  

 inden kl. 15 i Erhvervs- og Selskabsstyrelsens ekspedition eller inden kl. 16  

 i styrelsens postkasse.
Til nr. 2 Det har vist sig, at overskridelse af fristen for indsendelse af  

 årsregnskab inden 4 uger efter generalforsamlingens godkendelse kan udløse  

 det maksimale afgiftsbeløb på 8.000 kr.
Det forekommer ikke rimeligt, at der  

 kan pålægges det maksimale afgiftsbeløb uden at selskabets ledelse forinden  

 har modtaget påkrav om regnskabsindsendelsen.
Omvendt kan der i disse  

 tilfælde være tale om større overskridelser af indsendelsesfristen, hvilket  

 bør udløse en afgift, selvom selskabets ledelse ikke er blevet gjort  

 opmærksom på forholdet.
Det foreslås derfor at indføre en særlig, mindre  

 afgift i disse tilfælde på 200 kr. pr. påbegyndt måned, dog maksimalt 1.000  

 kr.
Derefter vil der være tale om en overskridelse af fristen for indsendelse  

 af årsregnskab inden 6 måneder efter regnskabsårets udløb, hvor afgift  

 pålægges efter forslagets § 62, stk. 6.
I praksis har det ofte vist sig, at bl.a. fejlekspeditioner internt i  

 selskabet eller mellem selskabets ledelse og f.eks. revisor har givet  

 anledning til årsregnskabets for sene fremkomst til Erhvervs- og  

 Selskabsstyrelsen.
For at imødegå sådanne situationer, foreslås det i stk.  

 6, at Erhvervs- og Selskabsstyrelsen udsender et påkrav om indsendelse af  

 årsregnskabet med oplysning om, at årsregnskabet ikke er modtaget.
Påkravet  

 sendes efter udløbet af den i § 62, stk. 1, nævnte frist på seks henholdsvis  

 fem måneder, idet Erhvervs- og Selskabsstyrelsen først på dette tidspunkt kan  

 fastslå, at årsregnskabet ikke er modtaget rettidigt.
Påkravsskrivelsen  

 fremsendes til selskabets ledelse på selskabets adresse pr. anbefalet brev.
Er årsregnskabet ikke modtaget på den ottende hverdag efter påkravets  

 datering - påkravsfristen -, jfr. det til § 1, nr. 1 anførte, pålægger  

 Erhvervs- og Selskabsstyrelsen hvert medlem af bestyrelsen, direktionen eller  

 lignende ansvarligt organ i selskabet en afgift.
Fristen regnes fra og med  

 datoen for påkravets datering.
Fristen regnes i hele dage og inden for  

 sædvanlig kontortid.
Dvs. er påkravet dateret mandag den 20. marts 1995, skal  

 årsregnskabet være modtaget senest onsdag den 29. marts 1995 inden sædvanlig  

 kontortids ophør.
Modtages årsregnskabet først efter påkravsfristens udløb, pålægger  

 Erhvervs- og Selskabsstyrelsen afgifter.
Størrelsen af disse beregnes fra  

 udløbet af lovens maksimale frist på seks henholdsvis fem måneder.
Afgiften  

 pålægges uanset om påkravsskrivelsen ikke er modtaget af selskabet, fordi man  

 f.eks. glemmer at afhente påkravsskrivelsen på posthuset, eller ikke er  

 modtaget af de ansvarlige ledelsesmedlemmer, f.eks. på grund af fejl i  

 selskabets postfordeling.
Erhvervs- og Selskabsstyrelsen vil endvidere udvide servicen, således at  

 der automatisk udstedes kvittering for modtagelsen af årsregnskabet.
Herved  

 bibringes afsenderen eller i givet fald selskabet vished om, at årsregnskabet  

 er modtaget i styrelsen, og der opnås dokumentation for, at de ansvarliges  

 handlepligt er opfyldt.
Ændringen af afgiftspålæggelsen for manglende regnskabsindsendelse ændrer  

 imidlertid ikke på det grundlæggende forhold, at det fortsat påhviler de  

 enkelte medlemmer af selskabets øverste ledelsesorgan at sørge for  

 indsendelse af årsregnskabet, således at det er modtaget i Erhvervs- og  

 Selskabsstyrelsen inden udløbet af indsendelsesfristerne.
Det forhold, at  

 overskridelse af fristen på 4 uger fra generalforsamlingens godkendelse alene  

 udløser en mindre afgift, kan ikke misbruges til permanent at indsende  

 årsregnskabet for sent i forhold til fristerne.
En sådan handlemåde må  

 antages at være omfattet af årsregnskabslovens § 65, stk. 1, hvorefter  

 forsætlig eller groft uagtsom overtrædelse af indsendelsesfrister kan  

 straffes med bøde.
 Ændringen i stk. 7 er en konsekvens af den ændrede affattelse af  

 stk. 5.
Til nr. 3 Der henvises til bemærkningerne til forslagets nr. 1.
Til § 2 Til stk. 1 Da Erhvervs- og Selskabsstyrelsen skal gennemføre et vist  

 EDB-udviklingsarbejde til administration af den nye ordning vil der gå en  

 kortere periode før påkravskrivelserne efter forslagets § 62, stk. 6, kan  

 udsendes.
Til stk. 2 Den foreslåede ændring sikrer, at man ikke forringer retsstillingen for de  

 selskaber, som efter de nugældende regler skal indsende årsregnskab, så det  

 er modtaget i Erhvervs- og Selskabsstyrelsen senest syv måneder efter  

 regnskabsårets udgang.
Til stk. 3 Da det i praksis har vist sig, at afgift for manglende  

 regnskabsindsendelse efter den gældende afgiftsordning i en række tilfælde er  

 blevet pålagt ved misforståelse af lovteksten, eller har ført til urimelige  

 situationer, hvor der er pålagt maksimal afgift, selvom regnskabet har været  

 udarbejdet.
Det foreslås derfor, at afgifter pålagt inden lovens ikrafttræden  

 ændres i overensstemmelse med den foreslåede afgiftsberegning.
I det omfang  

 afgiften er betalt, foreslås det at tilbagebetale beløb, der overstiger en  

 afgift beregnet efter de foreslåede bestemmelser.
Til § 3 Det er hensigten snarest at søge de færøske og grønlandske myndigheders  

 tilslutning til, at loven sættes i kraft for disse landsdele, således at den  

 selskabsretlige retsenhed kan bevares og udbygges.
Efter 2. behandling den 23. maj 1995 § 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. § 62, stk. 1, affattes således:
»Bekræftet kopi af det reviderede årsregnskab med eventuelt  

 koncernregnskab og årsberetning med oplysning om, hvornår årsregnskabet er  

 godkendt af generalforsamlingen, skal indsendes til Erhvervs- og  

 Selskabsstyrelsen, så det er modtaget i styrelsen inden 4 uger efter  

 årsregnskabets godkendelse og inden seks måneder efter regnskabsårets udgang.  

 Årsregnskaber m.v. for aktieselskaber, hvis aktier eller obligationer er  

 genstand for offentlig kursnotering, skal dog indsendes, så det er modtaget i  

 styrelsen senest på den sjette hverdag efter godkendelsen og inden fem  

 måneder efter regnskabsårets udgang.
Er den vedtagne fordeling af overskud  

 eller dækning af tab ikke indarbejdet i årsregnskabet eller årsberetningen,  

 indsendes tillige en bekræftet afskrift af generalforsamlingsprotokollen, som  

 viser denne fordeling eller dækning.« 2. § 62, stk. 5 og 6, ophæves, og i stedet  

 indsættes:
»Stk. 5. Er årsregnskab m.v. ikke modtaget inden 4 uger efter  

 årsregnskabets godkendelse af generalforsamlingen eller i aktieselskaber,  

 hvis aktier eller obligationer er genstand for offentlig kursnotering, senest  

 på den sjette hverdag efter godkendelsen, pålægger Erhvervs- og  

 Selskabsstyrelsen hvert medlem af bestyrelsen, direktionen eller lignende  

 ansvarligt organ i selskabet en afgift på 200 kr. pr. person for hver  

 påbegyndt måned.
Afgiften kan dog i alt højst udgøre 1.000 kr. pr. person.  

 Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 6. Er årsregnskab m.v. ikke modtaget inden seks måneder efter  

 regnskabsårets udgang, dog inden fem måneder efter regnskabsårets udgang for  

 aktieselskaber, hvis aktier eller obligationer er genstand for offentlig  

 kursnotering, sender Erhvervs- og Selskabsstyrelsen påkrav om indsendelse af  

 årsregnskab m.v. til selskabets ledelse på selskabets adresse.
Er årsregnskab  

 m.v. ikke modtaget senest på den ottende hverdag efter påkravets datering,  

 pålægger Erhvervs- og Selskabsstyrelsen hvert medlem af bestyrelsen,  

 direktionen eller lignende ansvarligt organ i selskabet en afgift, jf. stk.  

 7. Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 7. Den i stk. 6 pålagte afgift beregnes fra det i stk. 6, 1.  

 pkt., angivne tidspunkt og udgør 500 kr. pr. person for 1. påbegyndte måned,  

 1.500 kr. for 2. påbegyndte måned og 2.000 kr. for hver følgende påbegyndte  

 måned.
Afgiften kan dog i alt højst udgøre 8.000 kr. pr. person.
Afgiften  

 nedsættes i det omfang, den pågældende for samme periode har indbetalt  

 tvangsbøder for manglende indsendelse af samme årsregnskab m.v., jf. § 64,  

 stk. 3, nr. 1. Afgiften, der tilfalder statskassen, tillægges  

 udpantningsret.« 3. § 63 a, stk. 1, affattes således:
»Filialbestyrerne for en filial, som er registreret i Erhvervs- og  

 Selskabsstyrelsen, skal indsende selskabets reviderede årsregnskab med  

 eventuel årsberetning og eventuelt koncernregnskab til Erhvervs- og  

 Selskabsstyrelsen, så det er modtaget i styrelsen inden seks måneder efter  

 regnskabsårets udgang.
Bestemmelserne i § 62, stk. 6 og 7, finder tilsvarende  

 anvendelse på filialbestyrerne.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For årsregnskaber m.v. for regnskabsår, der afsluttes før  

 den 31. december 1994, udgør den i § 1, nr. 1-3, nævnte frist på seks måneder  

 i stedet syv måneder.
 Stk. 3. For årsregnskaber m.v., der er modtaget i Erhvervs- og  

 Selskabsstyrelsen forud for lovens ikrafttræden, men efter at styrelsen har  

 varslet tvangsopløsning på grund af manglende indsendelse af årsregnskab  

 m.v., anses varslet som et påkrav om indsendelse af årsregnskab m.v. i  

 overensstemmelse med § 62, stk. 6, som affattet ved denne lovs § 1, nr. 2.
 Stk. 4. Afgifter, der forud for lovens ikrafttræden er pålagt som  

 følge af, at årsregnskab m.v. er modtaget for sent, ændres i overensstemmelse  

 med § 1, nr. 2. I det omfang afgiften er betalt, tilbagebetales beløb, der  

 overstiger en afgift beregnet i overensstemmelse med § 1, nr. 2.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
