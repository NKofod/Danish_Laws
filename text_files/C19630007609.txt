 Man skal herved meddele, at der den 28. november 1962 mellem Danmark og  

 Argentina er ikrafttrådt en overenskomst angående militærtjeneste, jfr.  

 udenrigsministeriets bekendtgørelse af 7. februar 1963.
Overenskomsten bestemmer blandt andet, at personer, som har statsborgerret  

 i begge lande, og som har aftjent den værnepligt, der påhviler dem ifølge  

 lovgivningen i et af landene, eller er blevet definitivt fritaget for denne  

 pligt, i fredstid vil være fritaget for værnepligt i det andet land.
Det er  

 dog en betingelse for at nyde denne begunstigelse, at de ved dokumentation,  

 udstedt af de kompetente myndigheder i det pågældende land, beviser, at de  

 har aftjent deres værnepligt eller er definitivt fritaget herfor.
 INDENRIGSMINISTERIET, DEN 8. APRIL 1963.
 P.M.V.
 E.B.
 Møllmann.
