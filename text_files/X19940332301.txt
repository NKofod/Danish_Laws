Arbejdsministeriet har truffet afgørelse om, at en betonelementfabrik  

 skal sikre, at der ved arbejde, ophold og færdsel i formværkstedets metalafd.  

 samt træværkstedets montageafdeling skal anvendes beskyttelseshjelm samt  

 instrueres om brug heraf samt skiltning.
Sikkerhedsrepræsentanterne har  

 klaget over afgørelsen til virk.
 I skrivelse af 21. februar 1994 har sikkerhedsrepræsentant og  

 sikkerhedsrepræsentant klaget over Direktoratet for Arbejdstilsynets  

 afgørelse af 28. januar 1994 vedrørende brug af sikkerhedshjelme i  

 formværkstederne på virksomhed B A/S.
Klagens indhold Det anføres til støtte for klagen blandt andet, at der er klare og faste  

 sikkerhedsrutiner ved krantransport.
Det er erfaringsmæssigt sjældent, at en  

 kran taber et ophængt emne, og der færdes og arbejdes ikke under forme i  

 transport.
Der er således ikke risiko for at blive ramt af faldende  

 genstande.
Det anføres, at de små forme vejer flere hundrede kilo og de store  

 flere tons.
Der har ikke i formværkstedets 40-årige historie været nogen  

 hovedskader.
Endvidere anføres det, at der ved bearbejdningen af støbeformene ikke  

 forekommer knivskarpe kanter.
Genstande, der kan karakteriseres som skarpe,  

 befinder sig i lårhøjde og nedefter og udgør således ikke nogen risiko for  

 hovedskader.
 Det forhold, at der i støbehallen er hjelmpåbud bør ikke medføre krav om  

 tilsvarende påbud i formværkstederne.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 Arbejdstilsynet Kreds Vejle amt efter besøg i virksomshedens værksted den 7.  

 september 1993 i tilsynsrapport af 24. september 1993 afgav påbud om brug af  

 beskyttelseshjelme, idet det blev konstateret, at der i formværkstedets  

 montageafsnit er risiko for alvorlig hovedskade.
 Efter påbudet skal de ansatte bære beskyttelseshjelm i formværkstedet, dog  

 med undtagelse af områder med traditionelle træbearbejdningsmaskiner, idet  

 kredsen vurderer, at der ikke her er en tilsvarende risiko.
I skrivelse af 21. oktober 1993 bliver påbuddet indklaget for direktoratet  

 med henvisning til, at der ikke er risiko for hovedskader, da al transport af  

 forme foretages af faste kranfolk og da formene altid ligger ned ved  

 transport.
Forarbejdning og arbejdshøjde er lav, fra 50-80 cm's højde til ca.  

 150 cm's højde.
Direktoratet har i sin afgørelse af 28. januar 1994 præciseret kredsens  

 afgørelse.
Det er direktoratets vurdering, at det ikke vil være muligt at  

 indrette værkstedet, så risiko for at støde hovedet mod skarpe kanter eller  

 blive ramt af faldende genstande kan undgås.
Direktoratet henviser til  

 Arbejdstilsynets bekendtgørelse nr. 746 af 28. august 1992 om brug af  

 personlige værnemidler § 3, § 6 stk. 1, 2 og 3, § 8, § 9, § 11 og § 12.
 Direktoratet har i sin udtalelse af 4. maj 1994 bemærket, at hjelmpåbudet  

 skal gælde arbejde, ophold og færdsel i de områder i formværkstedets  

 metalafdeling og træafdelings montageafsnit, hvor der er risiko for at støde  

 hovedet imod skarpe eller udragende konstruktioner.
Direktoratet vurderer, at også skarpe kanter kan begrunde et hjelmpåbud,  

 hvis der er risiko for hovedskade.
En sådan risiko vil forekomme løbende  

 bl.a. ved de arbejdsfunktioner, som nævnes i direktoratets afgørelse,  

 hvorefter der er risiko for at støde hovedet mod forme og formemner til  

 betonelementer af varierende form og størrelse ved de arbejdsprocesser, hvor  

 der slibes på underkant, sidekant, hjørner m.m., idet operatøren under disse  

 arbejdsoperationer opholder sig under, inde i eller bagved konstruktionen.  

 Sikkerhedsrepræsentanterne har i deres klage til departementet heller ikke  

 benægtet at disse arbejdsfunktioner forekommer.
 Direktoratet har på baggrund af klagen til Arbejdsministeriet indstillet,  

 at direktoratets afgørelse af 28. januar 1994 fastholdes, idet direktoratet  

 ikke finder, at der i sagen er fremkommet væsentlige nye oplysninger.  

 Direktoratet vurderer således stadigt, at det ikke er muligt at tilrettelægge  

 arbejdet så risiko for hovedskader undgås.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har tiltrådt direktoratets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i  

 Arbejdstilsynets bekendtgørelse nr. 746 af 28. august 1992 om brug af  

 personlige værnemidler § 3, § 6, stk. 1, 2 og 3, § 8, § 9, § 11, § 12,  

 fastholder direktoratets afgørelse af 28. januar 1994, således at  

 arbejdsgiveren skal sikre, at der ved arbejde, ophold og/eller færdsel i de  

 områder i formværkstedets metalafdeling og træværkstedets montageafsnit, hvor  

 der er risiko for at støde hovedet mod skarpe eller udragende konstruktioner,  

 skal anvendes beskyttelseshjelm.
Arbejdsgiveren skal sørge for, at de ansatte  

 instrueres og får den fornødne oplæring og træning i brugen af  

 beskyttelseshjelm.
Virksomheden skal ved skiltning angive de områder, hvor  

 hjelm skal bruges.
 Arbejdslederen skal påse og medvirke til, at beskyttelseshjelm er til  

 stede og anvendes sikkerheds- og sundhedsmæssigt fuldt forsvarligt, hvor det  

 er påkrævet.
 De ansatte skal bruge de udleverede hjelme.
 Arbejdsministeriets afgørelse skal efterkommes senest den 1. december  

 1994.
Tilbagemelding skal foretages til Kreds Vejle amt senest den. 8 december  

 1994 Arbejdsministeriets begrundelse Der er i afgørelsen lagt vægt på, at arbejdsstedet i videst muligt omfang  

 skal indrettes forsvarligt, og arbejdsprocesser tilrettelægges således, at  

 risikoen for at blive ramt af faldende genstande eller støde hovedet mod  

 skarpe eller udragende konstruktioner kan undgås.
 Det er imidlertid efter det oplyste formentlig ikke muligt at indrette  

 værkstedet og tilrettelægge arbejdsprocesserne, så risiko for hovedskade ved  

 at støde hovedet i eller imod skarpe genstande kan undgås, hvorfor det anses  

 for nødvendigt, at der anvendes hjelm i det i afgørelsen nævnte omfang.
P.
M.
V.
E.
B.
