Resumé A, der havde et barn i daginstitution, modtog uddannelseshjælp i  

 henhold til bistandslovens § 42. Efter en ændring i bistandsloven blev det  

 bestemt, at kontanthjælp skulle indgå i beregningsgrundlaget for  

 daginstitutionsbetaling.
 Efter at have hørt Socialministeriet, traf den kommune, der  

 behandlede A's sag, afgørelse om, at såvel låne- som tilskudsandelen af §  

 42-hjælpen skulle medtages i beregningsgrundlaget for institutionsbetalingen.  

 Denne afgørelse blev stadfæstet af amtsankenævnet (N), mens Den Sociale  

 Ankestyrelse (DSA) afviste at behandle sagen som principiel under henvisning  

 til, at formålet med de ændrede betalingsregler var at ligestille  

 kontanthjælpsmodtagere med forældre i arbejde, for så vidt angik disponibel  

 indkomst.
 Overfor ombudsmanden henviste både N og DSA til nogle  

 principielle afgørelser, hvorefter det for uddannelsessøgendes vedkommende  

 var  

 fast praksis ved vurderingen af børns ret til kontanthjælp at betragte  

 SU-midler som en del af de pågældendes indtægter.
Ombudsmanden anførte over for S, at det hverken kunne udledes af  

 ordlyden af betalingsbekendtgørelsens § 4, stk. 3, eller af sammenhængen i  

 bekendtgørelsen, at også kontanthjælp ydet som lån (eller mod  

 tilbagebetalingspligt) skulle indgå i beregningsgrundlaget.
En  

 formålsfortolkning kunne heller ikke føre til dette resultat.
På denne baggrund besluttede DSA at optage sagen til principiel  

 behandling. (J. nr. 1989-2020-061) Lån anset som indtægt ved beregning af  

 daginstitutionsbetaling.
I skrivelse af 20. december  

 1989 klagede A over en afgørelse fra Det Sociale Ankenævn for X Amt  

 vedrørende  

 daginstitutionsbetaling.
Sagen vedrørte spørgsmålet om (også) den del af A's  

 uddannelseshjælp i henhold til bistandslovens § 42, som hun modtog som lån,  

 skulle indgå i beregningsgrundlaget for institutionsbetalingen.
 Om dette spørgsmål  

 udarbejdede jeg et notat af 6. marts 1991.
 I notatet, som jeg forelagde  

 Den Sociale Ankestyrelse, redegjorde jeg således for sagen:
 "I december 1988 vedtog  

 Folketinget et lovforslag om en række ændringer i reglerne om kontanthjælp  

 efter bistandsloven (jf. lov nr. 836 af 21. december 1988). Samtidig med  

 lovforslaget drøftede Folketinget en ændring af bekendtgørelse nr. 848 af 11.  

 december 1986 om betaling for ophold i daginstitutioner m.v. for børn,  

 hvorefter kontanthjælp - efter en omregning - indgår i beregningsgrundlaget  

 for betalingen.
 Om dette spørgsmål fremgår  

 følgende af bemærkningerne til lovforslaget.
"Det er endvidere  

 hensigten, at kontanthjælpen - efter en omregning - skal indgå i  

 beregningsgrundlaget for betaling for ophold i daginstitution m.v.
Denne  

 ændring betyder, at kontanthjælpsmodtagere i betalingsmæssig henseende bliver  

 ligestillet med forældre i arbejde, og sigter mod, at deres samlede  

 "disponible indkomst" ikke overstiger, hvad forældre inden for  

 lavtlønsområdet har til disposition. Ændringen, der kan gennemføres  

 administrativt ved udsendelse af en ny betalingsbekendtgørelse, vil ske med  

 virkning fra den 1. januar 1989." Regler om forældrebetaling  

 for daginstitutionsophold indeholdes i betalingsbekendtgørelsens § 4. Efter  

 denne bestemmelses stk. 1 betales der (med ét barn) fuld takst, når  

 forældrenes  

 aktuelle indtægter er på 135.001 kr. eller derover.
Efter § 4, stk. 2, tages  

 der ved opgørelsen af den aktuelle indtægt udgangspunkt i den aktuelle  

  

 skattepligtige  

  

 indtægt.
Udgangspunktet  

 fraviges, hvis den aktuelle indtægt væsentligt overstiger den skattepligtige  

 indtægt, f.eks. på grund af specielle skattetekniske fradrag.
Det anføres  

 udtrykkeligt, at studielån ikke betragtes som en del af indtægten.
 Ved bekendtgørelse nr. 199 af  

 16. marts 1989 blev betalingsbekendtgørelsen ændret, således at der i § 4  

 blev  

 indsat et nyt stk. 3, som har følgende ordlyd:
 "Hvis forældrene  

 modtager løbende kontanthjælp, opgøres den aktuelle indtægt på grundlag af  

 hjælpen efter § 37 eller § 42, stk. 2, 1.-3. pkt., inden der efter § 38 er  

 foretaget fradrag for eventuelle andre indtægter.
 Den aktuelle indtægt på  

 årsbasis beregnes således:
 1) For enlige: kontanthjælp x 2 -53.900 kr.
 2) For ægtepar: kontanthjælp x 2 -82.000 kr.
Betalingen fastsættes dog på  

 grundlag af den pågældendes indtægter ved siden af kontanthjælpen, hvis disse  

 overstiger den beregnede indtægt efter 1 eller 2." Efter forespørgsel fra K  

 Kommune, som er den kommune, der klages over i den konkrete sag, oplyste  

 Socialministeriet den 6. april 1989, at såvel låne- som tilskudsandelen i  

 forbindelse med ydelser efter bistandslovens § 42 skal medregnes ved  

 opgørelsen  

 af beregningsgrundlaget.
Kommunens afgørelse blev indbragt for Det Sociale  

 Ankenævn for X Amt, i hvis afgørelse af 2. november 1989 der er anført  

 følgende  

 om Socialministeriets opfattelse:
"Ændringsbekendtgørelsen  

 af 16. marts 1989 er udarbejdet med henblik på at opnå en administrativt  

 meget  

 enkel model.
Det er således ikke tanken, at der skal tages hensyn til, at en  

 del af kontanthjælpen efter § 37 eller § 42 ydes mod tilbagebetaling eller  

 som  

 lån, men ud fra familiens daglige forbrugsmuligheder." Det sociale ankenævn  

 stadfæstede den af K Kommunes social- og sundhedsforvaltning trufne  

 afgørelse,  

 idet denne fandtes at være i overensstemmelse med gældende regler.
Nævnet  

 henviste således til, at betalingsbekendtgørelsens § 4, stk. 3, ikke  

 indeholder  

 nogen forudsætning om, at hjælpen skal ydes som rent tilskud og ikke må være  

 ydet med tilbagebetalingspligt eller som lån.
Ankenævnet lagde endvidere vægt  

 på, at hensigten med at lade kontanthjælpen indgå i beregningsgrundlaget er  

 at  

 sidestille kontanthjælpsmodtagere i betalingsmæssig henseende med forældre i  

 arbejde med det overordnede sigte, at den "disponible indkomst"  

 ikke  

 overstiger, hvad forældre inden for lavtlønsområdet har til disposition.
 Klageren klagede herefter til  

 Den Sociale Ankestyrelse, som imidlertid ikke fandt at kunne behandle sagen,  

 da den ikke fandtes at være af principiel betydning.
I en udtalelse af 7. februar  

 1990 til brug for den foreliggende sag oplyste ankestyrelsen, at styrelsen  

 ved  

 afvisningen havde lagt vægt på SM 0-47-85 og SM 0-48-85, "der begge  

 giver  

 udtryk for, at lån skal medregnes som indtægt i relation til bistandslovens  

 bestemmelser." Også Det Sociale Ankenævn for  

 X Amt har, i en skrivelse af 6. marts 1990, givet udtryk for, at "der er  

 fast og mangeårig praksis for - for uddannelsessøgendes vedkommende - at  

 betragte statslån og statsgaranterede studielån som en del af den  

 uddannelsessøgendes indtægter ved vurderingen af den uddannelsessøgendes ret  

 til kontanthjælp efter bistandsloven." Ankenævnet har herved bl.a.  

 henvist til SM 0-47-85 og SM 0-48-85.
 Efter en foreløbig gennemgang  

 af sagens akter skal jeg bemærke følgende:
 De afgørelser, der er truffet  

 i den foreliggende sag, bygger på en fortolkning af betalingsbekendtgørelsens  

 §  

 4, stk. 3, hvorefter også bistandshjælp, der er ydet som lån (eller med  

 tilbagebetalingspligt) indgår i beregningsgrundlaget for  

 daginstitutionsbetaling.
Efter min opfattelse følger  

 dette resultat ikke direkte af bestemmelsens ordlyd.
Heller ikke sammenhængen  

 i bekendtgørelsens bestemmelser giver støtte for myndighedernes opfattelse.  

 Efter bekendtgørelsens § 4, stk. 2, er hovedprincippet for  

 beregningsgrundlaget  

 som nævnt den skattepligtige indkomst.
Lån medregnes ikke som skattepligtig  

 indkomst.
Det gælder, hvad enten der er tale om almindelige private lån eller  

 lån ydet af det offentlige, herunder lån i henhold til den tidligere  

 bestemmelse i bistandslovens § 42, stk. 4. Med hensyn til lån er der således  

 ikke noget behov for "ligestilling". Det er der derimod med hensyn  

 til kontanthjælp, som er skattefri indkomst.
På den baggrund må særreglen i  

 bekendtgørelsens  

 § 4, stk. 3, naturligt forstås som sigtende udelukkende til kontanthjælp i  

 form  

 af tilskud.
 Spørgsmålet er herefter,  

 hvilket resultat andre almindelige fortolkningsprincipper fører til.
 Både det sociale ankenævn og  

 Den Sociale Ankestyrelse har givet udtryk for, at der er tradition for at  

 henregne statslån og statskautionerede studielån som indtægt i relation til  

 bistandslovens bestemmelser ved en vurdering af den uddannelsessøgendes ret  

 til kontanthjælp efter bistandsloven, og de har henvist til de oven for  

 omtalte  

 sociale meddelelser, som begge omhandler uddannelsessøgendes ret til  

 kontanthjælp, vurderet ud fra de pågældendes muligheder for at opnå støtte  

 gennem loven om statens uddannelsesstøtte i form af stipendier, statslån  

 eller  

 statsgaranti for studielån.
Denne opfattelse kan for så  

 vidt ikke give mig anledning til bemærkninger.
Så vidt jeg forstår, skal den  

 ses i sammenhæng med princippet om, at kontanthjælp i henhold til  

 bistandsloven er subsidiær i forhold til andre indtægtsmuligheder; og når der  

 foreligger særligt indrettede hjælpemuligheder i givne situationer, herunder  

 for studerende også adgangen til at optage statskautionerede lån m.v., bør  

 sådanne hjælpemuligheder som udgangspunkt først søges udnyttet.
Noget anderledes forholder  

 det sig imidlertid efter min opfattelse i situationer, hvor betaling for  

 offentlige ydelser opkræves på grundlag af modtagerens  

 indtægtsforhold/økonomiske formåen.
Jeg har forståelse for, at det af  

 ydelsesmodtagere, hvis indtægter stammer helt eller delvis fra lån, må kunne  

 opfattes således, at de "kommer til at betale to gange" - først ved  

 betalingen for ydelsen, og senere når en del af den indtægt, der har dannet  

 grundlag for beregningen, skal tilbagebetales.
Det sociale ankenævn anfører  

 i udtalelsen til mig, at en ordning, hvorefter låneandelen af § 42-hjælp ikke  

 skulle indgå i beregningsgrundlaget, ville medføre, at en revalident, som  

 modtager § 42-hjælp som både lån og tilskud, efter betaling af daginstitution  

 vil have et større rådighedsbeløb end den revalident, der modtager hele §  

 42-hjælpen som tilskud.
Efter min opfattelse er der imidlertid tale om en  

 forskelsbehandling, som kan begrundes i, at den sidstnævnte revalident efter  

 endt uddannelse ikke har nogen gældsbyrde.
På samme måde finder jeg  

 ikke, at formålet at ligestille bistandsmodtagere med forældre i arbejde  

 modvirkes ved at undtage lån/tilbagebetalingspligtig bistandshjælp fra  

 beregningsgrundlaget.
Jeg bemærker herved, at lavtlønsfamilier jo også kan  

 forhøje deres "disponible indkomst" ved optagelse af lån, uden at  

 det  

 påvirker beregningen af daginstitutionsbetalingen.
 Mest nærliggende ville det  

 efter min opfattelse være at sammenligne modtagere af § 42-hjælp med  

 studerende, som modtager SU m.v., og for hvem det ligger klart, at  

 låneandelen  

 ikke indgår i beregningsgrundlaget for daginstitutionsbetalingen, jf.  

 bekendtgørelsens § 4, stk. 2, 3. pkt.
Jeg er opmærksom på, at  

 bistandslovens § 42 nu (pr. 1. oktober 1990) er ophævet og i det væsentlige  

 erstattet af § 43, hvorved der er indført en revalideringsydelse, som er en  

 fast bruttoydelse, der er skattepligtig.
Jeg går ud fra, at modtagere af  

 denne  

 ydelse betaler for deres børns daginstitutionsophold efter hovedreglerne i  

 betalingsbekendtgørelsens  

 § 4, stk. 1 og 2. Jeg går dog ud fra, at de rejste spørgsmål fortsat har  

 betydning for forældre, som har modtaget § 42-hjælp frem til 1. oktober 1990,  

 samt for forældre, der modtager tilbagebetalingspligtig bistandshjælp." På grundlag af notatet  

 drøftede jeg den 12. marts  

 1991 A  

 's  

 sag med Den Sociale Ankestyrelse, som indvilgede i at optage den til  

 principiel  

 behandling.
Ankestyrelsen orienterede A herom i en skrivelse af 14. marts  

 1991,  

 som jeg modtog kopi af.
