Betænkning afgivet af Grønlandsudvalget den 29. april 2022 Betænkning over Forslag til lov om ændring af retsplejelov for Grønland, kriminallov for Grønland og forskellige andre love (Gennemførelse af politireform og etablering af ny politiklageordning, indførelse af motivationsbehandlingspladser for seksualforbrydere i Anstalten i Nuuk, forhøjelse af foranstaltningsniveauet for voldtægt af mindreårige, styrkelse af retsstillingen for ofre for forbrydelser m.v.) [af justitsministeren (Nick Hækkerup)]:
1. Ændringsforslag Justitsministeren har stillet 4 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Frie Grønne, Alternativet, Kristendemokraterne og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) I nr. 24 ændres i den indledende tekst »i kapitel 39« til: »før overskriften før § 479«.
[Lovteknisk præcisering] 2) I den under nr. 31 foreslåede § 493 a ændres i stk. 4  »§ 64« til: »§ 64, stk. 1«.
[Lovteknisk præcisering] 3) I den under nr. 31 foreslåede § 493 h  udgår i stk. 4  »retsplejelovens«.
[Lovteknisk præcisering] 4) I nr. 32 ændres i den indledende tekst »§ 540, stk. 3, 2. pkt.« til: »§ 540, stk. 3, 3. pkt.« [Lovteknisk præcisering] Bemærkninger Til nr. 1 Det foreslås at præcisere, at den foreslåede bestemmelse indsættes under overskriften »Dommen«, og ikke under overskriften »Vejledning om anke«.
Til nr. 2 Det foreslås at præcisere i § 493 a, at den udtalelse, der er lagt op til at Politiklagemyndigheden skal indhente, indhentes efter forslaget til § 64, stk. 1.
Til nr. 3 Det foreslås at fjerne henvisningen til »retsplejeloven« i § 493 h, da den er overflødig.
Til nr. 4 Det foreslås at præcisere, at ændringen foretages i § 540, stk. 3, 3. pkt., og ikke i stk. 3, 2. pkt.
4. Udvalgsarbejdet Lovforslaget blev fremsat den 9. februar 2022 og var til 1. behandling den 1. marts 2022. Lovforslaget blev efter 1. behandling henvist til behandling i Grønlandsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring.
Den 9. februar 2022 sendte justitsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 12 spørgsmål til justitsministeren til skriftlig besvarelse, som ministeren har besvaret.
Annette Lind (S) Bjarne Laustsen (S) Mogens Jensen (S) Henrik Møller (S) Kasper Roug (S) Brian Bressendorff (S) Rasmus Horn Langhoff (S) Thomas Jensen (S) Karsten Hønge (SF) Jan Bjergskov Larsen (SF) Rasmus Nordqvist (SF) Martin Lidegaard (RV) Christian Juhl (EL) Søren Søndergaard (EL) Aaja Chemnitz Larsen (IA) fmd.
Aki-Matilda Høegh-Dam (SIU) nfmd.
Christoffer Aagaard Melson (V) Claus Hjort Frederiksen (V) Karen Ellemann (V) Lars Christian Lilleholt (V) Søren Espersen (DF) Kristian Thulesen Dahl (DF) Bent Bøgsted (UFG) Marcus Knuth (KF) Rasmus Jarlov (KF) Brigitte Klintskov Jerkel (KF) Peter Seier Christensen (NB) Henrik Dahl (LA) Edmund Joensen (SP) Frie Grønne, Alternativet, Kristendemokraterne og Javnaðarflokkurin havde ikke medlemmer i udvalget.
