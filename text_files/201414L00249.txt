Betænkning afgivet af Uddannelses- og Forskningsudvalget den 2. december 2014 Betænkning over Forslag til lov om ændring af lov om åben uddannelse (erhvervsrettet voksenuddannelse) m.v. og lov om erhvervsrettet grunduddannelse og videregående uddannelse (videreuddannelsessystemet) for voksne (Understøttelse af de videregående uddannelsesinstitutioners muligheder for mere og bedre videregående voksen- og efteruddannelse m.v.) [af uddannelses- og forskningsministeren (Sofie Carsten Nielsen)]:
1. Ændringsforslag Uddannelses- og forskningsministeren har stillet 10 ændringsforslag til lovforslaget.
2. Udvalgsarbejdet Lovforslaget blev fremsat den 12. november 2014 og var til 1. behandling den 25. november 2014. Lovforslaget blev efter 1. behandling henvist til behandling i Uddannelses- og Forskningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og uddannelses- og forskningsministeren sendte den 5. september 2014 dette udkast til udvalget, jf. folketingsåret 2013-14 FIV alm. del  bilag 244. Den 12. november 2014 sendte uddannelses- og forskningsministeren de indkomne høringssvar og et notat herom til udvalget.
Efter fremsættelsen har uddannelses- og forskningsministeren den 1. december 2014 sendt et udkast til 10 ændringsforslag til udvalget, jf. bilag 5.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af uddannelses- og forskningsministeren, tiltrådt af udvalget:
 1) Nr. 1 affattes således:
»1. Overalt i loven bortset fra § 6, stk. 4 og 11, § 8, stk. 3, 6 og 7, og §§ 8 a, 10 a og 12 indsættes efter »Undervisningsministeren«: »eller uddannelses- og forskningsministeren«.« [Tydeliggørelse af lovforslaget] 2) Efter nr. 2 indsættes som nye numre:
 »01. To steder i § 2, stk. 6, i § 2, stk. 8, 2. pkt., § 3, stk. 4, 1. pkt., § 3, stk. 6, 2. pkt., § 5, stk. 1, 1. pkt., § 13, stk. 1, og § 18, stk. 1, indsættes efter »undervisningsministeren«: »eller uddannelses- og forskningsministeren«.
02. I § 3, stk. 1, 3. pkt., § 3, stk. 2, og § 15 ændres »Undervisningsministeriets« til: »vedkommende ministers«.« [Tydeliggørelse af lovforslaget] 3) Efter nr. 3 indsættes som nye numre:
 »03. I § 3, stk. 1, 4. pkt., § 3, stk. 3, 1. pkt., § 6, stk. 3 og 10, og § 8, stk. 1, 3. pkt., udgår »erhvervsrettet grunduddannelse og«.
04. I § 3, stk. 3, 1. pkt., indsættes efter »Undervisningsministeriets«: »eller Uddannelses- og Forskningsministeriets«.« [Rettelse af henvisning til lovtitel og tydeliggørelse af lovforslaget] 4) Efter nr. 4 indsættes som nye numre:
 »05. I § 3, stk. 4, 1. pkt., og § 5, stk. 1, 2. pkt., indsættes efter »Undervisningsministeriet«: »eller Uddannelses- og Forskningsministeriet«.
 06. I § 3, stk. 6, 2. pkt., § 16, stk. 1 og 2, og § 18, stk. 2, ændres »ministeren« til: »vedkommende minister«.
07. I § 3, stk. 9, ændres »Undervisningsministeriet« til: »vedkommende minister«.« [Tydeliggørelse af lovforslaget] 5) Efter nr. 5 indsættes som nyt nummer:
»08. I § 6, stk. 8 og 9, og § 8, stk. 5, ændres »Ministeren« til: »Undervisningsministeren eller uddannelses- og forskningsministeren«.« [Tydeliggørelse af lovforslaget] Til § 2 6) Nr. 1 udgår.
[Konsekvens af ændringsforslag nr. 7 og 8] 7) Efter nr. 2 indsættes som nye numre:
 »01. I § 10, nr. 1, og § 12, stk. 1-3, ændres »Videregående voksenuddannelse« til: »Akademiuddannelse«.
 02. I § 12, stk. 4, 1. pkt., ændres »videregående voksenuddannelse« til: »akademiuddannelse«, og »VVU« ændres til: »AU«.
03. I § 15, stk. 1, nr. 1 og 2, og § 15 a, stk. 1, 1. pkt., ændres »videregående voksenuddannelse« til: »akademiuddannelse«.« [Tydeliggørelse af lovforslaget] 8) Efter nr. 4 indsættes som nyt nummer:
»04. I § 16, 1. pkt., § 25, stk. 1, 1. pkt., § 25, stk. 2, 2. pkt., og § 26, 1. pkt., ændres »videregående voksenuddannelser« til: »akademiuddannelser«.« [Tydeliggørelse af lovforslaget] Til § 3 9) I stk. 1 indsættes efter »2015«: », jf. dog stk. 2«.
[Konsekvens af ændringsforslag nr. 10] 10) Efter stk. 1 indsættes som nyt stykke:
»Stk. 2. § 1, nr. 03, træder i kraft den 1. august 2015.« Stk. 2 og 3 bliver herefter stk. 3 og 4.
[Indsættelse af ikrafttrædelsesbestemmelse for § 1, nr. 03] Bemærkninger Til nr. 1-5 Ændringsforslagene er af lovteknisk karakter.
Med ændringsforslagene tydeliggøres det i lovforslaget, hvilke bestemmelser i lov om åben uddannelse (erhvervsrettet voksenuddannelse) m.v. som foreslås ændret, sådan at det kommer til at fremgå af loven, hvorvidt en given beføjelse er tillagt både undervisningsministeren og uddannelses- og forskningsministeren, eller hvorvidt beføjelsen kun er tillagt én af ministrene.
Med det foreslåede § 1, nr. 03, bliver de pågældende henvisninger til titlen på lov om erhvervsrettet grunduddannelse og videregående uddannelse (videreuddannelsessystemet) for voksne rettet.
Lovens titel blev ændret ved § 6, nr. 1, i lov nr. 634 af 16. juni 2014 om ændring af lov om erhvervsuddannelser, lov om vejledning om uddannelse og erhverv samt pligt til uddannelse, beskæftigelse m.v., lov om folkeskolen og forskellige andre love (Bedre og mere attraktive erhvervsuddannelser m.v.). Ændringen af titlen træder i kraft den 1. august 2015, jf. også bemærkningerne til ændringsforslag nr. 9 og 10.
Til nr. 6-8 Ændringsforslagene er af lovteknisk karakter.
Med ændringsforslagene tydeliggøres det i lovforslaget, hvilke bestemmelser i lov om erhvervsrettet grunduddannelse og videregående uddannelse (videreuddannelsessystemet) for voksne som foreslås ændret, sådan at betegnelsen »videregående voksenuddannelse« ændres til »akademiuddannelse«.
Endvidere ændres den betegnelse, som en gennemført uddannelse giver ret til.
Til nr. 9 og 10 Med ændringsforslagene vil de foreslåede rettelser af henvisningerne til titlen på lov om erhvervsrettet grunduddannelse og videregående uddannelse (videreuddannelsessystemet) for voksne træde i kraft den 1. august 2015 samtidig med selve ændringen af den pågældende lovs titel, jf. § 10, stk. 4, i lov nr. 634 af 16. juni 2014 om ændring af lov om erhvervsuddannelser, lov om vejledning om uddannelse og erhverv samt pligt til uddannelse, beskæftigelse m.v., lov om folkeskolen og forskellige andre love (Bedre og mere attraktive erhvervsuddannelser m.v.).
Jeppe Bruus (S) Jesper Petersen (S) Mette Reissmann (S) Rasmus Prehn (S) fmd.
Simon Kollerup (S) Yildiz Akdogan (S) Trine Bramsen (S) Lotte Rod (RV) Liv Holm Andersen (RV) Jeppe Mikkelsen (RV) Annette Vilhelmsen (SF) Jonas Dahl (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Kristian Jensen (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Christian Langballe (DF) Merete Riisager (LA) Villum Christensen (LA) Per Stig Møller (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 65 Bilagsnr.
