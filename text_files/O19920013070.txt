 Resumé  


  

 A, der i underretten var idømt 4 dagbøder á 150 kr., klagede bl.a. over, at  

 han efter at have søgt om tilladelse til at anke underrettens dom til  

 landsretten i henhold til retsplejelovens § 962, stk. 3, var blevet indkaldt  

 til afsoning af bødeforvandlingsstraffen, førend Justitsministeriet havde  

 truffet afgørelse i anledning af ansøgningen om anketilladelse.
 Ombudsmanden udtalte, at politimesteren, såfremt han iværksætter  

 fuldbyrdelsen, uanset at den domfældte har ansøgt om anketilladelse, skal  

 sørge  

 for, at den domfældte vejledes om muligheden for at indgive ansøgning til  

 landsrettens præsident om udsættelse eller standsning af straffuldbyrdelsen.  

 Ombudsmanden henstillede til Justitsministeriet at sørge for, at der  

 tilrettelægges en procedure således, at der ikke tages skridt til at  

 fuldbyrde  

 en dom, som er søgt anket, uden at den domfældte vejledes om reglen i  

 retsplejelovens § 962, stk. 4. (J. nr. 1991-1712-610).
 Vejledning af domfældte om reglen i retsplejelovens § 962,  

 stk. 4.
 A, der i underretten var  

 idømt 4 dagbøder á 150 kr., klagede bl.a. over, at han, der havde søgt om  

 tilladelse til at anke underrettens dom til landsretten efter bestemmelsen i  

 retsplejelovens § 962, stk. 3, var blevet indkaldt til afsoning af  

 bødeforvandlingsstraffen,  

 førend Justitsministeriet havde truffet afgørelse i anledning af ansøgningen  

 om  

 anketilladelse.
 I anledning af klagen udtalte  

 politimesteren bl.a. følgende:
 "...
 (A) har den 20. maj 1991  

 ansøgt Justitsministeriet om tilladelse til at anke dommen.
En sådan ansøgning har ikke  

 opsættende virkning på fuldbyrdelsen af straffen.
Ifølge retsplejelovens §  

 962,  

 stk. 4, kan landsrettens præsident bestemme, at fuldbyrdelsen skal udsættes  

 eller standses.
Jeg har ikke modtaget en sådan besked fra landsrettens  

 præsident.
Det har derfor ikke været i strid med lovgivningen at tilsige (A)  

 til afsoning, selv om han ikke havde fået svar på sin ansøgning om  

 anketilladelse.
 Det skal dog tilføjes, at  

 dersom man på bødekontoret, der har udfærdiget tilsigelsen, havde vidst, at  

 ansøgningen var indgivet, ville man ikke havde afsendt tilsigelsen.
 (A) har ikke straks givet  

 underretning til mit embede om, at han havde sendt en ansøgning om  

 anketilladelse til Justitsministeriet.
Den 25. juni 1991 modtog  

 embedet en kopi af Justitsministeriets skrivelse af 24. juni 1991 til (A) med  

 anmodning om en udtalelse.
Denne skrivelse er blevet indført i  

 ordenspolitiets  

 journal, men ved en fejl har bødekontoret, der administrerer fuldbyrdelsen af  

 dommen, ikke fået besked herom.
 Derfor blev der ikke taget  

 skridt til at sætte fuldbyrdelsen i bero, før embedet modtog skrivelsen af  

 22.  

 august 1991 retur fra (A) med nogle håndskrevne påtegninger alt i fotokopi,  

 en  

 anmodning fra Justitsministeriet om en udtalelse og en telefonopringning fra  

 Folketingets Ombudsmand. (A) fik derefter overbragt en besked om, at han ikke  

 skulle møde til afsoning.
..." Statsadvokaten udtalte under  

 henvisning til denne redegørelse, at hun fandt det uheldigt, at  

 politimesteren  

 havde truffet afgørelse om fuldbyrdelse af dommen, selv om A ved forkyndelsen  

 af dommen havde tilkendegivet, at han ville anke den.
 For så vidt angik spørgsmålet  

 om indkaldelse til afsoning af bødeforvandlingsstraffen under  

 Justitsministeriets behandling af ansøgningen om anketilladelsen, tiltrådte  

 ministeriet statsadvokatens udtalelse.
 I en skrivelse til A udtalte  

 jeg følgende:
 "....
 Retsplejeloven indeholder  

 bl.a. følgende regler om fuldbyrdelse af straffedomme:
 § 997, stk. 1.
"Politimesteren drager  

 omsorg for straffedommens fuldbyrdelse såvel i henseende til straf som i  

 henseende til dommens øvrige bestemmelser, derunder erstatning til den  

 skadelidte, for så vidt denne begærer det.
Han står herved under  

 statsadvokatens overtilsyn." § 999, stk. 1.
 "En straffedom kan ikke  

 fuldbyrdes, før fristen for anke efter lovens almindelige regler er udløbet,  

 eller ankeafkald er meddelt.
Stk. 3.  

  

 For bødedomme, som ikke kan ankes, og bødeafgørelser efter  

 § 936 gælder en fuldbyrdelsesfrist på 3 dage, medmindre en længere frist  

 fastsættes i medfør af borgerlig straffelov. ..." Afgørelsen om, at  

 straffedommen kan fuldbyrdes, træffes efter disse regler af politimesteren.
 Statsadvokaten anførte i sin  

 udtalelse i anledning af Deres klage til mig, at hun fandt det uheldigt, at  

 politimesteren havde truffet afgørelse om fuldbyrdelse af dommen, selv om De  

 ved forkyndelsen af dommen havde tilkendegivet at ville anke den.  

 Justitsministeriet henholdt sig hertil.
 Jeg kan tilslutte mig  

 statsadvokatens og Justitsministeriets opfattelse, idet jeg går ud fra, at  

 det  

 afgørende for den opfattelse, som myndighederne har givet udtryk for, er, at  

 iværksættelsen af fuldbyrdelsen ikke af politimesteren var stillet i bero.
 Politimesteren har i sin  

 udtalelse bl.a. henvist til, at det efter retsplejelovens § 962, stk. 4, er  

 landsrettens præsident, der, når begæring om tilladelse til anke bevisligt er  

 indgivet til justitsministeren, kan bestemme, at fuldbyrdelsen skal udsættes  

 eller standses.
 Som det fremgår af sagen, er  

 det ikke sædvanlig praksis, at Justitsministeriet vejleder domfældte, der  

 søger  

 om anketilladelse i henhold til retsplejelovens § 962, stk. 3, om muligheden  

 for at søge landsrettens præsident om udsættelse med fuldbyrdelsen.
I en tidligere sag, som er  

 gengivet i Folketingets Ombudsmands beretning for 1972, s. 243, har  

 ombudsmanden  

 udtalt sig vedrørende spørgsmålet om fuldbyrdelse af straf, når der er  

 indgivet  

 ansøgning om tredjeinstansbevilling, efter at landsretten har afsagt dom som  

 2.  

 instans.
Efter den dagældende bestemmelse i retsplejelovens § 966, stk. 1, 3.  

 pkt., jf. § 962, stk. 3 (nu retsplejelovens § 966, stk. 2), træffer  

 Højesterets  

 præsident afgørelse om udsættelse eller standsning af dommens fuldbyrdelse,  

 når  

 ansøgning om tredjeinstansbevilling bevisligt er indgivet til  

 justitsministeren.
Som følge af denne sag modtog ombudsmanden underretning  

 om,  

 at Justitsministeriet i cirkulærskrivelse af 26. oktober 1973 til politiet og  

 anklagemyndigheden havde anført følgende:
 "Uanset at en domfældt  

 har indgivet ansøgning til Justitsministeriet om tilladelse til at anke en af  

 landsretten som ankeinstans afsagt straffedom til Højesteret, kan dommen  

 fuldbyrdes, når fuldbyrdelsesordre foreligger.
 For så vidt angår  

 varetægtsfanger eller strafafsonere iværksættes henholdsvis fortsættes  

 afsoningen.
 For så vidt angår domfældte  

 på fri fod afgøres det efter en konkret vurdering om fuldbyrdelse skal  

 iværksættes.
 I alle tilfælde, hvor  

 fuldbyrdelsen iværksættes eller fortsættes, uanset at der er indgivet  

 ansøgning  

 om 3. instansbevilling, skal domfældte gøres bekendt med reglerne i  

 retsplejelovens  

 § 966, stk. 1, jf. § 962, stk. 3. Begæres spørgsmålet om udsættelse eller  

 standsning af fuldbyrdelsen indbragt for Højesterets præsident, fremsendes  

 sagen af vedkommende politimester, i København politidirektøren, gennem  

 statsadvokaten til rigsadvokaten til forelæggelse for Højesterets præsident.
Påbegyndt afsoning afbrydes,  

 når Højesterets præsident bestemmer det, eller når anketilladelse  

 foreligger." Som anført ovenfor er det  

 ikke sædvanlig praksis, at politiet eller Justitsministeriet vejleder  

 domfældte  

 om reglen i retsplejelovens § 962, stk. 4. Jeg finder ikke grundlag for at  

 kritisere, at myndighederne ikke giver en sådan vejledning, hvis  

 myndighederne  

 påser, at der ikke tages skridt til straffens fuldbyrdelse.
 Jeg vil i den forbindelse  

 henlede opmærksomheden på, at iværksætter politimesteren fuldbyrdelsen,  

 uanset  

 at den domfældte har søgt om anketilladelse, skal politimesteren sørge for,  

 at  

 domfældte vejledes om muligheden for at indgive ansøgning til landsrettens  

 præsident efter reglen i retsplejelovens § 962, stk. 4.
 Politimesteren ...,  

 Statsadvokaten ... og Justitsministeriet er underrettet om ovenstående.
 Jeg har henstillet til  

 Justitsministeriet at sørge for, at der tilrettelægges en procedure således,  

 at  

 der ikke tages skridt til at fuldbyrde en dom, som er søgt anket til  

 landsretten, uden at den domfældte vejledes om reglen i retsplejelovens §  

 962,  

 stk. 4.
Jeg har udbedt mig  

 underretning om, hvad Justitsministeriet foretager i anledning af min  

 henstilling." I skrivelse af 8. december  

 1992 meddelte Justitsministeriet, at ministeriet havde udsendt en  

 cirkulærskrivelse af samme dato til politiet om udsættelse af  

 straffuldbyrdelse, når der er ansøgt om anketilladelse.
I cirkulærskrivelsen  

 er  

 bl.a. anført følgende:
 "...
 Hvis politimesteren (politidirektøren)  

 iværksætter fuldbyrdelsen af en straffedom, selv om der er ansøgt om  

 anketilladelse,  

  

 skal politiet vejlede  

 domfældte  

  

 om muligheden for at indgive ansøgning til landsrettens præsident  

 eller Højesteret om udsættelse eller standsning af fuldbyrdelsen.
 2  

.  


  

 Som oftest vil det  

 imidlertid være mest praktisk, at politimesteren (politidirektøren) selv  

 træffer afgørelse om at udsætte eller standse fuldbyrdelsen, når der er  

 ansøgt  

 om anketilladelse, således at dette spørgsmål ikke behøver at blive forelagt  

 for retten.
 For så vidt angår  

 fuldbyrdelse af idømte  

  

 bøder  

  

 , bør  

 politimesteren (politidirektøren) sætte inddrivelsen i stå, indtil  

 Justitsministeriets afgørelse foreligger.
For så vidt angår idømte  

 ubetingede  

  

 frihedsstraffe  

  

 , vil der  

 som regel - uanset om der er ansøgt om anketilladelse - gå nogen tid fra  

 dommen, inden afsoningen kan påbegyndes.
En ansøgning om anketilladelse  

 behøver  

 derfor normalt ikke umiddelbart at give anledning til særlige  

 foranstaltninger  

 med henblik på en udsættelse af fuldbyrdelsesproceduren.
Hvis  

 Justitsministeriets afgørelse undtagelsesvis ikke foreligger inden det  

 tidspunkt, hvor afsoningen er beordret påbegyndt, bør politimesteren  

 imidlertid  

 sikre sig, at der ikke rent faktisk sker fuldbyrdelse.
 Er der tale om  

 varetægtsarrestanter eller strafafsonere, iværksættes henholdsvis fortsættes  

 afsoningen normalt straks efter dommen, og i disse tilfælde må domfældte  

 vejledes som nævnt under punkt 1.
3.  

  

 For så vidt angår domme om ubetinget  

  

 frakendelse af førerretten eller andre rettighedsfrakendelser  

  

 er  

 der næppe hjemmel til administrativt at suspendere en ved dom fastsat  

 frakendelse.
I disse tilfælde må domfældte derfor vejledes som nævnt under  

 punkt 1.
 4.  

  

 Begæres spørgsmålet om udsættelse eller standsning af  

 fuldbyrdelsen indbragt for landsrettens præsident eller Højesteret,  

 fremsender  

 politimesteren (politidirektøren) sagen til retten gennem vedkommende  

 statsadvokat og - hvis sagen skal forelægges for Højesteret - rigsadvokaten.
 En påbegyndt afsoning  

 afbrydes, når landsrettens præsident/Højesteret bestemmer det, eller når  

 anketilladelse foreligger.
5.  

  

 Justitsministeriets cirkulæreskrivelse af 26. oktober 1973 om  

 fuldbyrdelse af straffedomme, når en domfældt ansøger om tilladelse til at  

 indbringe dommen for Højesteret som 3. instans, ophæves." Jeg meddelte  

 Justitsministeriet, at jeg havde taget den udsendte cirkulærskrivelse til  

 efterretning.
NOTER: (*1) Jf.
FOB 1972, s. 243.
