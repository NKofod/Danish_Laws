 I henhold til §§ 2, 4, 5, 6, 11, 12, og 13 i lov om regulering af  

 fiskeriet, jf. lovbekendtgørelse nr. 806 af 2. december 1986, samt i medfør  

 af § 26, stk. 4, § 27, § 30, stk. 2, § 42, stk. 2 og § 50, stk. 1, 1. punkt i  

 lov nr. 306 af 4. juni 1986 om saltvandsfiskeri fastsættes:
Almindelige bestemmelser § 1.  Kun fartøjer, hvis indehaver har tilladelse af  

 fiskeriministeren må deltage i fiskeri efter blåmuslinger i Vadehavet.
 Stk. 2.  Ved beslutning om udstedelse af tilladelse, vil  

 fiskeriministeren lægge vægt på de hensyn, der er nævnt i reguleringsloven,  

 herunder især forsyningssituationen, kapaciteten i fiskeriet samt økonomiske  

 og beskæftigelsesmæssige hensyn inden for fiskerierhvervet,  

 forarbejdningsindustrien og andre dertil knyttede erhverv og traditionelt  

 fiskeri i Vadehavet.
 § 2.  I tilladelserne efter § 1, stk. 1, kan der  

 stilles krav til afsætning og/eller anvendelse af fangsten, til fangstens  

 behandling samt krav om, at fiskeriet foregår efter en fiskeplan, aftalt  

 mellem det stedlige fiskeriinspektorat og de lokale aftagere af muslinger,  

 med henblik på de hensyn, der er nævnt i § 1, stk. 2.
 Stk. 2.  I tilladelserne kan der i øvrigt stilles  

 nærmere betingelser for udnyttelsen af denne, herunder bl.a. hvilke mængder  

 indehaveren højst må fiske, medbringe og lande samt at indehaveren skal  

 medvirke i undersøgelser iværksat af Danmarks Fiskeri- og Havundersøgelser.
 Stk. 3.  Tilladelsen skal opbevares om bord og skal  

 tilbageleveres til Fiskeriministeriet ved tilladelsens udløb eller bortfald.
 § 3.  En ansøgning om tilladelse skal indeholde de i  

 bilag 1 anførte oplysninger.
§ 4.  Fiskeri efter blåmuslinger må kun foregå om  

 dagen fra solopgang til solnedgang.
Der må kun anvendes skraberedskaber med  

 en mundingsramme af metal, hvis vægt ikke overstiger 100 kg, og hvis  

 fangståbning ikke er bredere end 2 meter.
§ 5.  Der fastsættes en mindste dybgang på 1,4 meter  

 for fartøjer, der driver blåmuslingefiskeri.
Ved dybgang forstås den lodrette  

 afstand fra kølens overkant, midtskibs, til vandlinien.
 Stk. 2.  Det er forbudt at fiske blåmuslinger med  

 fartøjer der har en dybgang mindre end den i stk. 1 anførte.
 Stk. 3.  Fiskeriministeren kan dispensere fra stk. 1 for  

 allerede indregistrerede fartøjer, med en dybgang på mindre end 1,4 meter.
 § 6.  Der fastsættes et mindstemål for blåmuslinger på  

 5 cm ved skallens længste dimensioner.
 Stk. 2.  Blåmuslinger, der ikke opfylder det fastsatte  

 mindstemål, må ikke opbevares om bord og skal straks genudsættes.
 Stk. 3.  Uanset stk. 1 og 2 må ethvert parti  

 blåmuslinger indeholde højst 10 vægtprocent blåmuslinger under det fastsatte  

 mindstemål.
 Stk. 4.  Opdrættede blåmuslinger fra godkendte  

 dyrkningsanlæg er ikke omfattet af bestemmelserne i stk. 1 og stk. 2.
 § 7.  Ved fiskeriet efter blåmuslinger i Vadehavet er  

 det i tiden til og med 30. april 1991 tilladt at fiske, medbringe og lande  

 højst 4.000 tons blåmuslinger.
Stk. 2.  For tiden efter den 1. maj 1991 fastsættes en  

 højeste total fangstmængde for en nærmere fastsat periode.
Den fastsatte  

 fangstmængde meddeles tilladelseshaverne.
 Stk. 3.  Når opfiskning af den højeste tilladte  

 fangstmængde skønnes nært forestående, giver Fiskeriministeriet  

 tilladelseshaverne meddelelse om tidspunktet, hvorefter fiskeriet er forbudt.
 § 8.  Vadehavet afgrænses som angivet i bilag 2.
 Stk. 2.  Vadehavet inddeles i reguleringsområder, som  

 anført i bilag 3.
Stk. 3.  Fiskeri efter blåmuslinger er forbudt i  

 Vadehavet.
Fiskeriministeren kan dog til og med den 30. april 1991 give i alt  

 fem fartøjer dispensation til fiskeri i område 1 a, efter de kriterier der er  

 nævnt i § 1, stk. 2.
Stk. 4.  Fiskeriministeren kan i øvrigt, efter  

 indstilling fra Danmark Fiskeri- og Havundersøgelser, åbne fiskeriet efter  

 blåmuslinger i et eller flere af reguleringsområderne 1 a og 2 til og med 8  

 a, når bestanden af blåmuslinger i et område gør fiskeriet forsvarligt.  

 Samtidig kan fiskeriministeren forbyde fiskeri efter blåmuslinger i et eller  

 flere andre reguleringsområder.
Ved åbningen af et område skal der tages  

 stilling til, hvilke fartøjer der vil kunne deltage i fiskeriet i området.  

 Der kan højst gives tilladelse til fem fartøjer i alt.
 Stk. 5.  Indehavere af tilladelse efter § 1, stk. 1,  

 modtager særskilt meddelelse om ændringer med hensyn til hvilke af  

 reguleringsområderne, der er henholdsvis åbne og lukkede.
 § 9.  Fiskeri efter og landing af blåmuslinger er  

 forbudt fra 1. maj til 30. juni.
 § 10.  Fiskeri efter blåmuslinger er forbudt på  

 fredage og lørdage.
 § 11.  Ved fiskeri efter blåmuslinger i Vadehavet er  

 det tilladt hvert fartøj at fiske, medbringe og lande højst 75 tons  

 blåmuslinger pr. kalenderuge, dog højst 40 tons pr. dag, målt i total landet  

 vægt.
 § 12.  Motorkraften i de til fiskeriet anvendte  

 fartøjer må ikke overstige 300 HK (225 KW). Ved motorkraft forstås den af  

 Statens Skibstilsyn i fartøjets farttilladelse eller tilsynsbog anførte  

 motorkraft.
 § 13.  Uanset reglerne i Kommissionens forordning om  

 nærmere bestemmelser for registrering af oplysninger om medlemsstaternes  

 fangster, som suppleret ved de til enhver tid gældende regler om føring af  

 logbog m.v., skal ethvert fartøj, som driver fiskeri efter blåmuslinger, føre  

 såvel logbog som landingsopgørelse.
 Stk. 2.  I logbogen skal fangststedet angives ved  

 længde- og breddekoordinater (grader og minutter). På landingsopgørelsen skal  

 der i rubrikken »Bemærkninger« anføres navn og adresse på den  

 person eller den virksomhed, som fangsten afsættes til.
 § 14.  Tilsynet med overholdelse af bestemmelserne i  

 denne bekendtgørelse og de i henhold hertil givne forskrifter påhviler  

 politiet, fiskerikontrollen og førerne af de under Fiskeriministeriet hørende  

 fartøjer, der bemyndiges deril af fiskeriministeren.
 Stk. 2.  I øvrigt finder bestemmelserne i kapitel 6 i  

 lov nr. 306 af 4. juni 1986 om saltvandsfiskeri anvendelse.
 § 15.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele taget hidrører fra det  

 ulovlige forhold.
 § 16.  Bekendtgørelsen træder i kraft den 1. oktober  

 1990.
 Stk. 2.  I bekendtgørelse nr. 872 af 22. december 1988  

 om fiskeri m.v. af muslinger og østers på dansk fiskeriterritorium samt  

 landing af disse, som ændret ved bekendtgørelserne nr. 446 af 28. juni 1989  

 og nr. 178 af 13. marts 1990 ophæves §§ 7-12 samtidig.
Fiskeriministeriet, den 19. september  

 1990 KENT KIRK /Jørgen Bohn Bilag 1 Ansøgning om tilladelse 1. Ansøgning om tilladelse skal indeholde  

 følgende oplysninger:
- Navnet på fartøjets ejer, - Navnet på fartøjets fører, - Fartøjets navn.
 - Fartøjets havnekendingsbogstaver og -nummer.
 En ansøgning skal være forsynet med fartøjsførerens underskrift.
 2. Skema til ansøgning om tilladelse kan rekvireres i  

 Fiskeriministeriet eller Danmarks Havfiskeriforening og Dansk  

 Fiskeriforening.
 3. Ansøgning om tilladelse kan sendes direkte til  

 Fiskeriministeriet eller gennem vedkommendes hovedorganisation.
 4. Ved ansøgning om tilladelse skal der angives for  

 hvilken periode der søges tilladelse.
 5. Fristen for indsendelse af ansøgning om tilladelse  

 offentliggøres ved meddelelse i fiskeribladene.
Bilag 2 Vadehavet Farvandet afgrænses mod syd af den dansk-tyske søgrænse og mod nord af en  

 ret linie direkte vest for Blåvandshuk Fyr.
 Mod vest afgrænses farvandet af det danske søterritoriums ydre grænse, der  

 udgøres af den linie, der i den nordlige del af området kan trækkes i 3  

 sømils afstand fra kysten, men som sydligere er udmålt fra basislinien  

 fortløbende nord-syd mellem Skallingen og den dansk-tyske søgrænse.
 Mod land og øer er farvandet afgrænset af den linie, der kan fastlægges på  

 grundlag af højeste daglige vandstand.
Bilag 3 Reguleringsområder Inden for basislinien opdeles Vadehavet i følgende reguleringsområder:
1 a.
I Ho Bugt inden for et område mod syd begrænset af Grådyb rende fra  

 Esbjerg Havn til indsejlingen til Hjerting Løb, mod vest af en linie i  

 pejling rv. 325 grader (de to nordligste røde bemærkninger overet) og mod  

 nord af 55 grader 33' 15'» N br. (Ho kirke i pejling rv. 270 grader).
1 b.
Ho Bugt afgrænset mod syd af Grådyb Rende til Esbjerg Havn bortset  

 fra det område, der er nævnt under 1 a.
 2. Et område mellem sydgrænsen fra område 1 b og en  

 linie ret øst fra Hans Odde.
 3. Et område mellem sydgrænsen for område 2 og en  

 linie ret øst fra Sønderho Kirke.
 4. Et område mellem sydgrænsen af område 3 og den  

 nordlige grænse for Ebbevej til Mandø.
 5. Et område mellem sydgrænsen for område 4 og en  

 linie ret vest af Brøns Kirke.
 6. Et område mellem sydgrænsen for område 5 og  

 Rømødæmningen.
 7. Et område mellem sydgrænsen for område 6 og en  

 linie fra lysbøjen melle Rømø og Sild på positionen 55 grader 03«  

 18'» N, 08 grader 28« 24'» Ø, i pejlingen Hjerpsted Kirke  

 overet med båken på forlandet til et punkt på den jyske vestkyst ved  

 Hjerpsted.
8 a.
Et område afgrænset af sydgrænsen for område 7 og i syd og vest af  

 den dansk/tyske grænse og bortset fra område 8 b.
8 b.
Et område med radius på 1,5 km og centrum i det højeste punkt på øen  

 Jordsand.
