 Ligningsrådet har vedtaget følgende:
 1. Færøske studerende, der opholder sig i Danmark  

 udelukkende i studieøjemed, er fritaget for beskatning af arbejdsvederlag,  

 som er nødvendigt for opholdet her, jfr. artikel 20 i den fra 1. januar 1987  

 gældende aftale mellem den danske regering og Færøernes Landsstyre til  

 undgåelse af dobbeltbeskatning.
 Det beløb, der er nødvendigt for en studerendes ophold, er for  

 indkomståret 1989 fastsat til 46.000 kr..
 2. Det samme beløb skal for indkomståret 1989 lægges  

 til grund som nødvendigt for grønlandske studerendes ophold i Danmark, jfr.  

 artikel 18 i den fra 1. januar 1980 gældende aftale mellem den danske  

 regering og Grønlands Landsstyre til undgåelse af dobbeltbeskatning m.v..
3. Det samme beløb skal for indkomståret 1989 lægges  

 til grund som nødvendigt for islandske studerendes ophold i Danmark.
Det er  

 en betingelse, at studierne ikke er af underordnet betydning i forhold til de  

 tjenesteydelser, for hvilke de omhandlende vederlag er betalt, jfr. afsnit IX  

 i protokollen til den fællesnordiske dobbeltbeskatningsoverenskomst.
 4. Det samme beløb skal for indkomståret 1989 lægges  

 til grund som nødvendigt for kinesiske studerendes ophold i Danmark.  

 Fritagelse gælder dog kun for arbejde, der ikke har forbindelse med den  

 pågældendes studieophold, jfr. artikel 21 i den fra 1. januar 1987 gældende  

 aftale mellem den danske regering og Folkerepublikken Kina til undgåelse af  

 dobbeltbeskatning.
