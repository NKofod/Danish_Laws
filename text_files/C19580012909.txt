 I henhold til § 47, stk. 3, § 58, stk. 1, og § 70 i lov nr. 226 af 11.  

 juni 1954 om almindelig arbejderbeskyttelse, § 25 i lov nr. 227 af 11. juni  

 1954 om arbejderbeskyttelse indenfor handels- og kontorvirksomhed og § 24 i  

 lov nr. 228 af 11. juni 1954 om arbejderbeskyttelse indenfor landbrug,  

 skovbrug og gartneri fastsættes herved efter forhandling med  

 justitsministeren følgende regler for  samarbejde  mellem  

 arbejdstilsynet og politiet og om politiets  bistand  ved  

 gennemførelsen af lovgivningen om arbejderbeskyttelse.
Stk. 1.  Politiet foretager anmeldelse til  

 arbejdstilsynet om forhold, der må antages at stride mod  

 arbejderbeskyttelseslovgivningen, og som måtte komme til dets kundskab gennem  

 klager eller ved undersøgelser af stedfundne ulykkestilfælde, brande,  

 eksplosioner og lign. eller ved den almindelige patruljerende virksomhed.  

 Navnlig bør opmærksomheden herunder være henvendt på,  om  der ved  

 bygge- og anlægsarbejder, arbejde i grus- og lergrave, lastning og losning  

 samt transportarbejde foreligger åbenbar uforsvarlig mangel på  

 sikkerhedsforanstaltninger, åbenbare mangler ved udstyr, hjælpemidler, anlæg  

 m.v., uforsvarlige arbejdsmetoder eller tilsidesættelse af det i § 31, stk.  

 1, i lov nr. 226 af 11. juni 1954 indeholdte påbud om 11 timers hvileperiode,  

 for så vidt angår personer beskæftiget ved udearbejde, særlig chauffører, og om  der foreligger overtrædelse af reglerne om børns og unge  

 menneskers anvendelse ved farligt arbejde, jfr. herved bekendtgørelse nr. 149  

 af 30. maj 1956 om unge menneskers farlige arbejde, som ændret ved  

 bekendtgørelser af 28. september 1956 og 12. juli 1957, og bekendtgørelse nr.  

 233 af 31. august 1956 om børns og unge menneskers farlige arbejde indenfor  

 landbrug, skovbrug og gartneri, hvoraf særlig fremhæves de i sidstnævnte  

 bekendtgørelse i fortegnelsen over ulykkes- og sundhedsfarer under gruppe 3  

 optagne regler om børns og unge menneskers adgang til at køre traktor.
 Stk. 2.  Politiet skal gennem anmeldelser som nævnt i  

 stk. 1 særlig yde arbejdstilsynet bistand ved:
 1. Kontrollen med det i § 31, stk. 2, i lov nr. 226 af  

 11. juni 1954 indeholdte forbud mod at arbejde i tiden fra kl. 20 til kl. 4 i  

 virksomheder, der bager levnedsmidler til detailsalg inden for de første 24  

 timer efter bagningen (brød- og kagebagerier, konditorier og brødfabrikker).
 2. Kontrollen med det i § 34, stk. 1, i lov nr. 226 af  

 11. juni 1954 og § 14, stk. 1, i lov nr. 227 af 11. juni 1954 indeholdte  

 forbud mod arbejde på søn- og helligdage.
 3. Kontrollen med de i §§ 43-45 i lov nr. 226 af 11.  

 juni 1954 og §§ 20-22 i lov nr.227 af 11. juni 1954 indeholdte bestemmelser  

 om unge menneskers (14-18 åriges) aften-, nat- og søndagsarbejde.
 4. Kontrollen med, at reglerne for benyttelse af  

 person, og godselevatorer overholdes.
 Stk. 3.  Nærmere aftale om udøvelsen af politiets  

 bistand efter stk. 2 træffes mellem politimesteren og fabrikinspektøren, for  

 Københavns vedkommende mellem politidirektøren i København og de københavnske  

 kredsinspektører samt bageriinspektionen og elevatorinspektionen.
 Stk. 4.  Anmeldelse sker til arbejdstilsynet i den  

 kreds, i hvilken overtrædelsen er foregået, på følgende måde:
 1. Ved fremsendelse af genpart af den i sagens  

 anledning optagne politirapport.
 2. I tilfælde af øjeblikkelig fare ved  

 telefonopringning til tilsynskredsens kontor eller - uden for dettes  

 kontortid - til fabrikinspektøren eller en anden tilsynsførende i kredsen.  

 Snarest muligt herefter fremsendes af politiet politirapport til  

 tilsynskredsens kontor.
 Socialministeriet, den 19. august 1958.
Jul.
Bomholt.
/K.
Kampmann.
