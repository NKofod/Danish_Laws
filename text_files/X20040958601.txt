Medarbejderaktier - bruttotrækordning Spørgsmål Svar Beskrivelse af de faktiske forhold En arbejdsgiver  

 ønsker at indføre en medarbejderaktieordning, hvor medarbejderne i et dansk  

 moderselskab  

 og dets danske datterselskaber vederlagsfrit tildeles aktier med en kursværdi  

 på op til kr. 20.000 pr. medarbejder efter reglerne i ligningslovens (LL) § 7  

 A, stk.1, nr. 2.
Aktierne  

 båndlægges i et pengeinstitut i 7 år fra udløbet af det år, hvori de er  

 tildelt.
Båndlæggelsen omfatter tillige eventuelle senere fondsaktier,  

 tegningsretter og nytegnede aktier, hvis disse vedrører de båndlagte aktier.  

 Båndlæggelsen omfatter ikke eventuelle udbytter af aktierne.
Aktierne er  

 A-aktier i moderselskabet.
Ingen aktier i selskabet har større stemmeværdi  

 end  

 A-aktierne.
Aktierne opkøbes på Københavns Fondsbørs til formålet.
Aktierne  

 noteres på navn i selskabets aktiebog.
Det er hensigten,  

 at ordningen holdes omkostningsneutral for moderselskabet samt de deltagende  

 datterselskaber, således, at den samlede værdi af de tildelte aktier  

 modsvares  

 af en kontantlønnedgang hos medarbejderen.
Bruttolønnedgangen sker med  

 virkning  

 for løn, der endnu ikke er optjent ved udløbet af acceptfristen.
Som kompensation  

 for reduceret ferietillæg og overkurs afholder moderselskabet samtlige  

 omkostninger til kurtage ved købet.
Oprettelse af depot og evt. bankkonto vil  

 være omkostningsfrit for medarbejderen.
 Omkostningerne ved  

 ordningen vil for moderselskabet og de deltagende datterselskaber være  

 omkostningerne  

 ved etablering af denne del af lønpakken, samt omkostningerne til etablering  

 og  

 den efterfølgende administration af ordningen.
Det er frivilligt,  

 om medarbejderen vil deltage i ordningen.
Ordningen vil blive tilbudt de  

 medarbejdere,  

 der senest den 1. september 2004 er ansat i uopsagt stilling.
Efter ordningen  

 tilbydes medarbejderne gratisaktier til en værdi af hhv. kr. 10.000 eller kr.  

 20.000, der modsvares af en tilsvarende lønnedgang.
Selskabet ønsker at vide,  

 om ordningen er omfattet af LL § 7 A, stk.1, nr. 2, hvis lønreduktionen  

 gennemføres én gang for alle i lønudbetalingen ultimo oktober 2004 og der  

 stilles krav om, at medarbejdere skal tjene mere end kr.12.000 ekskl. pension  

 og ferietillæg for at være omfattet af medarbejderaktieordningen. (spørgsmål  

 2) Selskabet ønsker  

 at vide, om ordningen er omfattet af LL § 7 A, stk.1, nr. 2, hvis  

 lønreduktionen  

 gennemføres over to eller flere måneder og uden, at der stilles krav om  

 minimumsløn for deltagelse.
Den enkelte medarbejder skal selv sikre, at der  

 ikke erhverves flere aktier, end der kan indeholdes i nævnte lønudbetalinger.  

 (spørgsmål 1.) Selskabet ønsker  

 desuden at vide, om ordningen er omfattet af LL § 7 A, stk.1, nr. 2, hvis  

 lønreduktionen gennemføres én gang for alle i lønudbetalingen ultimo oktober  

 2004, hvis der efter ordningen tilbydes medarbejderne gratisaktier til en  

 værdi  

 af hhv. kr. 5.000, kr. 10.000 eller kr. 20.000, der modsvares af en  

 tilsvarende  

 lønnedgang og uden, at der stilles krav om minimumsløn for at deltage  

 (spørgsmål 3).
Selskabet  

 vurderer, at ca. 1.500 medarbejdere i de danske selskaber opfylder  

 betingelserne for at kunne deltage i ordningen.
Samtlige danske selskaber  

 skal  

 omfattes af ordningen, mens udenlandske datterselskaber ikke skal omfattes.  

 Dette  

 sker ud fra et ønske om at lade alle medarbejdere, der er fast beskæftiget i  

 Danmark, omfatte af medarbejderaktieordningen.
Beskrivelse af aftalen mellem selskabet og medarbejderne Der vil være tale  

 om en aftale mellem parterne om omfordeling af lønrammen for den faste del af  

 medarbejderens løn.
 Aftalen vil i  

 relation til den faste del af lønnen blive lagt til grund i alle henseender  

 således, at eksempelvis beregning af feriepenge, overtidsbetaling samt  

 pensionsbidrag sker på baggrund af den i aftalen nedsatte løn.
Det er frivilligt,  

 om en medarbejder vil deltage i aktieordningen.
Det er desuden op til  

 medarbejderen,  

 om der i givet fald ønskes aktier for kr. 10.000 eller kr. 20.000. Dog er det  

 kun muligt at erhverve aktier for hhv. kr. 10.000 eller kr. 20.000, hvis den  

 pågældendes bruttoløn er stor nok til at rumme lønreduktionen.
 Ved død eller  

 invaliditet m.v. er der mulighed for frigivelse af de båndlagte aktier.
Beskrivelse af værdifastsættelsen af de aktier, der leveres Ved fastlæggelsen  

 af, hvor mange aktier, der skal leveres tages der udgangspunkt i den vægtede  

 gennemsnitskurs for A-aktier i moderselskabet for alle handler på Københavns  

 Fondsbørs i en nærmere angiven 4-ugers periode i 2004 oprundet til nærmeste  

 kurs, der går op i kr. 10.000 med et helt tal.
Rådgivers opfattelse Til spørgsmål 1, 2  

 og 3:
 Det er rådgivers  

 opfattelse, at det er i overensstemmelse med reglerne i Ligningslovens § 7 A,  

 stk. 1, nr. 2, at tilbuddet om gratisaktier sammenkædes med en  

 bruttolønnedgang, jf. princippet i SKM 2004.200 LR.
 Der er tale om en  

 omfordeling af medarbejdernes løn således, at en del af lønrammen udbetales  

 som  

 gratisaktier med 7 års båndlæggelse omfattet af Ligningslovens § 7 A, stk. 1,  

 nr. 2.
Ved beregning af  

 pensionsbidrag og feriepenge tages udgangspunkt i den lavere bruttoløn.
Der  

 vil  

 ikke blive beregnet feriepenge af lønreduktionen ved en eventuel fratrædelse  

 inden 2005/2006, ligesom ferietillæg vil blive reduceret.
På den baggrund  

 finder rådgiver, at lønnedgangen er reel.
 Rådgiver har  

 supplerende bemærket:
Baggrunden for  

 ønsket om at kunne stille krav om, at lønmodtageren skal have en månedsløn på  

 mindst kr. 12.000 ekskl. pension og ferietillæg, er begrundet i  

 administrative  

 hensyn.
Selskabet ønsker at være sikker på, at lønnen er stor nok til at  

 dække  

 lønreduktionen på kr. 10.000. En række medarbejdere får således trukket  

 forskellige udgifter over lønnen, såsom kontingent til sportsforening,  

 kunstforening, faglige klubber og individuelle pensionsbidrag ud over den  

 faste  

 firmapension.
Der skønnes kun at  

 være ganske få medarbejdere, som har en månedsløn på mindre end kr. 12.000.  

 Det  

 vil i alle tilfælde være personer med en løsere tilknytning til virksomheden,  

 der ikke er på fuld tid, f.eks. studentermedhjælpere og vikarer.
Det er  

 vanskeligt at opgøre antallet af berørte medarbejdere.
Der er ikke tale om en  

 særlig medarbejdergruppe, og det er på ingen måde hensigten at udelukke visse  

 medarbejdere eller visse medarbejdergrupper fra at anvende ordningen.
 Til spørgsmål 4 og  

 5:
 Anvendelsen af en  

 vægtet gennemsnitskurs for alle handler med selskabets A-aktier i en bestemt  

 periode er valgt for at undgå, at en enkelt dags eventuelle store kursudsving  

 skal have afgørende indflydelse på antallet af aktier, der kan tildeles inden  

 for grænsen på kr. 20.000. Gennemsnitskursen vil blive rundet op, således at  

 der kan tildeles et helt antal aktier pr. kr. 10.000, som medarbejderen  

 ønsker.  

 Metoden er også valgt, for at selskabet kan beregne, hvor mange aktier der  

 skal  

 opkøbes i markedet til dækning af medarbejderaktieordningen.
Det vurderes, at  

 ca. 1.500 medarbejdere opfylder betingelserne for at være med i ordningen.  

 Hvis  

 alle 1.500 medarbejdere accepterer tilbuddet om aktier for kr. 20.000, vil  

 markedsværdien af de båndlagte aktier udgøre kr. 30 mio.
Selskabet ønsker, at  

 vilkårene for de enkelte medarbejderes deltagelse skal være ens, og det  

 findes  

 ikke hensigtsmæssigt, at antallet af tildelte aktier sker på baggrund af  

 kursen  

 på en tilfældig dag i acceptperioden.
Derudover ønsker selskabet ikke at  

 opkøbe  

 flere aktier end nødvendigt til opfyldelsen af sin forpligtelse i henhold til  

 de aftaler, der indgås med pågældende medarbejdere.
 Begrundelsen for  

 kursfastsættelsen:
Formålet er at  

 sikre, at der sker tildeling af et helt antal aktier.
Hvis den vægtede  

 gennemsnitskurs  

 f.eks. udgør 275,4 vil afregningskursen blive 277,8 svarende til en overkurs  

 på  

 kr.
DKK 85,60 ved køb af 36 stk. aktier for kr. 10.000.
Den skatteansættende myndighed (ToldSkat  

 Selskabsrevisionen) Selskabsrevisionen  

 har ingen bemærkninger til de faktiske oplysninger i sagen.
Styrelsens indstilling og begrundelse Helt overordnet  

 vedrører sagen det generelle spørgsmål, om aftalt lønnedgang kan kombineres  

 med  

 en medarbejderaktieordning omfattet af LL § 7 A, stk. 1, nr. 2. Det generelle  

 spørgsmål behandles og besvares bekræftende (afsnit I).
 Spørgsmålet er  

 dernæst, om den konkrete ordning anerkendes som en aftale om  

 kontantlønnedgang  

 i forbindelse med arbejdsgivers tildeling af naturalier (bruttotrækordning)  

 (afsnit II) og om ordningen opfylder betingelserne for at være omfattet af LL  

 §  

 7A, stk. 1, nr. 2 (Afsnit III). Forespørgers spørgsmål 1, 2 og 3 besvares  

 (afsnit IV).
 Spørgsmål 4 og 5,  

 der vedrører værdifastsættelsen af de erhvervede aktier i forhold til  

 betingelsen  

 om, at kursværdien af de udloddede aktier højst må udgøre kr. 20.000  

 behandles  

 under afsnit V.
 Ad I:  

  

 Kan aftalt lønnedgang kombineres med en  

 medarbejderaktieordning omfattet af LL § 7 A, stk. 1, nr. 2.
 Det er ikke afklaret i praksis om aftalt  

 lønnedgang kan kombineres med en medarbejderaktieordning omfattet af LL § 7  

 A,  

 stk. 1, nr. 2.
 Ligningsrådet har imidlertid godkendt en  

 medarbejderordning, hvor aftalt kontantlønnedgang blev kombineret med  

 tildeling  

 af medarbejderobligationer efter LL § 7 A, stk. 1, nr. 3 (  

  

 SKM2004.200.LR  

  

 ).
 Ligningsrådet fremhævede blandt andet, at  

 det forhold, at medarbejderne selv skulle "betale" for de tildelte  

 medarbejderobligationer i form af en lønnedgang ikke begrænsede  

 medarbejderdeltagelsen på en måde, så ordningen faldt udenfor LL §  

 7A.
 På det grundlag anses det ligeledes for  

 muligt at kombinere aftalt lønnedgang med en medarbejderaktieordning omfattet  

 af LL § 7 A, stk. 1, nr. 2.
 Ad II:  

  

 Kan ordningen anerkendes som en aftale om  

 kontantlønnedgang i forbindelse med arbejdsgivers tildeling af naturalier  

 (bruttotrækordning).
 Forudsætningen for at anerkende aftaler om  

 kontantlønnedgang i forbindelse med arbejdsgivers tildeling af naturalier  

 (bruttotrækordninger) er, at der er tale om en reel lønnedgangen, hvorved  

 forstås,  

 at den kontante lønnedgang skal have virkning i alle relationer bl.a. for  

 pensionsbidrag og feriepenge.(SKM2004.342.LR,  

  

 SKM2004.345.LR  

,  

  

 SKM2004.346.LR  

  

 ).
Det er endvidere et krav, at  

 arbejdsgiveren skal have økonomisk risiko i forbindelse med ordningen.
Det  

 indebærer, at arbejdstagerens kontantlønnedgang skal være et på forhånd  

 fastsat  

 beløb, der ikke er afhængig af arbejdstagerens forbrug af naturalgodet eller  

 udviklingen i omkostningerne for arbejdsgiveren.
 I den tidligere godkendte sag om  

 medarbejderobligationer (  

  

 SKM2004.200.LR  

  

 ) blev  

 medarbejdernes kontante løn nedsat i hele den 1-årige overenskomstperiode.
 I denne sag om overdragelse af aktier, er  

 det styrelsens opfattelse, at betingelserne for at godkende den aftalte  

 nedsættelse af den kontante løn, er opfyldt, såfremt nedsættelsen omfatter  

 hele  

 overenskomstperioden.
 En nedsættelse af den kontante løn for en  

 kortere periode vil efter styrelsens opfattelse medføre, at lønreduktionen  

 får  

 karakter af en betaling for de pågældende aktier.
 Ad III:  

  

 Er  

 den  

 konkrete medarbejderaktieordning, som selskabet ønsker at tilbyde  

 medarbejderne,  

 omfattet af LL § 7A, stk.1, nr. 2.
 Indledningsvis  

 bemærkes det, at ansatte i udenlandske datterselskaber som udgangspunkt kun  

 kan  

 undtages fra en ordning efter LL § 7A, stk. 1, nr. 2, hvis de kriterier, der  

 lægges til grund er almene og under forudsætning af, at ordningen ikke mister  

 sin almene karakter, og at de øvrige medarbejdere ikke i særlig grad  

 favoriseres.
 Selskabets ønsker  

 at gennemføre lønreduktionen én gang for alle over én måned eller alternativt  

 over to (eller flere) måneder.
 Det rejser særligt  

 spørgsmålet, i hvilket omfang medarbejdere udelukkes fra at deltage i  

 ordningen,  

 fordi deltagelse direkte eller indirekte afhænger af medarbejderens  

 lønniveau.
 Ordninger omfattet  

 af LL § 7A, stk. 1, nr. 2 skal opfylde en række betingelser.
Aktierne skal have  

 mindst samme stemmeværdi som de aktier i selskabet, der har størst  

 stemmeværdi,  

 og være båndlagt i 7 år fra udløbet af det år, hvori de er tildelt.
Som  

 ordningen er beskrevet er det styrelsens opfattelse, at de nævnte betingelser  

 er opfyldt.
 Indkomstfritagelsen  

 omfatter desuden højst en udlodning på kr. 20.000 årligt til hver ansat.  

 Virksomhedens  

 spørgsmål 4 og 5, der vedrører spørgsmålet om værdifastsættelsen i relation  

 til  

 20.000kr.-grænsen behandles under afsnit V.
Der stilles  

 desuden krav om, at ordninger omfattet af LL § 7 A, stk.1 skal være  

 generelle,  

 dvs. at de som udgangspunkt tilbydes alle ansatte.
Gruppen af ansatte kan dog  

 afgrænses efter almene kriterier under forudsætning af, at ordningen ikke  

 mister sin almene karakter, og at de øvrige medarbejdere ikke i særlig grad  

 favoriseres.
 I praksis sondres  

 mellem betingelser, der helt udelukker en konkret medarbejdergruppe fra  

 deltagelse  

 i ordningen og betingelser, der regulerer omfanget af aktier, der tildeles de  

 deltagende medarbejdergrupper.
 Sagen rejser  

 særligt spørgsmålet, i hvilket omfang medarbejdere kan udelukkes fra at  

 deltage  

 i ordningen, fordi deltagelse direkte eller indirekte afhænger af  

 medarbejderens lønniveau.
 Selskabet ønsker  

 at tilbyde gratisaktier til en værdi af hhv. kr. 10.000 eller kr. 20.000, der  

 skal modsvares af en tilsvarende lønnedgang.
 Kombinationen har  

 den konsekvens, at medarbejdere reelt udelukkes fra ordningen, hvis  

 medarbejderens  

 bruttoløn ikke kan rumme en lønreduktionen svarende til den mindste  

 aktieportion,  

 der tilbydes.
 I hvilket omfang  

 kan en gruppe medarbejdere udelukkes fra en ordning omfattet af LL § 7A.
Efter ordlyden i  

 Ligningslovens § 7 A, stk. 2 er det en betingelse, at adgangen til at  

 erhverve  

 aktier står åben for alle ansatte i virksomheden.
Der opstilles dog krav om,  

 at  

 medarbejderen på erhvervelsestidspunktet er ansat i uopsagt stilling i  

 selskabet.
Desuden kan begrænsninger, der er fastsat efter almene kriterier  

 anerkendes.
 Muligheden for at  

 udelukke en gruppe medarbejdere fra at deltage i ordningen er ikke præciseret  

 nærmere i lovbestemmelsen.
I forarbejderne  

 til loven står der, at alle ansatte som udgangspunkt skal have adgang til at  

 erhverve aktier, så ingen gruppe ansatte favoriseres.
Begrænsninger, der er  

 fastsat efter almene kriterier kan dog anerkendes.
 I forarbejderne er  

 et kriterium, nemlig om vedkommende har været ansat i en vis kortere tid,  

 medtaget  

 som eneste eksempel på en betingelse, der kan anvendes til at udelukke  

 medarbejdere  

 fra at deltage i en medarbejderaktieordning.
I forarbejderne er  

 det anført, at det er muligt at variere den mængde af aktier, som  

 medarbejdere  

 fra forskellige grupper kan erhverve.
Det anføres, at grupperne kan være  

 opdelt  

 efter tilknytningen til virksomheden (moderselskab/datterselskab), efter  

 arbejdets varighed (heltid/deltid), efter anciennitet, efter aflønning eller  

 efter en kombination af disse kriterier.
 I  

 Ligningsvejledningen under afsnit A.B.1.10 præciseres det, at begrænsninger,  

 der er fastsat efter almene kriterier efter en konkret vurdering kan  

 anerkendes  

 under forudsætning af, at ordningen ikke mister sin almene karakter og, at de  

 øvrige medarbejdere ikke i særlig grad favoriseres.
 Når gratisaktier  

 efter LL § 7A stk. 1, nr. 2 kombineres med en aftalt lønnedgang, er  

 konsekvensen,  

 at medarbejderen reelt er udelukket fra ordningen, hvis medarbejderens  

 bruttoløn ikke kan rumme lønreduktionen.
Ved vurdering af,  

 hvilke medarbejdere, der udelukkes fra ordningen, får størrelsen af de  

 portioner  

 aktier, der tilbydes, betydning.
Derudover har det betydning ved vurdering  

 af,  

 hvilke medarbejdere, der reelt er udelukket fra ordningen, om lønreduktionen  

 gennemføres én gang for alle over én måned eller alternativt over to (eller  

 flere) måneder.
 Virksomheden  

 ønsker som udgangspunkt at åbne mulighed for, at medarbejderne kan erhverve  

 gratisaktier  

 til en værdi af kr. 10.000 og kr. 20.000.
Ad.
IV:  

  

 Selskabets spørgsmål 1, 2 og 3.
 Selskabets  

 spørgsmål 1  

 vedrører en ordning med lønreduktionen gennemført over to eller flere  

 måneder:
 Gennemføres lønreduktionen  

 over to eller flere måneder er den bruttoløn, der skal oppebæres for at rumme  

 lønreduktionen af en beskeden størrelse.
 Kun medarbejdere,  

 der ikke kan rumme en lønreduktion svarende til kr. 5.000 (halvdelen - eller  

 mindre - af kr. 10.000) udelukkes fra at deltage i ordningen.
 Ordningen anses  

 således for omfattet af LL § 7A, stk. 1, nr. 2.
 Styrelsen  

 indstiller på det grundlag at svare ja til spørgsmål 1 under forudsætning af,  

 at lønreduktionen fordeles over hele overenskomstperioden.
 Selskabets  

 spørgsmål 2  

 vedrører en ordning med lønreduktionen gennemført på en måned samt et  

 minimumskrav til medarbejderens indtjening:
 Hvis  

 lønreduktionen gennemføres over en måned og der stilles krav om, at  

 medarbejderen skal tjene mere end kr. 12.000 ekskl. pension og ferietillæg  

 for  

 at være omfattet af ordningen resulterer det i, at gruppe medarbejdere  

 risikerer at blive udelukket alene med henvisning til størrelsen af deres  

 løn.
 Der findes ikke  

 praksis, hvor der stilles minimumskrav til medarbejdernes bruttoløn for at  

 deltage  

 i en medarbejderaktieordning omfattet af LL § 7A.
 Det har ikke været  

 muligt for virksomheden at oplyse, hvor mange ansatte, der reelt ville være  

 udelukket  

 fra at deltage i ordningen.
 I mangel af andre  

 oplysninger er det styrelsens opfattelse, at betingelsen kan medføre, at en  

 stor gruppe deltidsansatte med mere end 18 timer ugentlig arbejdstid vil  

 blive  

 holdt udenfor ordningen.
 Også ud fra en  

 mere generel betragtning må det antages, at der er en større gruppe af  

 deltidsansatte  

 i danske virksomheder, der tjener under kr. 12.000 pr. måned.
 På det grundlag  

 vil styrelsen være betænkelig ved at acceptere betingelsen som et generelt  

 kriterium.
 Den i spørgsmål 2  

 beskrevne ordning anses således ikke for omfattet af LL § 7A, stk. 1, nr.  

 2.
 Da lønreduktionen  

 tillige ønskes gennemført på ad én gang på en måned opfylder den heller ikke  

 forudsætningerne for at blive anerkendt som en bruttotrækordning.
Styrelsen  

 indstiller på den baggrund, at spørgsmål 2 besvares med ja.
Den skitserede  

 ordning opfylder ikke de krav, der skal opfyldes for at en aftalt lønnedgang  

 kan kombineres med en medarbejderaktieordning omfattet af LL § 7 A, stk. 1,  

 nr.  

 2.
 Selskabets  

 spørgsmål 3  

 vedrører en ordning med lønreduktionen gennemført på en måned uden  

 minimumskrav  

 til indtjening og med tilbud om at erhverve aktier til en værdi af hhv. kr.  

 5.000, kr. 10.000 og kr. 20.000:
 Selvom  

 lønreduktionen på 5.000,00 gennemføres over en måned er den bruttoløn, der  

 skal  

 oppebæres for at rumme lønreduktionen, af beskeden størrelse.
 En ordning, som  

 den i spørgsmål 3 anses således for omfattet af LL § 7A, stk. 1, nr. 2.
 Da lønreduktionen  

 imidlertid ønskes gennemført på ad én gang på en måned opfylder den ikke  

 forudsætningerne  

 for at blive anerkendt som en bruttotrækordning.
Styrelsen indstiller  

 på den baggrund, at spørgsmål 3 besvares med nej.
Den skitserede ordning  

 opfylder  

 ikke de krav, der skal opfyldes for at en aftalt lønnedgang kan kombineres  

 med  

 en medarbejderaktieordning omfattet af LL § 7 A, stk. 1, nr. 2.
Ad.V:  

  

 Værdifastsættelsen af de erhvervede aktier i  

 forhold til betingelsen om, at kursværdien af de udloddede aktier højst må  

 udgøre kr. 20.000 Værdien af de  

 aktier, der udloddes efter LL § 7A må højst udgøre kr. 20.000.
 For så vidt angår  

 medarbejderaktieordninger efter LL § 7 A, stk. 1, nr. 2 anses udlodningsdagen  

 som anskaffelsestidspunktet, Ligningsvejledningen Afsnit A.B.1.10.2.
 Ligningslovens §  

 7A, stk. 1, nr. 2 vedrører udlodning af udbytteandele i form af  

 medarbejderaktier.
 Beskatningstidspunktet  

 for udbytte er normalt retserhvervelsestidspunktet, d.v.s. tidspunktet, hvor  

 udbyttet fastsættes ved selskabets generalforsamling.
 For mange  

 selskaber gælder det, at generalforsamlingen bemyndiger bestyrelsen til at  

 udlodde udbytteandele i form af medarbejderaktier.
 Ligningsrådet har  

 på den baggrund i en tidligere sag udtalt, at udlodningstidspunktet i LL § 7  

 A,  

 stk. 2 er tidspunktet for bestyrelsens beslutning om udlodning af  

 medarbejderaktier (  

  

 SKM2002.316.LR  

  

 ).
 Selskabet ønsker  

 en medarbejderaktieordning, hvor udlodning efter LL § 7A kombineres med en  

 aftalt lønnedsættelse.
 Medarbejderen skal  

 acceptere selskabets tilbud om, at erhverve aktier for en værdi af hhv. kr.  

 10.000 eller kr. 20.000.
 Retserhvervelsestidspunktet  

 må på den baggrund anses for at være tidspunktet for medarbejderens accept af  

 tilbudet.
 Udgangspunktet må  

 således være, at der ved beregning af det maksimale antal aktier, den enkelte  

 medarbejder kan erhverve tages udgangspunkt i aktiernes handelskurs på det  

 tidspunkt,  

 hvor der indgås endelig aftale om, at medarbejderen erhverver de pågældende  

 aktier.
 Værdiansættelsen  

 af børsnoterede aktier ansættes til kursværdien svarende til den noterede  

 kurs  

 på det for skatteberegningen afgørende tidspunkt.
 I spørgsmål 4  

 spørges der, om  

 vurderingen af, om grænsen på kr. 20.000 er overholdt, kan ske med  

 udgangspunkt  

 i den vægtede gennemsnitskurs for A-aktier i moderselskabet for alle handler  

 på  

 Københavns Fondsbørs i en nærmere angiven 4-ugers periode i 2004 oprundet til  

 nærmeste kurs, der går op i kr. 10.000 med et helt tal.
 Selskabet har  

 oplyst, at det ønsker at anvende metoden for at undgå, at en enkelt dags  

 eventuelle  

 store kursudsving skal have afgørende indflydelse på antallet af aktier, der  

 kan tildeles inden for grænsen på kr. 20.000. Metoden er også valgt, for at  

 selskabet kan beregne, hvor mange aktier der skal opkøbes i markedet til  

 dækning af medarbejderaktieordningen.
 Styrelsen anser  

 det for betænkeligt at fravige retserhvervelsestidspunktet som det afgørende  

 tidspunkt for værdiansættelsen af aktier, der udloddes efter en ordning  

 omfattet af LL § 7A, stk. 1, nr. 2.
 Styrelsen  

 indstiller på det grundlag, at der svares nej til spørgsmål 4.
 I spørgsmål 5  

 spørges der, om  

 vurderingen af, om grænsen på kr. 20.000 er overholdt, kan ske med  

 udgangspunkt  

 i gennemsnittet af alle handler på den dag, hvor den enkelte medarbejder  

 accepterer tilbuddet om deltagelse i ordningen, oprundet til nærmeste kurs,  

 der  

 går op i kr. 10.000 med et helt tal.
 Styrelsen  

 indstiller, at der svares ja til spørgsmål 5.
 Det bemærkes  

 afslutningsvis, at styrelsen ikke er blevet bedt om at forholde sig til de  

 skattemæssige konsekvenser af, at selskabet efter det oplyste, som  

 kompensation  

 for reduceret ferietillæg og overkurs afholder samtlige omkostninger til  

 kurtage ved købet og, at oprettelse af depot og evt. bankkonto vil være  

 omkostningsfrit for medarbejderen.
 Ligningsrådet  

  

 tiltrådte styrelsens indstilling.
