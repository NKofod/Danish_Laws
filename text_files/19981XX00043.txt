Skriftlig fremsættelse (8. oktober  

 1998) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om en aktiv  

 arbejdsmarkedspolitik. (Tidlig aktivering m.v.).
(Lovforslag nr.
L 31).
 Forslaget er et led i regeringens samlede udspil om 3.  

 fase af arbejdsmarkedsreformen.
 Arbejdsmarkedspolitikken har været en vigtig faktor  

 i den positive udvikling i beskæftigelse og ledighed, som har  

 karakteriseret udviklingen på det danske arbejdsmarked i de seneste 5  

 år.
 For at sikre en fortsat vækst i beskæftigelsen  

 og yderligere fald i ledigheden på lidt længere sigt, finder  

 regeringen, at det er nødvendigt med flere initiativer på  

 arbejdsmarkedet, der øger arbejdsudbuddet og arbejdskraftens  

 kvalifikationer, og gør arbejdsmarkedet mere rummeligt og fleksibelt,  

 således at strukturledigheden sænkes.
Regeringen har på møder med arbejdsmarkedets  

 parter drøftet retningslinierne for den 3. fase af  

 arbejdsmarkedsreformen.
Udgangspunktet for drøftelserne har  

 været rapporten fra 2005-udvalget om videreførelse af  

 arbejdsmarkedsreformerne.
Resultatet af drøftelserne fremgår af  

 "Fælles konklusionspapir fra underudvalget om fælles  

 retningslinier for 3. fase af arbejdsmarkeds reformen", som Folketingets  

 Arbejdsmarkedsudvalg samtidig med fremsættelsen får tilsendt Lovforslaget er udarbejdet på baggrund af den  

 enighed, der blev opnået på møderne med parterne.
 Lovforslaget skal ses i sammenhæng med de samtidig  

 fremsatte forslag til lov om ændring af lov om  

 arbejdsløshedsforsikring m.v. (Udvidet ungeindsats, afkortning af  

 dagpengeperioden, fremrykning af aktivperioden, m.v.) og forslag til lov om  

 ændring af lov om orlov og lov om arbejdsmarkedsuddannelser (Lediges  

 muligheder for selvvalgt orlov til uddannelse og selvvalgt deltagelse i  

 arbejdsmarkedsuddannelser m.m.).
Hovedelementerne i lovforslagene er en  

 videreførelse af den linie, der blev indledt med  

 arbejdsmarkedsreformen fra 1994 og de efterfølgende justeringer.
Med  

 de fremlagte forslag er der tale om en massiv satsning på aktivlinien i  

 arbejdsmarkedspolitikken.
 Der er tale om følgende hovedændringer:
 1.	Fremrykning af aktivperioden for voksne ledige til ved 12  

 måneders ledighed inden for 18 måneder.
 2.	Fremrykning af aktivperioden for ledige under 25 år til ved 6  

 måneders ledighed inden for 9 måneder, og aktivering af  

 dimittender på dimittendsats (82 pct. af højeste dagpenge).
 3.	Indførelse af en 4-årig ydelsesperiode med en  

 dagpengeperiode på 1 år og en aktivperiode på 3  

 år.
 4.	Styrket indsats i dagpengeperioden ved øget anvendelse af  

 individuelle kriterier i målgruppeudpegningen i den tidlige fleksible  

 indsats, og ved uddannelsesmuligheder i dagpengeperioden uden en  

 handlingsplan inden for særligt udpegede områder  

 (flaskehalsområder).
 5.	Indsatsen for svagere ledige styrkes og målrettes ved en  

 individualiseret indsats i AF-systemet gennem bl.a. iværksættelse  

 af forløb med elementer af opkvalificering, afklaring og  

 jobafprøvning samt øget samarbejde om indsatsen mellem AF,  

 kommuner og a-kasser.
 6.	Målretning af uddannelsesindsatsen for ledige mod  

 arbejdsmarkedets behov gennem en stærkere inddragelse af AF i styringen  

 af lediges uddannelsesvalg, og ret til orlov til uddannelse i højst 6  

 uger for ledige.
 7.	Fortsat styrkelse af lediges rådighed bl.a. ved formidling til  

 "rimeligt" arbejde efter 3 måneders ledighed mod nu 6  

 måneder.
 8.	Særlig bevilling til Arbejdsmarkedsrådene til  

 iværksættelse af nyskabende og offensive initiativer samt  

 justeringer af styringssystemet.
 I reformen indgår iøvrigt:
*	ophævelse af den forlængede dagpengeret for 50-54  

 årige i arbejdsløshedsforsikringslovens § 55, stk. 4, *	ret og pligt til aktivering ved dagpenge efter § 55, stk. 4, *	ændrede regler for sygeperioder i dagpenge- og i aktivperioden, *	aktiverings-/efteruddannelsestilbud til ældre ledige på  

 lige fod med andre, *	sprogtest og danskundervisning som redskab til ledige med manglende  

 danskkundskaber, *	hyppigere og mere målrettet kontakt til ledige i  

 dagpengeperioden og under tilbud i aktivperioden, *	øget inddragelse af a-kasserne og andre aktører i  

  arbejdsmarkedsindsatsen.
 Regeringens målsætning er, at Danmark med de  

 fremsatte lovforslag vil blive et af de første lande, som opfylder EU  

 s beskæftigelseslinier om tilbud til voksne ledige ved 1 års  

 ledighed og for unge ledige under 25 år ved « års ledighed.
 Idet jeg iøvrigt henviser til de enkelte lovforslag  

 og bemærkningerne hertil, skal jeg på regeringens vegne anbefale  

 forslagene til Tingets velvillige behandling.
