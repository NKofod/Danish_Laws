I medfør af § 3 b i lov om visse forhold på telekommunikationsområdet, jf.  

 lovbekendtgørelse nr. 474 af 1. juni 1994 samt § 5 c i lov om offentlig  

 mobilkommunikation § 8  i lov nr. 371 af 18. maj 1994 om offentlig  

 personsøgning (ERMES) fastsættes:
Telenævnets kompetence og organisation § 1.  Telenævnet er nedsat i henhold til § 3 b i lov  

 om visse forhold på telekommunikationsområdet.
 § 2.  Telenævnet har efter lov om visse forhold på  

 telekommunikationsområdet, lov om offentlig mobilkommunikation (GSM-mobilnet)  

 og lov om offentlig personsøgning (ERMES) til opgave at træffe afgørelse i  

 sager, hvor afgørelser truffet af Telestyrelsen påklages til nævnet på  

 følgende områder:
 § 3.  Telenævnet består af en formand og 4 sagkyndige,  

 der beskikkes af ministeren for kommunikation og turisme for en periode af 4  

 år.
 Stk. 2 .  Formanden og nævnets øvrige medlemmer kan  

 genbeskikkes.
 Stk. 3 .  Ministeren for kommunikation og turisme  

 fastsætter en forretningsorden for nævnets virke.
 § 4.  Klager over Telestyrelsens afgørelser, jf. § 2,  

 skal indgives til Telenævnet, inden 4 uger efter at afgørelserne er truffet.
 Stk. 2 .  Nævnet kan dispensere fra tidsfristen i stk. 1  

 i særlige tilfælde, hvor overtrædelsen skønnes undskyldelig.
Klagesagers behandling og afgørelse § 5.  Klage indgives skriftligt til Telenævnet,  

 Sekretariatet, Tietgensgade 37, 2., 1530 København V.
 Stk. 2.  Med klagen skal følge et gebyr på 150 kr.  

 Medfølger gebyret ikke, og betales dette ikke inden en af formanden fastsat  

 frist, afvises klagen.
 Stk. 3 .  I tilfælde af, at nævnet i sin afgørelse giver  

 klageren helt eller delvis ret, eller ændrer Telestyrelsen sin afgørelse i  

 overensstemmelse med klagerens påstand, tilbagebetales det indbetalte gebyr.
§ 6.  Telenævnets sekretariat kan afvise klager, der  

 ikke er omfattet af nævnets kompetence, herunder klager, der ikke har været  

 behandlet i Telestyrelsen.
Klageren gøres samtidig opmærksom på, at  

 afgørelsen om afvisning vil kunne indbringes for nævnet, hvis klageren  

 fremsætter ønske herom.
Indbringelsen sker i givet fald ved sekretariatets  

 foranstaltning.
 Stk. 2 .  Afvises en klage i henhold til stk. 1,  

 tilbagebetales det indbetalte gebyr.
 § 7.  Telenævnet kan afvise en sag, helt eller  

 delvist, når den på grund af usikkerheden om bedømmelsen af de fremkomne  

 faktiske oplysninger eller af andre særlige grunde findes uegnet til  

 behandling i Telenævnet.
 Stk. 2 .  En afvisning i henhold til stk. 1 skal  

 ledsages af oplysning om muligheden for at indbringe sagen for domstolene, om  

 retshjælp, fri proces eller dækning af sagsomkostninger gennem eventuel  

 retshjælpsforsikring.
 Stk. 3 .  Afvises en klage i henhold til stk. 1,  

 tilbagebetales det indbetalte gebyr.
 § 8.  En klage har ikke opsættende virkning.
 § 9.  Telenævnet træffer afgørelse i klagesagen og  

 meddeler klageren sin afgørelse.
 Stk. 2 .  Telenævnet kan træffe afgørelse om, at en sag  

 helt eller delvist skal hjemvises til fornyet behandling i Telestyrelsen.
 Stk. 3 .  Afgørelser truffet af Telenævnet kan i henhold  

 til § 3 b, stk. 2 i lov om visse forhold på telekommunikationsområdet, § 5 c,  

 stk. 2 i lov om ændring af lov om offentlig mobilkommunikation (GSM-mobilnet)  

 og § 8, stk. 2 i lov om offentlig personsøgning (ERMES) ikke indbringes for  

 anden administrativ myndighed.
 § 10.  Bekendtgørelsen træder i kraft den 15. august  

 1994.
