Nr LSF 102 Forslag til lov om ændring af lov om realkreditinstitutter (begrænsninger  

 i långivningen til visse ejendomme) Fremsat af boligministeren den 4. december 1985 § 1 I lov om realkreditinstitutter, jfr. lovbekendtgørelse nr. 367 af 1.
 august 1985, foretages følgende ændringer:
 1. I § 10, stk. 1, ændres »stk. 2-12« til: »stk.  

 2-13«.
 2. I § 10, stk. 7, ændres »jfr. dog stk. 8« til: »jfr. dog  

 stk. 9«.
 3. I § 10 indsættes efter stk. 7 som nyt stykke:
»Stk. 8. Lån efter stk. 7 til de i stk. 2, 2. pkt., nævnte ejendomme, hvor den offentlige ejendomsvurdering overstiger 500.000 kr., samt de i stk. 6 nævnte ejendomme kan kun ydes, hvis låneprovenuet udgør mindst 5 pct. af ejendommens værdi efter foranstaltningens gennemførelse.« Stk. 8-13 bliver herefter stk. 9-14.
 4. § 10, stk. 13, der bliver stk. 14, affattes således:
»Stk. 14. Lån kan ikke ydes, hvis låneprovenuet vil udgøre mindre end 12.000 kr.
Beløbsgrænsen reguleres efter reglen i stk. 4.« 5. I § 10 indsættes efter stk. 13, der bliver stk. 14, som nyt stykke:
»Stk. 15. Når lån efter stk. 6 ydes til ejere af en- og tofamilieshuse og ejerlejligheder, der tjener til helårsbeboelse for ejeren, gælder de i stk. 8 og stk. 14 nævnte begrænsninger ikke, såfremt ejeren eller dennes ægtefælle modtager eller får forskud på social pension eller invaliditetsydelse.« 6. § 11, stk. 1, sidste pkt., affattes således:
»Boligministeren kan fastsætte regler om vurdering og  

 låneudmåling.« 7. § 13, stk. 1, nr. 5, affattes således:
»5) 20 år for lån til opførelse, ejerskifte, vedligeholdelse og opretning samt om- og tilbygning af kontor- og forretningsejendomme samt hoteller.« 8. § 13, stk. 1, nr. 8 og 9, affattes således:
»8) 20 år for lån til ejerskifte, vedligeholdelse, opretning samt om- og tilbygning af ejendomme til helårsbeboelse.
9) 15 år for lån til vedligeholdelse, opretning samt om- og tilbygning af fritidshuse.« 9. Efter § 18 indsættes som ny paragraf:
»§ 18a.
Boligministeren kan ved långivning til parcel- og rækkehuse, ejerlejligheder til helårsbeboelse til brug for ejeren samt fritidshuse fastsætte nærmere regler om obligationsudstedelsens omfang og sammensætning i forbindelse med ydelse af tillægslån samt lån til om- og tilbygning.« § 2 Stk. 1. Loven træder i kraft ved bekendtgørelsen i Lovtidende.
Stk. 2. Lån til vedligeholdelse og opretning samt forbedring ved om- og tilbygning kan ydes efter de hidtidige regler, hvis der er afgivet lånetilbud senest den 4. december 1985.
Oprindeligt fremsat lovforslag Blad nr 245 § 1 I lov om realkreditinstitutter, jfr. lovbekendtgørelse nr. 367 af 1.
 august 1985, foretages følgende ændringer:
 1. I § 10, stk. 1, ændres »stk. 2-12« til: »stk.  

 2-13«.
 2. I § 10, stk. 7, ændres »jfr. dog stk. 8« til: »jfr. dog  

 stk. 9«.
 3. I § 10 indsættes efter stk. 7 som nyt stk.:
»Stk. 8. Lån efter stk. 7 til de i stk. 2, 2. pkt. og stk. 6 nævnte ejendomme kan kun ydes, hvis låneprovenuet mindst udgør 5 pct. af ejendommens værdi efter foranstaltningens gennemførelse.«.
 Stk. 8-13 bliver herefter stk. 9-14.
 4. § 10, stk. 13, der bliver stk. 14, affattes således:
»Stk. 14. Lån kan ikke ydes, hvis låneprovenuet vil udgøre mindre end 12.000 kr.
Beløbsgrænsen reguleres efter reglen i stk. 4.«.
 5. I § 10 indsættes efter stk. 13, der bliver stk. 14, som nyt stk.:
»Stk. 15. Når lån efter stk. 6, ydes til ejere af en- og tofamiliehuse og ejerlejligheder, der tjener til helårsbeboelse for ejeren, gælder de i stk. 8 og stk. 14 nævnte begrænsninger ikke, såfremt ejeren eller dennes ægtefælle modtager eller får forskud på social pension eller invaliditetsydelse.«.
 6. § 11, stk. 1, sidste pkt. affattes således:
»Boligministeren kan fastsætte regler om vurdering og  

 låneudmåling.« 7. § 13, stk. 1, nr. 5 affattes således:
5) 20 år for lån til opførelse, ejerskifte, vedligeholdelse og opretning samt om- og tilbygning af kontor- og forretningsejendomme samt hoteller.
 8. § 13, stk. 1, nr. 8 og 9, ophæves og i stedet indsættes:
8) 20 år for lån til ejerskifte, vedligeholdelse, opretning samt om- og tilbygning af udlejningsejendomme og andelsboliger til helårsbeboelse.
9) 15 år for lån til ejerskifte, vedligeholdelse, opretning samt om- og tilbygning af parcel- og rækkehuse samt ejerlejligheder til helårsbeboelse.
10) 15 år for lån til vedligeholdelse, opretning samt om- og tilbygning af fritidshuse.'.
 Nr. 10 bliver herefter nr. 11.
 9. Efter § 18 indsættes som ny paragraf:
»§ 18a.
Boligministeren kan fastsætte nærmere regler om obligationsudstedelsens omfang og sammensætning.« § 2 Loven træder i kraft ved bekendtgørelsen i Lovtidende.
Stk. 2. Lån til vedligeholdelse og opretning samt forbedring ved om- og tilbygning kan ydes efter de hidtidige regler, hvis der er afgivet lånetilbud senest den 4. december 1985.
Stk. 3. Lån til ejerskifte kan ydes efter de hidtidige regler på grundlag af skriftlige aftaler om ejerskifte, der er indgået senest den 4. december 1985.
BEMÆRKNINGER TIL LOVFORSLAGET Almindelige bemærkninger Lovforslget skal ses som et led i regeringens justering af den økonomiske politik og tilsigter en begrænsning af husholdningernes låntagning i realkreditinstitutterne.
Denne begrænsning foreslås tilvejebragt ved nedsættelse af løbetiden for ejerskiftelån og lån til vedligeholdelse og opretning samt forbedring ved om- og tilbygning af ejerboliger, begrænsning i adgangen til at yde tillægslån i ejerboliger samt indførelse af en mindstegrænse for lån til finansiering af om- og tilbygningsarbejder m.v. målt i forhold til ejendommens værdi.
Desuden vil hårde hvidevarer blive undtaget fra belåningsgrundlaget for ejerboliger til helårsbeboelse også i nybyggeriet.
Dette skal ses som en opfølgning af ændringen i foråret 1985, hvorefter disse ikke længere kan indgå i belåningsgrundlaget i forbindelse med lån til om- og tilbygning m.v. for ejerboliger til helårsbrug.
Herudover vil det heller ikke være muligt at medtage hårde hvidevarer ved belåning af fritidshuse.
Endvidere vil der blive indført et loft for realkreditinstitutternes værdiansættelse af den enkelte ejendom i forbindelse med ydelse af ejerskiftelån og tillægslån i ejerboliger på niveauet for den offentlige årsregulering pr. 1. april 1985, tillagt den gennemsnitlige stigning i handelspriserne i den resterende del af 1985. I forbindelse med lån til om- og tilbygning m.v. kan værdiansættelsen ikke overstige denne regulerede vurdering med tillæg af værdien af de udførte om- og tilbygninger m.v.
Disse foranstaltninger vil blive fastsat ved ændring af bekendtgørelse nr. 332 af 4. juli 1985 om realkreditinstitutternes værdiansættelse og låneudmåling.
Endelig vil boligministeriets tilsyn med realkreditinstitutterne blive skærpet administrativt, især for så vidt angår værdiansættelse og låneudmåling for også herigennem at dæmpe obligationsudstedelsen.
Baggrunden for forslaget er, at der har været en betydelig stigning i realkreditinstitutternes låneeffektueringer de seneste år, jfr.
 tabel 1.
Tabel 1. Realkreditinstitutternes låneeffektueringer fordelt på ejendomstype.
Fra 1983 til 1984 steg de samlede låneeffektueringer således med 25 pct., mens stigningen i de første 3 kvartaler af 1985 i forhold til samme periode af 1984 var godt 50 pct.
Som følge af en meget betydelig aktivitet i realkreditinstitutterne i oktober måned må stigningen fra 1984 til 1985 som helhed forventes at blive væsentlig større end for de første 3 kvartaler.
Det ses af tabellen, at det især er udlånet til erhversejendomme, der er steget væsentligt, men også for ejerboliger har der været en betydelig vækst i udlånet.
For så vidt angår erhvervsejendomme er stigningen i overensstemmelse med regeringens politik, der netop har tilsigtet at forbedre erhvervslivets finansieringsvilkår ved bl.a. at forøge de langsigtede lånemuligheder.
Som led i denne politik blev adgangen til at optage tillægslån i ejendomme til industri og håndværk liberaliseret ved en ændring af realkreditloven i marts 1984.
Lovforslaget sigter derfor alene mod at begrænse realkreditinstitutternes udlån til ejerboliger.
Udviklingen heri opdelt på låneformål er vist i tabel 2.
 Tabel 2. Realkreditinstitutternes låneeffektueringer til ejerboliger.
Forslagets finansielle og administrative konsekvenser Forslaget har ingen økonomiske eller administrative konsekvenser for det offentlige.
Bemærkninger til de enkelte bestemmelser Til § 1 Til nr. 1 og 2 Ændringerne er konsekvenser af de under nr. 4 foreslåede ændringer.
Til nr. 3 Efter bestemmelsen foreslås indført en mindstegrænse for låneprovenuet i forbindelse med lån til finansiering af om- og tilbygningsarbejder m.v. på 5 pct. af den forbedrede ejendoms værdi.
Bestemmelsen supplerer bestemmelsen i § 10, stk. 3, hvorefter lån ikke kan ydes, hvis låneprovenuet udgør mindre end 12.000 kr. (17.000 kr. i januar 1985 prisniveau).
Til nr. 4 og 5 Bestemmelsen undtager låntagere, der modtager eller får forskud på social pension eller invaliditetsydelse, fra den foreslåede mindstegrænse for lån til om- og tilbygningsarbejder m.v.
Denne gruppe er efter de gældende regler undtaget fra mindstegrænsen for låneprovenuet på 17.000 kr.
Til nr. 6 Som led i en begrænsning af realkreditinstitutternes obligationsudstedelse har man fundet det hensigtsmæssigt at give boligministeren adgang til at fastsætte regler for låneudmåling og vurdering.
Denne adgang tænkes anvendt til indtil videre at indføre et loft for realkreditinstitutternes værdiansættelse af den enkelte ejendom i forbindelse med ydelse af ejerskiftelån og tillægslån samt til at undtage hårde hvidevarer fra belåningsgrundlaget, jfr. herom nærmere under de generelle bemærkninger.
Til nr. 7 og 8 Efter bestemmelserne foreslås løbetiden for lån til om- og tilbygning m.v. samt ejerskifte af ejerboliger incl. fritidshuse nedsat fra 20 år til 15 år.
En sådan løbetidsforkortelse vil på længere sigt medføre en forøgelse af opsparingen.
Til nr. 9 Bemyndigelsen til boligministeren påregnes udnyttet til indtil videre at begrænse realkreditinstitutternes ydelse af tillægslån til maksimalt at udgøre 125 mill. kr. pr. kvartal og da fortrinsvis til indfrielse af forfaldne prioriteter.
Til § 2 Efter overgangsreglen kan der ydes lån til om- og tilbygning efter de hidtidige regler, når der er afgivet lånetilbud fra et realkreditinstitut senest den 4. december 1985. Lån til ejersskifte kan ydes efter de hidtidige regler i alle tilfælde, hvor der senest den 4. december 1985 er indgået skriftlig aftale om ejerskifte, også selv om der ikke er afgivet lånetilbud på denne dato.
