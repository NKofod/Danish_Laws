 Landsskatteretskendelse af 17. juli 2002 vedr.  

 efteropkrævning af teafgift.
 Klagen vedrører efteropkrævning af teafgift for perioden 1. maj  

 1996 - 31. april 1999, idet importør A er anset for teafgiftspligtig af  

 diverse  

 smagsstoffer, der er blevet tilsat importeret te.
Det er oplyst, at klageren er en virksomhed, der bl.a.  

 importerer te fra en række forskellige lande, og som videresælger teen en  

 gros,  

 fortrinsvis til specialbutikker.
Virksomheden importerer tillige forskellige  

 urter, citrusskaller og frugter, der bliver blandet sammen med en del af den  

 importerede te og herefter påfyldt detailsalgsemballager.
 Det er samtidig oplyst, at i forbindelse med told- og  

 skatteregions gennemgang af virksomhedens regnskaber har regionen  

 konstateret,  

 at de udfakturerede mængder te i den omhandlede periode ikke har stemt  

 overens  

 med de angivne mængder.
Der er herudover oplyst, at Kaffe- & Teimportørforeningen  

 tidligere ved skrivelse af 13.9.1999 til Skatteministeriet, har anmodet  

 ministeriet om en fortolkning af det afgiftspligtige område for så vidt angår  

 kaffe og te.
Af skrivelsen fremgår bl.a. følgende:
 Vi skal hermed anmode Ministeriet om at fremkomme med en  

 nærmere fortolkning af begrebet kaffetilsætning samt en afgrænsning mellem  

 begrebet kaffetilsætning og de fremmede varegrupper, der kan være tilsat en  

 kaffeblanding, f.eks. korn.
Ligeledes anmoder vi Ministeriet om at bekræfte vor opfattelse  

 af, at fremmede varegrupper, der tilsættes kaffe og te for at  

 opnå en særlig  

 smagsmæssig retning, f.eks. skaller eller blomster indenfor teområdet, ikke  

 skal afgiftsberigtiges, men kun den egentlige te eller kaffe, der indgår i  

 blandingen. Skatteministeriet har ved skrivelse af 1.11.1999 besvaret  

 henvendelsen, hvoraf bl.a. fremgår følgende:
 Som udgangspunkt er det varens tarifering, der er afgørende for  

 om en vare er afgiftspligtig.
I andre tilfælde vil det afgørende være en konkret vurdering af  

 den pågældende vare. Ved den påklagede afgørelse har told- og skatteregionen  

 efteropkrævet teafgift på i alt 26.504 kr. for perioden 1. maj 1996 - 31.  

 april  

 1999 af 4.098 kg blomster og skaller.
Told- og skatteregionen har som hjemmel for den påklagede  

 afgørelse henvist til lov om forskellige forbrugsafgifter (lovbekendtgørelse  

 nr. 638 af 21.8.1998) § 11b, hvoraf det fremgår, at te, henhørende under  

 toldtariffens position 0902 er afgiftspligtig.
Regionen har endvidere henvist  

 til toldtariffens forklarende bemærkninger, hvoraf det fremgår, at positionen  

 0902 omfatter foruden tesorter, der stammer fra buske af plantearten Thea  

 tillige te, der er aromatiseret ved en dampningsproces (fx ved gæring) eller  

 ved tilsætning af flygtige olier (fx citron- eller bergamotolie), af kunstige  

 aromastoffer eller af dele af forskellige andre aromatiske planter eller  

 frugter, såsom jasminblomster, tørrede appelsinskaller mm.
Regionen har som begrundelse for sin afgørelse anført, at  

 tilsætning af forskellige frugtskaller og blomster til den importerede te  

 ikke  

 kan ske afgiftsfrit.
Regionen har herved lagt vægt på, at det efter ordlyden  

 i  

 loven er færdigvarens tarifering, der er afgørende for afgiftspligtens  

 indtræden.
 Regionen har endelig anført, at klagerens repræsentants  

 henvisning til lov om forskellige forbrugsafgifter § 11, stk. 2, der  

 omhandler  

 kaffe, ikke er relevant, idet der ikke i lovgivningen findes en tilsvarende  

 bestemmelse for te.
 Klagerens repræsentant har over for Landsskatteretten nedlagt  

 påstand om, at klagerens tilsvar af teafgift for perioden 1. maj 1996 - 31.  

 april 1999 nedsættes med 26.504 kr.
 Repræsentanten har til støtte for påstanden anført, at skaller,  

 blomster m.v., der anvendes i blandinger med sort te, ikke skal belægges med  

 teafgift, idet opkrævning af teafgiften alene vedrører den rene te og ikke de  

 fremmede tilsætningsstoffer, der tilføres teen for at give produktet en  

 varieret smag, udseende m.v.
Repræsentanten har hertil anført, at det ikke af forarbejderne  

 til forslag om ændring af forskellige afgiftslove fremsat den 17. august  

 1976,  

 i hvilket forslag til afgift på te var indeholdt, fremgår, hvorfor man valgte  

 at pålægge te med en afgift.
Repræsentanten har dog antaget, at baggrunden  

 har  

 været de sædvanlige fiskale grunde, samt at man formentlig har anset det for  

 naturligt at belægge te med afgift, når kaffe allerede på dette tidspunkt var  

 belagt med en afgift.
Repræsentanten har tillige anført, at på tidspunktet for  

 teafgiftens indførelse var der ikke tradition for at tilføre den sorte te  

 aromatiserede stoffer i form af for eksempel blomster, appelsin-, og  

 citronskaller eller lignende.
Det er derfor helt utilsigtet, at den  

 forekommende  

 udvikling efter afgiftens indførelse, hvorefter forbrugeren i stigende omfang  

 efterspørger blandingsprodukter, skulle indebære, at import af disse  

 tilsætningsstoffer belægges med en teafgift.
Der er da heller ikke i det  

 oprindelige  

 lovforslag omkring teafgiftens indførelse støtte for, at sådanne eventuelle  

 tilsætningsstoffer skulle belægges med afgift.
I denne forbindelse har repræsentanten påpeget, at det i  

 lovforslaget fra 1976 såvel som i den nugældende lov (§ 11b) hedder, at der  

 skal erlægges afgift af "te" og "teekstrakt og varer  

 fremstillet  

 på basis heraf". Repræsentanten har navnlig henvist til formuleringen  

 vedrørende teekstrakter "og varer fremstillet på basis heraf", hvor  

 det i kommentarerne i Karnov anføres, at der er truffet afgørelse om, at  

 visse  

 teprodukter, der indeholder op til 5 % teekstrakt, eventuelt en ringe mængde  

 smagsstoffer og op til 95 % sukker tillades afgiftsberigtiget med  

 afgiftssatsen på teekstrakt pr. kg nettoindhold af teekstrakt.
Efter  

 repræsentantens opfattelse betyder dette, at afgiften klart relateres til den  

 varegruppe, der er afgiftsbelagt, her teekstrakt.
Det samme må gælde for te,  

 hvorfor fremmedstoffer så som blomster og skaller, der ikke på nogen logisk  

 måde kan defineres som te, skal holdes udenfor afgiftsgrundlaget.
Repræsentanten har samtidig anført, at der tillige gælder et  

 parallelt afgiftssystem for kaffeområdet, jf. lov om forskellige  

 forbrugsafgifter, hvor det i § 11, stk. 2, hedder: "Af varer under  

 toldtariffens  

 position 0901 90 og af varer under toldtariffens position 2101 12, der ikke i  

 sig selv er afgiftspligtige efter stk. 1, men som indeholder kaffe eller  

 kaffeekstrakt, svares den i stk. 1 nævnte afgift af varens indhold af kaffe  

 eller kaffeekstrakt.". De i stk. 1 anførte afgiftssatser er for kaffe,  

 brændt kaffe og kaffeekstrakter uden indhold af andre bestanddele end kaffe.  

 Den her anførte formulering af § 11, stk. 2, støtter repræsentantens  

 synspunkt  

 om, at kun de egentlige afgiftsobjekter, dvs. her kaffe, skal belægges med  

 afgift, hvilket ligeledes må gælde for te.
Hertil kommer de i loven i øvrigt  

 klart definerede afgiftsobjekter, så som ekstrakter af både kaffe og te og  

 kaffeerstatning, respektive tilsætning, jf. § 11a, hvis formulering ligeledes  

 støtter, at fremmedstoffer ikke skal belægges med afgift, da det i § 11a,  

 hedder: "Af kaffeerstatning og kaffetilsætning, herunder blandinger af  

 nævnte varer med kaffe, svares en afgift til statskassen på 64 øre pr. kg  

 nettovægt af varens indhold af kaffeerstatning og kaffetilsætning.".
Repræsentanten har endvidere anført, at det er et grundlæggende  

 princip ved fortolkning af toldtariffens regler i relation til  

 varedefinitioner, at man for så vidt angår blandede varer går ud fra, hvad  

 den  

 karaktergivende bestanddel af varen er, og derfor tariferer varen ud fra  

 denne  

 bestanddel, jf. de almindelige bestemmelser til toldtariffens forklarende  

 bemærkninger.
Toldtariffens forklarende bemærkninger til position 0902 om  

 aromatiseret te skal derfor forstås således, at i produkter, der er  

 aromatiserede ved tilsætning af f.eks. appelsinskaller, blomster, nelliker  

 etc.  

 og derfor fremstår som blandingsprodukter, skal den i produktet indeholdende  

 te  

 tariferes under position 0902. Var meningen derimod, at blomster, skaller  

 m.v.  

 skulle tariferes som te i denne situation, skulle det fremgå klart af de  

 forklarende bemærkninger.
Idet blandingsforholdet mellem sort te og  

 blomsterskaller eller lignende kan variere stærkt fra produkt til produkt, og  

 i  

 færdigprodukter, hvor den sorte te er af minimalt indhold eller klart  

 sekundært  

 i forhold til andre produkter, ville det være åbenbart urimeligt at  

 afgiftsbelægge hele produktet som te.
Hertil kommer, at der under alle  

 omstændigheder må være en bagatelgrænse, således at forstå, at såfremt told-  

 og  

 skatteregionens forståelse af de forklarende bemærkninger måtte være korrekt,  

 må mængdeforholdet mellem te og blomsterskaller etc. have betydning for, om  

 varen kan afgiftsbelægges som te.
Repræsentanten har herudover anført, at uanset om de forklarende  

 bemærkninger måtte støtte told- & skatteregionens synspunkt eller i hvert  

 fald rejser tvivl om forståelsen af begrebet te i relation til toldtariffen,  

 er  

 de hensyn, der ligger bag toldtariffen, nemlig overordnede overvejelser i  

 relation  

 til handels- og ulandspolitik, ikke de samme, som dem der ligger bag  

 afgiftspolitikken udtrykt i lov om forskellige forbrugsafgifter.
Når der  

 derfor  

 i forbrugsafgiftsloven efter indførelsen af teafgiften og i senere  

 lovændringer  

 og tilpasninger er sket en slavisk henvisning til toldtariffen, er der ikke  

 hermed skabt hjemmel til at afgiftsbelægge blomster, skaller m.v. med  

 teafgift,  

 når disse varer optræder i blandinger med te.
Repræsentanten har yderligere anført, at afgiften af kaffe og te  

 i 1992 blev omlagt fra en importafgift til en almindelig punktafgift, hvor  

 virksomhederne betaler afgiften i forbindelse med udlevering af varerne fra  

 virksomheden imod tidligere ved importen til Danmark.
Det forhold, at  

 afgiften  

 ikke længere er knyttet sammen med importfunktionen, understreger yderligere,  

 at definitionen af begrebet te ikke skal være afhængig af  

 fortolkningsbemærkninger til toldtariffen, der forholder sig til, hvorledes  

 fremmedstoffer skal tariferes i blandinger med sort te.
Repræsentanten har endelig anført, at indkøbet af te hos den  

 endelige forbruger sker på forskellig vis.
Nogle forbrugere køber  

 færdigblandede pakker, blandt andet med aromatilsætning i form af førnævnte  

 skaller og blomster.
Andre forbrugere foretager selv blanding af teen i  

 butikken efter det såkaldte løsvægtsprincip, dvs. man anbringer forskellige  

 produkter i teposen og laver dermed sin egen teblanding.
Efter sidstnævnte  

 koncept betales der kun afgift af den sorte te, idet blomster, skaller etc.,  

 der er solgt en gros ud til butik, ikke bliver belagt med teafgift.
Herved  

 fremkommer der en uhensigtsmæssig og uheldig konkurrenceforvridende  

 forskelsbehandling af de virksomheder, der selv foretager blandingen.
Repræsentanten har sluttelig anført, at der af definitionen af  

 te i den engelske version af de forklarende bemærkninger til position 09.02  

 fra  

 World Customs Organization, dateret januar 1978 (der efter Told- og  

 Skattestyrelsens oplysninger skulle være identisk med den udgave, der var  

 gældende nogenlunde på samme tidspunkt som afgiften af te blev vedtaget) ikke  

 er inddraget blomster og skaller mv.
Efter repræsentantens opfattelse støtter  

 dette synspunktet om, at disse bestanddele ikke på det tidspunkt, hvor  

 teafgiften blev indført i 1976, var en naturlig del af begrebet te eller  

 kunne  

 knyttes til begrebet.
Det har således ikke været lovgivers mening at belægge  

 blomster, skaller mv. med teafgift.
 Landsskatteretten skal  

 udtale:
Af lovbekendtgørelserne nr. 542 af 22.6.1994, nr. 748 af  

 7.8.1996 og nr. 638 af 21.8.1998 af lov om forskellige forbrugsafgifter §  

 11b,  

 fremgår det, at der pr. kg nettovægt svares en afgift af te (toldtariffens  

 pos.  

 0902). Afgiften på te blev med lov nr. 1107 af 29.12.1997 om ændring af  

 forskellige punktafgiftslove hævet fra 5 kr. 00 øre til 6 kr. 25 øre med  

 virkning fra 1. januar 1998 Af toldtariffens forklarende bemærkninger til position 0902 Te,  

 også aromatiseret fremgår der følgende:
 Denne position omfatter de forskellige tesorter, der stammer  

 fra buske af plantearten Thea.
(. ) Te, der er aromatiseret ved en dampningsproces (fx ved  

 gæring) eller ved tilsætning af flygtige olier (fx citron- eller  

 bergamotolie),  

 af kunstige aromastoffer (som, kan være i form af krystaller eller pulver)  

 eller af dele af forskellige andre aromatiske planter eller frugter (såsom  

 jasminblomster, tørrede appelsinskaller eller kryddernelliker), tariferes  

 ligeledes i denne position. Landsskatteretten finder, at klagerens tilsætning af blomster,  

 skaller mv. til den importerede te gør, at det færdige produkt, som klageren  

 herefter pakker og videresælger, er omfattet af begrebet aromatiseret te, som  

 nævnt i de forklarende bemærkninger til toldtariffens position 0902. Under  

 hensyn til lov om forskellige forbrugsafgifter § 11 bs henvisning til,  

 at der  

 skal betales afgift af te henhørende under toldtariffens position 0902,  

 herunder  

 således også aromatiseret te, finder Landsskatteretten, at regionen med rette  

 har efteropkrævet klageren teafgift for de blomster, frugter mv., som  

 klageren  

 i perioden 1. maj 1996  31. april 1999 har indkøbt og iblandet  

 importeret te  

 med henblik på videresalg.
 Den påklagede afgørelse vil herefter være at stadfæste.
