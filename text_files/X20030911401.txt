Indbetaling til  

 ophørspension efter pensionsbeskatningslovens § 15 A - indskud bestående af  

 genvundne afskrivninger opstået i forbindelse med ekspropriation af en  

 vindmølle Spørgsmål Er reglerne i pensionsbeskatningslovens § 15 A, stk. 4, til hinder  

 for, at A kan få fradrag for indskud på en pensionsordning i medfør af  

 pensionsbeskatningslovens § 15 A, såfremt indskuddet består af genvundne  

 afskrivninger opstået i forbindelse med ekspropriation af en vindmølle? Svar Nej.
Beskrivelse af de faktiske  

 forhold Pensionsbeskatningslovens § 15A bestemmer, at personer, der i  

 forbindelse med afståelse af deres erhvervsmæssige virksomhed eller en andel  

 af  

 denne opnår en skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte beløb.
Bestemmelsen har til formål at indføre en særlig adgang for  

 personer over 55 år, der har drevet selvstændig virksomhed i mindst 10 år,  

 til  

 at oprette pensionsordninger i forbindelse med virksomhedsophør.
Disse  

 personer  

 står ved erhvervsvirksomhedens ophør typisk dels med en skattepligtig  

 fortjeneste hidrørende fra virksomheden, dels med en meget begrænset eller  

 helt  

 manglende pensionsopsparing.
 Bestemmelsen går ud på at tillade en nærmere afgrænset  

 persongruppe at anvende et beløb svarende til den skattepligtige fortjeneste  

 ved afståelse af virksomhed, dog maks. 2.133.100kr. (2003-niveau) til at  

 oprette pensionsordninger med løbende udbetalinger og ratepensionsordninger  

 efter særlige beskatningsregler, der tilgodeser de pågældendes særlige  

 situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige gevinster, der opnås ved  

 salg  

 af virksomhedens aktiver, såsom driftsmidler, goodwill og andre immaterielle  

 aktiver, fast ejendom og værdipapirer, med fradrag af tab.
 A drev fra 1981 til den 1. juli 1999 en planteavlsejendom på 47,7  

 hektar.
I foråret 1997 købte han en vindmølle for i alt 3.100.000 kr., som  

 blev opstillet på en tilmatrikuleret vindmølleparcel.
Han aflægger regnskab  

 for  

 virksomheden efter virksomhedsordningens principper og mølleregnskabet blev  

 en  

 integreret del heraf.
I forbindelse med motorvejsbyggeri blev ejendommen eksproprieret  

 den 1. juli 1999, og jorden blev inddraget til motorvejsanlæg.
A boede  

 herefter  

 til leje i ejendommens stuehus.
Provenuet efter ekspropriationen blev anvendt til delvis  

 indfrielse af lån, hvorefter resten blev anbragt i værdipapirer og på  

 bankindlån.
Virksomheden fortsatte herefter som vindmøllevirksomhed i  

 virksomhedsordningen.
Der foretages løbende maksimale afskrivninger.
I år 2000 påbegyndtes parcelhusbyggeri.
Byggeriet finansieredes  

 løbende med hensatte midler.
Parcelhuset blev taget i brug 1. oktober 2000.
I foråret 2002 ophørte A med at drive vindmøllevirksomhed, idet  

 møllen den 1. april 2002 blev eksproprieret med en erstatning på 3.750.000  

 kr.  

 De genvundne afskrivninger er opgjort til 90 pct. af 3.140.884 kr. svarende  

 til  

 2.826.796 kr.
I den forbindelse ønsker han at indbetale 2.000.000. kr. på en  

 ophørspension efter pensionsbeskatningslovens § 15 A.
 Efter den daværende formulering af pensionsbeskatningsloven § 15  

 A, stk. 3, må den erhvervsmæssige virksomhed ikke i væsentligt omfang have  

 bestået af finansiel virksomhed som udlejning af fast ejendom, besiddelse af  

 kontanter, værdipapirer eller lignende, jf. stk. 4.
 Af den dagældende stk. 4 fremgår, at en persons erhvervsmæssige  

 virksomhed anses for i væsentligt omfang at have bestået i sådan finansiel  

 virksomhed, hvis mindst 25 pct. af indtægterne fra den erhvervsmæssige  

 virksomhed opgjort som gennemsnittet af de seneste 3 regnskabsår stammer fra  

 sådan aktivitet, eller hvis handelsværdien af virksomhedens  

 udlejningsejendomme, kontanter, værdipapirer eller lignende enten på  

 overdragelsestidspunktet eller opgjort som gennemsnittet af de seneste 3  

 regnskabsår udgør mindst 25 pct. af handelsværdien af virksomhedens samlede  

 aktiver.
 For indkomstårene 1999, 2000 og 2001 har spørgeren haft følgende  

 indkomstforhold:
Resultat af virksomhedsdriften var i 1999 - 163.132 kr. efter  

 fradrag af en nettorenteudgift på 117.267 kr. og tillæg af rentekorrektion på  

 34.721 kr.
Heraf udgjorde vindmølledriften (salg af el) 482.678 kr.
 For indkomståret 1999 har han haft følgende formueforhold:
 Handelsværdi af vindmøllen har spørgeren ansat til 3.100.000 kr.  

 Aktiver i virksomheden, ultimo, andrager herefter 4.691.145 kr., heraf  

 finansielle aktiver 1.502.579 kr. (likvide beholdninger). Gæld i virksomheden  

 1.880.597 kr.
Resultat af virksomhedsdriften var i 2000 72.827 kr. efter fradrag  

 af en nettorenteudgift på 89.059 kr. og tillæg af en rentekorrektion på 1.762  

 kr.
Heraf udgjorde vindmølledriften 504.550 kr.
 For indkomståret 2000 har han haft følgende formueforhold:
Handelsværdi af vindmøllen har spørgeren skønsmæssigt ansat til  

 3.425.000 kr.
Aktiver i virksomheden, ultimo, andrager herefter 3.605.096  

 kr.,  

 heraf finansielle aktiver 137.742 kr. (likvide beholdninger). Gæld i  

 virksomheden: 1.021.613 kr.
Resultat af virksomhedsdriften var i 2001 277.482 kr efter fradrag  

 af en nettorenteudgift på 57.891 kr. og efter tillæg af rentekorrektion på  

 1.762 kr.
Heraf udgjorde vindmølledriften 522.196 kr.
 For indkomståret 2001 har han haft følgende formueforhold:
Handelsværdi af vindmøllen ansættes til 3.750.000 kr, svarende til  

 ekspropriationsbeløbet.
Aktiver i virksomheden, ultimo, andrager herefter  

 3.877.243 kr., heraf finansielle aktiver 61.038 kr.( likvide beholdninger).  

 Gæld i virksomheden:620.007 kr.
 Aktiver uden for virksomheden:
1999 2000 2001 Stuehus 0 1.600.000 1.300.000 Biler 169.065 143.000 122.149 Tilgodehavender 39.463 23.034 23.963 Værdipapirer 977.821 874.053 574.775 Likvide beholdninger 1.123.779 156.110 121.641 Af den dagældende stk. 4 i pensionsbeskatningslovens § 15A  

 fremgår, at en persons erhvervsmæssige virksomhed anses for i væsentligt  

 omfang  

 at have bestået i finansiel virksomhed, jf. stk. 3, hvis mindst 25 pct. af  

 indtægterne fra den erhvervsmæssige virksomhed opgjort som gennemsnittet af  

 de  

 seneste 3 regnskabsår stammer fra sådan aktivitet, eller hvis handelsværdien  

 af  

 virksomhedens udlejningsejendomme, kontanter, værdipapirer eller lignende  

 enten  

 på overdragelsestidspunktet eller opgjort som gennemsnittet af de seneste 3  

 regnskabsår udgør mindst 25 pct. af handelsværdien af virksomhedens samlede  

 aktiver.
Virksomhedens samlede aktiver i regnskabsårene 1999, 2000 og 2001  

 udgør 12.173.484 kr. (4.691.145+ 3.605.096+3.877.243 kr.). Heraf var  

 1.701.359  

 kr. (1.502.579 + 137.742 + 61.038 kr.) likvide beholdninger.
I de pågældende  

 3  

 indkomstår udgjorde de likvide beholdninger (kontanter) således i gennemsnit  

 13,9 pct. af de samlede aktiver ((1.701.359/12.173.484) x 100). På  

 overdragelsestidspunktet udgjorde de finansielle aktiver ligeledes under 25  

 pct. af de samlede aktiver.
 Der er heller ikke tale om, at mindst 25 pct. af indtægterne fra  

 den erhvervsmæssige virksomhed opgjort som gennemsnittet af de seneste 3  

 regnskabsår stammer fra finansiel aktivitet.
 Styrelsen finder derfor ikke, at A's erhvervsmæssige virksomhed i  

 væsentligt omfang har bestået i finansiel virksomhed, jf.  

 pensionsbeskatningslovens § 15A, stk. 3 og 4.
Det forudsættes, at spørgeren og dennes rådgiver udfylder  

 erklæring i medfør af pensionsbeskatningslovens § 15 A, stk. 8, jf. § 14 i  

 bekendtgørelse om beskatningen af pensionsordninger (blanket nr. 02.032 eller  

 02.033). Det forudsættes endvidere, at de øvrige betingelser for at kunne få  

 fradrag efter pensionsbeskatningslovens § 15 A er opfyldt.
De øvrige  

 betingelser for at få fradrag fremgår af blanketten.
 Ligningsrådet  

  

 tiltrådte  

 indstillingen.
