Pressenævnets kendelse i sag nr. 12-70-00375 Resumé Klager  en person  klagede over artiklen BEKKERS BY.
Sådan liberaliseres fangster i havkattens hyttefad i Fyens Stiftstidende.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
Da klagen vedrører en artikel bragt i Fyens Stiftstidende og på fyens.dk i 2007, og [Klager] først i 2012 rettede henvendelse til Fyens Stiftstidende, er dette sket efter klagefristens udløb.
Da klagen er indgivet til mediet efter klagefristens udløb, og Fyens Stiftstidende ikke har givet afkald på klagefristen, afvises klagen derfor som for sen, jf. medieansvarslovens § 43, stk. 3.
Det forhold, at artiklen stadig er tilgængelig på fyens.dk kan ikke føre til andet resultat.
Klagen afvises uden realitetsbehandling.
[Klager] har klaget til Pressenævnet over artiklen BEKKERS BY.
Sådan liberaliseres fangster i havkattens hyttefad bragt i Fyens Stiftstidende og på fyens.dk den 15. juli 2007, idet han mener, at god presseskik er tilsidesat.
 Klagen er modtaget i Pressenævnet den 5. december 2012.
 [Klager] rettede i november 2012 henvendelse til Fyens Stiftstidende og anmodede om, at artiklen blev rettet.
Fyens Stiftstidende afviste ved brev af 14. november 2012 at foretage rettelser i artiklen og henviste til fristen for at klage til Pressenævnet.
Af brevet fremgik bl.a. følgende:
Indledningsvis vil jeg fastslå, at det ærgrer mig, at reaktionen kommer med mere end fem års forsinkelse.
Det er altid nemmere at håndtere uoverensstemmelser om avisens indhold, mens sagen er i frisk erindring.
Det giver os samtidig mulighed for at korrigere eventuelle fejl og misforståelser i umiddelbar forlængelse af, at de har været bragt i avisen.
 Af samme årsag er klagefristen til Pressenævnet fastsat til 28 dage fra publikationen.
Hvis jeg forstår din henvendelse korrekt, er der ikke nogen ny udvikling i sagen eller nogen aktuel anledning til, at du henvender dig til avisen nu. [Klager] har til støtte for klagen bl.a. anført, at artiklen byggede på fejlagtige informationer, og at artiklen bagvaskede ham.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
Da klagen vedrører en artikel bragt i Fyens Stiftstidende og på fyens.dk i 2007, og [Klager]først i 2012 rettede henvendelse til Fyens Stiftstidende, er dette sket efter klagefristens udløb.
Da klagen er indgivet til mediet efter klagefristens udløb, og Fyens Stiftstidende ikke har givet afkald på klagefristen, afvises klagen derfor som for sen, jf. medieansvarslovens § 43, stk. 3.
Det forhold, at artiklen stadig er tilgængelig på fyens.dk kan ikke føre til andet resultat.
Klagen afvises uden realitetsbehandling.
