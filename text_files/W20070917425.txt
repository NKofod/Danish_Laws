Landsskatteretskendelse vedr.
Avance ved tvangsindløsning af  

 aktier - erhvervelsesår - ugyldighedsindsigelse Klagen vedrører  

 periodisering af yderligere avance opnået i  

 tilknytning til tvangsindløsning af aktier.
Klageren har desuden påstået  

 ansættelsen for indkomståret 2000 for ugyldig.
Landsskatterettens afgørelse Indkomståret 2000 Kapitalindkomst Avance ved tvangsindløsning  

 af aktier anset for skattepligtig i 2000. Forhøjelse kr.  

 227.406 Klageren har selvangivet  

 beløbet i 2001 Landsskatteretten stadfæster  

 skatteforvaltningens afgørelse Indkomståret 2001 Avance ved tvangsindløsning  

 af aktier overført til 2000. Fremførselsberettiget tab forhøjet med kr.  

 227.406 Klageren har selvangivet  

 beløbet i 2001 Landsskatteretten stadfæster  

 skatteforvaltningens afgørelse Sagens oplysninger Klageren ejede i indkomståret  

 2.254 stk. aktier i A A/S.
 I forbindelse med  

 omorganiseringen af at A A/S europæiske organisation, hvor B opnåede  

 ejerskab  

 over mere end 90 % aktierne i A A/S, besluttede de to selskabers bestyrelser  

 at  

 iværksætte en tvangsindløsningsprocedure for de øvrige aktionærer i A A/S,  

 jf.  

 aktieselskabslovens § 20 b.
 Tvangsindløsningskursen blev  

 fastsat til 405. Klagerens aktier i A A/S blev indløst den 17. maj 2000.
 Som følge af en aktionærs  

 klage over den fastsatte indløsningskurs blev der i Retten udmeldt skønsmænd  

 i  

 medfør af aktieselskabslovens § 20 b, stk. 2.
 I februar 2001 fandt  

 skønsmændene, at indløsningskursen var fastsat for lavt, hvorfor denne burde  

 hæves med 100,89 point.
A A/S besluttede i maj 2001  

 at følge skønsmændenes indstilling og afregnede den 14. maj 2001 den ekstra  

 kursavance via fondsnota.
Klageren modtog herefter kr. 227.604 ekstra i  

 indløsningssum.
Der blev ikke givet renteerstatning.
 Klageren medtog ekstrabeløbet  

 på sin selvangivelse for indkomståret 2001.
 Ved brev dateret 29. april  

 2004 varslede skatteforvaltningen forhøjelse af klagerens skatteansættelse  

 for  

 indkomståret 2000. Brevet blev sendt med B-post.
 Klageren har oplyst, at han  

 modtog brevet den 4. maj 2005.
Skatteforvaltningens afgørelse Skatteforvaltningen har anset  

 det i 2001 ekstra udbetalte tvangsindløsningsbeløb for skattepligtigt i 2000.
Der er henvist til, at det af  

 aktieselskabslovens regler for tvangsindløsning, jf. §§ 20 b og 20 c, følger,  

 at såfremt aktierne ikke er overdraget inden udløbet af den i  

 aktieselskabsloven § 20 c, stk. 1 fastsatte frist, anses aktierne for afstået  

 på den i Statstidende anførte dato for fristens udløb.
Der er videre henvist  

 til Ligningsvejledningens afsnit S.G.2.6.9 samt til afgørelserne TfS 1988,  

 318  

 LSR og TfS 1988, 558 LR.
 Skatteforvaltningen har  

 videre anført, at den af klageren påberåbte afgørelse SKM2001.486.VLD ikke  

 omhandler samme problemstilling som den i klagerens sag.
Klagerens påstand og argumenter Klageren har nedlagt  

 principal påstand om ugyldighed for så vidt angår skatteansættelsen for  

 indkomståret  

 2000. Subsidiært har klageren påstået den yderligere modtagne indløsningssum  

 for skattepligtig i indkomståret 2001.
Ad formaliteten For så vidt angår  

 ugyldighedspåstanden har klageren gjort gældende, at skattemyndigheden ikke  

 har  

 overholdt fristreglen i skattestyrelseslov § 34, hvorfor agterskrivelsen  

 vedrørende indkomståret 2000 er ugyldig.
 Klageren har henvist til, at  

 selvom agterskrivelsen var dateret den 29. april 2004, modtog han den først  

 med  

 posten den 4. maj 2004.
 Klageren har desuden henvist  

 til, at han af en medarbejder i Skatteministeriets departement har fået  

 oplyst,  

 at skatteforvaltningen for at overholde tidsfristen i skattestyrelsesloven  

 senest skulle have afsendt agterskrivelsen lørdag den 1. maj 2004.
 Videre har klageren af  

 postvæsnet fået oplyst, at 99 % af indleveret B-post bliver omdelt  

 efterfølgende  

 hverdag.
 Klageren har på baggrund  

 heraf anført, at han såfremt agterskrivelsen var afsendt den 29. april 2004  

 burde have modtaget dette brev enten fredag den 30. april 2004 eller lørdag  

 den  

 1. maj 2004. Blev brevet derimod først sendt den 30. april 2004 burde han  

 have  

 modtaget agterskrivelsen enten lørdag den 1. maj 2004 eller mandag den 3. maj  

 2004.
 Henset til at skatteforvaltningens  

 medarbejdere formentlig ikke har været på arbejde lørdag den 1. maj 2004, er  

 det klagerens opfattelse, at agterskrivelsen har ligget weekenden over i  

 forvaltningen og først er blevet afsendt mandag den 3. maj 2004. Fristreglen  

 er  

 således ikke overholdt, og agterskrivelsen derfor ugyldig.
 Ad realiteten.
 Til støtte for  

 indløsningssummen skal periodiseres til indkomståret 2001, har klageren gjort  

 gældende, at dette følger af retserhvervelsesprincippet og den suspensive  

 betingelse for, hvornår kursavancer indtægtsføres, som disse er beskrevet i  

 Ligningsvejledningens  

 afsnit E.A.3.1.
 Indløsningssummen ved  

 tvangsindløsningen i 2000 har klageren således ret til den 15. maj 2000. Den  

 yderligere indløsningssum finder klageren imidlertid først at have vundet ret  

 til ved skønsrapporten i 2001. Da klageren ved indgangen til 2001 ikke kunne  

 vide, at han ville opnå en højere kursavance for sine aktier i A A/S i løbet  

 af  

 året, er det klagerens opfattelse, at den suspensive regel om usikkerhed om,  

 hvorvidt en aftale bliver gennemført, træder i kraft.
 Klageren har videre henvist  

 til Vestre Landsrets dom offentliggjort ved SKM2001.486.VLD, der beskriver  

 hvordan aktieavancer opnået med to års mellemrum af samme solgte post aktier  

 skal periodeafgrænses, samt til SKM2001.556.LR, der ligeledes behandler  

 periodeafgræsningen ved opnåelse af retserhvervelse til aktieavancer med  

 forskel i aftaleindgåelsestidspunkt og beskatningstidspunkt.
 Derimod finder klageren ikke,  

 at de af skatteforvaltningen påberåbte afgørelser er anvendelige.
Landsskatterettens bemærkninger og begrundelse Efter den for indkomståret  

 2000 gældende skattestyrelseslov kan skattemyndighederne ikke afsende varsel  

 om  

 forhøjelse heraf senere end den 1. maj i det 4. år efter indkomstårets udløb,  

 jf. dagældende skattestyrelseslov § 34, stk. 1 (lovbekendtgørelse nr. 859 af  

 13. september 2000).
 På baggrund af sagens  

 oplysninger må lægges til grund, at agterskrivelsen af 29. april 2004 er  

 afsendt  

 senest 1. maj 2004. Agterskrivelsen er dermed rettidigt afsendt, hvorfor  

 ugyldighedspåstanden ikke kan imødekommes.
For så vidt angår den  

 yderligere indløsningssum bemærkes, at den almindelige hovedregel er, at  

 indtægt skal medregnes ved indkomstopgørelsen på tidspunktet for den endelige  

 retserhvervelse.
Kun hvor der er tale om aftaler tilknyttet sådanne  

 betingelser,  

 at der er usikkerhed om aftalens gennemførelse, udskydes  

 beskatningstidspunktet.
Beskatning skal da ske, når betingelsen er opfyldt.
 Ved tvangsindløsningen i 2000  

 var klagerens pligt til at aflevere aktierne ubetinget, jf.  

 aktieselskabsloven  

 § 20 b, stk. 1. Da klageren i maj 2000 afleverede sin aktiepost erhvervede  

 han  

 således et endeligt og ubetinget krav på indløsningssummen.
 Den efter aktieselskabslovens  

 § 20 b, stk. 2, igangsatte procedure om fastsættelse af indløsningskursen  

 medførte alene en usikkerhed om størrelsen af indløsningssummen, men  

 bevirkede  

 ikke en udsættelse af det tidspunkt, hvor aktieposten må anses for  

 tvangsindløst.
 Klageren erhvervede således  

 ret til tvangsindløsningssummen i indkomståret 2000. Den i 2001 yderligere  

 udbetalte indløsningssum skal derfor også beskattes i indkomståret 2000.
 Skatteankenævnets afgørelse  

 stadfæstes.
