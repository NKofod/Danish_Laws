Nr LSF 58 Forslag til Lov om ændring af lov om erhvervsfremme Fremsat af erhvervsministeren (Mimi Jakobsen) den 23. november 1994 Vedtaget ved tredjebehandling den 18. maj 1995 Lov nr. 364 af 14/06/1995 § 1 I lov om erhvervsfremme, jf. lovbekendtgørelse nr. 84 af 22. februar 1993,  

 som ændret ved lov nr. 1093 af 22. december 1993 og lov nr. 284 af 27. april  

 1994, foretages følgende ændringer:
 1. Overalt i loven ændres »Industri- og  

 Handelsstyrelsen« til: »Erhvervsfremme Styrelsen«.
 2. I § 6, stk. 1, indsættes efter 3. pkt.:
»Erhvervsministeren kan udpege medlemmer af rådet efter indstilling  

 af organisationer, dog således at det overvejende flertal af sådanne  

 medlemmer skal være medlemmer af de pågældende organisationer.« 3. I § 7, stk. 1, nr. 1, ændres  

 »Erhvervsudviklingsrådet« til: »regeringen«.
 4. I § 7, stk. 1, nr. 2, udgår »til forelæggelse for  

 Erhvervsudviklingsrådet«.
 5. I § 8, stk. 2, 2. pkt., indsættes efter »i alt 2  

 gange«: », i særlige tilfælde dog flere gange«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om erhvervsfremme, jf. lovbekendtgørelse nr. 84 af 22. februar 1993,  

 som ændret ved lov nr. 1093 af 22. december 1993 og lov nr. 284 af 27. april  

 1994, foretages følgende ændringer:
 1. Overalt i loven ændres »Industri- og  

 Handelsstyrelsen« til: »Erhvervsfremme Styrelsen«.
2. I § 6, stk. 1, indsættes efter 3. pkt.:  

 »Erhvervsministeren kan udpege såvel medlemmer af en organisation som  

 ansatte i en organisation.« 3. I § 7, stk. 1, nr. 1, ændres  

 »Erhvervsudviklingsrådet« til: »regeringen«.
 4. I § 7, stk. 1, nr. 2, udgår: »til forelæggelse for  

 Erhvervsudviklingsrådet«.
 5. I § 8, stk. 2, 2. pkt., indsættes efter »i alt 2  

 gange«: », i særlige tilfælde dog flere gange«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslagets formål er at fastslå, at der som medlemmer af det i henhold til  

 lov om erhvervsfremme nedsatte Erhvervsudviklingsråd kan udpeges såvel  

 medlemmer af en organisation som ansatte i en organisation.
 Desuden foreslås det, at der gives hjemmel til, at Eksportfremmerådet kan  

 udøve direkte rådgivning over for regeringen vedrørende  

 eksportfremmespørgsmål af væsentlig betydning.
 Herudover foreslås en dispensationsadgang for ministeren til i særlige  

 tilfælde at udnævne et medlem mere end 2 gange.
 Endelig indeholder forslaget en teknisk tilpasning af loven som følge af,  

 at Industri- og Handelsstyrelsen har ændret navn til Erhvervsfremme  

 Styrelsen.
Forslaget har ingen administrative eller statsfinansielle konsekvenser  

 eller konsekvenser for kommunernes økonomi.
Forslaget vil heller ikke få  

 virkninger på omkostningerne i erhvervslivet eller på miljø, sundhed og  

 sikkerhed m.v.
Bemærkninger til de enkelte bestemmelser Til § 1 Til nr. 1 Forslaget er af teknisk karakter og er en konsekvens af, at Industri- og  

 Handelsstyrelsen har ændret navn til Erhvervsfremme Styrelsen.
Til nr. 2 Forslaget giver hjemmel til, at der også kan udnævnes medlemmer af  

 Erhvervsudviklingsrådet, som er ansat i en organisation, der har ret til at  

 indstille medlemmer af rådet til erhvervsministeren.
I henhold til § 4, stk. 1, jf. § 6, stk. 1, i lov om erhvervsfremme  

 nedsætter erhvervsministeren et Erhvervsudviklingsråd.
Rådet består af en  

 formand og 20 medlemmer.
Ministeren udnævner formanden og 6 af rådets  

 medlemmer.
De øvrige 14 medlemmer udnævnes af ministeren efter indstilling  

 fra en række organisationer.
Om sidstnævnte medlemmer er det anført i  

 lovforslagets bemærkninger, at det forudsættes, at de af organisationerne  

 indstillede medlemmer er »folkevalgte« organisationsrepræsentanter  

 eller tilknyttet en virksomhed.
Det indebærer, at der ikke kan indstilles og  

 udnævnes medlemmer, som er ansat i den pågældende organisation.
 Denne begrænsning har imidlertid vist sig at være uhensigtsmæssig, idet  

 Erhvervsudviklingsrådet herved ikke har mulighed for at få tilført den  

 erhvervsmæssige indsigt, som også en ansat i en organisation er i besiddelse  

 af, og som såvel Erhvervsministeriet som den pågældende organisation kan have  

 interesse i bliver udnyttet i rådets arbejde.
Den nævnte begrænsning er anført i lovforslagets bemærkninger.
Derfor vil  

 den ikke kunne fjernes af erhvervsministeren alene ved en ændring af  

 cirkulæret om forretningsordenen for Erhvervsudviklingsrådet.
Det vil i  

 stedet kræve en ændring af selve lovteksten, der gør det muligt for  

 ministeren efter indstilling af de pågældende organisationer at udnævne såvel  

 folkevalgte organisationsrepræsentanter og personer tilknyttet en virksomhed  

 som personer, der er ansat i den pågældende organisation.
Til nr. 3 og 4 Forslagene giver hjemmel til, at Eksportfremmerådet kan udøve direkte  

 rådgivning over for regeringen vedrørende eksportfremmespørgsmål af væsentlig  

 betydning samt udarbejde analyser og forslag vedrørende eksportfremme af  

 væsentlig betydning for virksomhederne.
Eksportfremmerådet har ifølge erhvervsfremmelovens § 7 til opgave at  

 rådgive Erhvervsudviklingsrådet om eksportfremmespørgsmål af væsentlig  

 betydning, udarbejde analyser m.v. vedrørende eksportfremme til forelæggelse  

 for Erhvervsudviklingsrådet, udpege indsatsområder samt fastsætte principper  

 for Bevillingsudvalgets ydelse af medfinansiering til eksportfremmende  

 formål.
Desuden er Eksportfremmerådet - i medfør af lov om eksportkredit -  

 rådgivende med hensyn til generelle spørgsmål om risikodækning i forbindelse  

 med eksport.
Regeringen har nu på forskellig vis signaleret et ønske om at styrke  

 Eksportfremmerådets position.
Det fremgår således af Erhvervsredegørelse  

 1994, at regeringen i højere grad ønsker at indgå i dialog med  

 Eksportfremmerådet om eksportpolitiske spørgsmål.
Desuden giver forslag til  

 finanslov for 1995 Eksportfremmerådet væsentlige frihedsgrader til at  

 prioritere inden for den samlede eksportfremmebevilling.
I Eksportfremmerådet  

 er der ligeledes et ønske om at rådgive bredere om  

 internationaliseringsspørgsmål.
 Det foreliggende forslag er en naturlig opfølgning på ønsket om en udvidet  

 dialog, idet det heri slås fast, at Eksportfremmerådet kan udøve direkte  

 rådgivning over for regeringen.
Til nr. 5 Forslaget sigter mod at give ministeren mulighed for at dispensere fra  

 bestemmelsen om, at medlemmerne af Eksportfremmerådet kun kan udpeges 2  

 gange.
I henhold til § 8, stk. 1, i lov nr. 394 af 13. juni 1990 om  

 erhvervsfremme, som ændret ved § 14 i lov nr. 185 af 23. marts 1992 om  

 eksportkredit og § 1, pkt. 2, i lov nr. 1093 af 22. december 1992 om ændring  

 af lov om erhvervsfremme, består Eksportfremmerådet af en formand og  

17 medlemmer.
Formanden og 2 af medlemmerne udpeges af  

 erhvervsministeren. Øvrige medlemmer udpeges af ministeren efter indstilling  

 fra organisationer, ministerier samt Danmarks Nationalbank.
De medlemmer, som udpeges efter indstilling, er alle egentlige  

 repræsentanter for deres organisationer og myndigheder på et højt  

 administrativt niveau.
De pågældende er således typisk de øverste ansvarlige  

 for eksportfremmearbejdet i organisationerne og myndighederne og specielt  

 sagkyndige inden for det danske eksportfremmesystem.
Eksportfremmerådet baserer i vidt omfang sit virke på et samarbejde med de  

 nævnte organisationer og myndigheder.
En udskiftning af medlemmer vil derfor  

 i visse situationer kunne medføre risiko for en devaluering af  

 Eksportfremmerådets arbejde.
 For at modvirke dette foreslås, at ministeren kan dispensere fra  

 betingelsen om, at der ikke kan ske yderligere genudnævnelser, når en  

 dispensation må anses for nødvendig i forhold til de indstillingsberettigede  

 organisationers og myndigheders aktuelle, interne arbejdsfordeling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Overalt i loven ændres »Industri- og  

 Handelsstyrelsen« til: »Erhvervsfremme Styrelsen«.
2. I § 6, stk. 1, indsættes efter 3. pkt.:  

 »Erhvervsministeren kan udpege såvel medlemmer af en organisation som  

 ansatte i en organisation.« § 6. Erhvervsudviklingsrådet består af en formand og 20 medlemmer.  

 Rådets formand og medlemmerne udpeges af erhvervsministeren.  

 Erhvervsministeren udpeger en næstformand blandt rådets medlemmer.
Rådet  

 sammensættes således, at erhvervsmæssig, lokal og regional, teknologisk,  

 finansiel og samfundsmæssig indsigt er repræsenteret.
 3. I § 7, stk. 1, nr. 1, ændres  

 »Erhvervsudviklingsrådet« til: »regeringen«.
 4. I § 7, stk. 1, nr. 2, udgår: »til forelæggelse for  

 Erhvervsudviklingsrådet«.
 § 7. Eksportfremmerådet har inden for rammerne af § 2 til opgave  

 at:
 1) Rådgive Erhvervsudviklingsrådet om eksportfremmespørgsmål af væsentlig  

 betydning.
 2) Udarbejde analyser og forslag vedrørende eksportfremme af væsentlig  

 betydning for virksomhederne til forelæggelse for Erhvervsudviklingsrådet.
 5. I § 8, stk. 2, 2. pkt., indsættes efter »i alt 2  

 gange«: », i særlige tilfælde dog flere gange«.
Stk. 2. Formanden og medlemmerne udpeges for indtil 3 år ad  

 gangen.
De kan udpeges i alt 2 gange.
Efter 2. behandling den 16. maj 1995 § 1 I lov om erhvervsfremme, jf. lovbekendtgørelse nr. 84 af 22. februar 1993,  

 som ændret ved lov nr. 1093 af 22. december 1993 og lov nr. 284 af 27. april  

 1994, foretages følgende ændringer:
 1. Overalt i loven ændres »Industri- og  

 Handelsstyrelsen« til: »Erhvervsfremme Styrelsen«.
 2. I § 6, stk. 1, indsættes efter 3. pkt.:
»Erhvervsministeren kan udpege medlemmer af rådet efter indstilling  

 af organisationer, dog således at det overvejende flertal af sådanne  

 medlemmer skal være medlemmer af de pågældende organisationer.« 3. I § 7, stk. 1, nr. 1, ændres  

 »Erhvervsudviklingsrådet« til: »regeringen«.
 4. I § 7, stk. 1, nr. 2, udgår »til forelæggelse for  

 Erhvervsudviklingsrådet«.
 5. I § 8, stk. 2, 2. pkt., indsættes efter »i alt 2  

 gange«: », i særlige tilfælde dog flere gange«.
§ 2 Loven træder i kraft dagen efter bekendtgørelsen i Lovtidende.
