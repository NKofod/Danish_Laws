 Ved gennemførelsen af lov nr. 615 af 19. december 1984 om ændring af  

 ligningsloven (Aktiesalg til holdningselskaber), der har til formål at  

 forhindre, at navnlig hovedaktionærer gennem »holdingstiftelse«  

 kunne tage midler ud af selskabet på lempelige vilkår, selv om  

 hovedaktionæren i realiteten fortsat drev virksomheden, er det forudsat, at  

 de, der får dispositionen omgjort, får de offentlige afgifter i forbindelse  

 med den oprindelige disposition og omgørelsen refunderet.
 Finansudvalget har den 8. maj 1985 tiltrådt, at justitsministeriet  

 bemyndiges til at tilbagebetale og fritage for retsafgifter, til personer og  

 selskaber, der har omgjort dispositioner, der er blevet underkastet en ændret  

 skattemæssig behandling efter vedtagelsen af ovennævnte lov om ændring af  

 ligningsloven.
 I den anledning skal justitsministeriet meddele, at skifteretterne efter  

 anmodning kan tilbagebetale retsafgift, der er betalt i forbindelse med den  

 oprindelige disposition og med omgørelsen, når anmodningen er begrundet i  

 loven om den skattemæssige behandling af aktiesalg til holdningselskaber.
 Beløbene bedes konteret på konto 4601.60.0, obligatoriske afgifter i  

 øvrigt.
Ministeriet for skatter og afgifter, skattedepartementets cirkulære af 13.  

 maj 1985 om den skattemæssige behandling af aktiesalg til holdingselskaber,  

 der er tiltrådt af justitsministeriet, vedlægges til orientering. (* 1) P.M.V.
 E.B.
