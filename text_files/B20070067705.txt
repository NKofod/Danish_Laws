Bekendtgørelse  

 om ændring af bekendtgørelse om kommunernes ret til at få 65 pct. refusion af  

 udgifterne til kontant- og starthjælp m.v. til personer, der deltager i  

 tilbud  

 efter kapitel 10-11 i lov om en aktiv beskæftigelsesindsats § 1 I bekendtgørelse nr. 680 af 22. juni 2006 om kommunernes  

 ret til at få 65 pct. refusion af udgifterne til kontant- og starthjælp m.v.  

 til personer, der deltager i tilbud efter kapitel 10-11 i lov om en aktiv  

 beskæftigelsesindsats, foretages følgende ændringer:
 1.  


  

 § 2  

  

 affattes således:
»  

 § 2.  

  

 For at  

 kommunen kan få 65 pct. refusion af udgifterne til hjælp efter § 1, er  

 det  

 et krav, at 1)  

 	  

 betingelserne for  

 tilbud i lov om en aktiv beskæftigelsesindsats er opfyldt, 2)  

 	  

 tilbuddet i  

 gennemsnit er på minimum 10 timer om ugen, jf. dog stk. 2 og 3, og 3)  

 	  

 personen deltager  

 aktivt i tilbudet, jf. stk. 4.
 Hvis kravene ikke er opfyldt,  

 får kommunen 35 pct. i refusion.
 Stk. 2.  

  

 Et tilbud  

 kan være på mindre end gennemsnitlig 10 timer om ugen, hvis kommunen  

 dokumenterer, at det kun er muligt for personen at deltage på et lavere  

 timetal.
 Stk. 3.  

  

 Ved tilbud  

 om uddannelse, hvor det i almindelighed forventes, at personen anvender tid  

 til  

 forberedelse, kan forberedelsestid medregnes ved opgørelsen af timekravet.
 Stk. 4.  

  

 En person  

 anses for at deltage aktivt i et tilbud, medmindre personen har mere end 14  

 dages sammenhængende fravær i en kommunal opgørelsesperiode.  

 Opgørelsesperioden  

 er den periode, som kommunen benytter ved beregning af en persons månedlige  

 ydelse, jf. § 89 i lov om aktiv socialpolitik.
Stk. 5.  

  

 Perioder  

 med tilbud efter §§ 1 og 2 opgøres af kommunen.« § 2 Stk. 1.  

  

 Bekendtgørelsen træder i kraft den 1. juli 2007.
 Stk. 2.  

  

 For tilbud  

 efter kapitel 10-11 i lov om en aktiv beskæftigelsesindsats, som er igangsat  

 før 1. juli 2007, har reglerne virkning fra det tidspunkt, hvor der efter den  

 1. juli 2007 påbegyndes en ny opgørelsesperiode.
