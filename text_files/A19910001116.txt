Tekstanmærkning nr. 51-67 til § 11 i Finansloven for 1991 Andre bestemmelser Nr. 52. ad 24.32.01. Landbrugsministeren bemyndiges til ved  

 Veterinærdirektoratets udstedelse af eksportcertifikater for varer, der  

 henhører under levnedsmiddelloven, at lade opkræve et gebyr, der dækker de  

 med certifikatudstedelsen forbundne udgifter.
 Nr. 53. ad 24.32.01. Landbrugsministeren bemyndiges til at opkræve gebyr  

 til dækning af Veterinærdirektoratets udgifter ved udstedelse af  

 eksportcertifikater fra eksportører til brug ved eksport af mejeriprodukter,  

 æg og margarine.
 Nr. 54. ad 24.32.01. Landbrugsministeren fastsætter udgifterne på  

 mejerikontrolområdet i overensstemmelse med den hidtil førte afgiftspolitik,  

 der indebærer, at kontrolindsatsen i finansåret løbende kan ændres, uden at  

 de enkelte afgiftssatser ændres.
 Nr. 55. ad 24.42.11., 24.42.13., 24.42.15., 24.42.17. Landbrugsministeren  

 bemyndiges til at afholde de med interventions og andre foranstaltninger  

 påløbende nationale udgifter samt til at oppebære eventuelle indtæger i  

 forbindelse hermed.
Nr. 56. ad 24.42.13. Landbrugsministeren bemyndiges til at oppebære  

 tillægsafgift på mælk og mejeriprodukter, jf.
Rådsforordning (EØF) nr.  

 804/84, 856/84, 857/84 og Kommissionsforordning (EØF) nr. 1371/84 og at  

 afholde de hermed forbundne udgifter til EFs landbrugsfond.
