Den 12. juni 1989 undertegnedes i København en aftale mellem Grønland/Danmark, Island og Norge om loddebestanden i farvandene mellem Grønland, Island og Jan Mayen.
 Aftalen har følgende ordlyd:
AFTALE MELLEM GRØNLAND/DANMARK, ISLAND OG NORGE OM LODDEBESTANDEN I  

 FARVANDENE MELLEM GRØNLAND, ISLAND OG JAN MAYEN ARTIKEL 1 Parterne skal samarbejde om bevaring og forvaltning af loddebestanden i  

 farvandene mellem Grønland, Island og Jan Mayen.
ARTIKEL 2 Parterne skal søge at blive enige om den størst tilladte totalfangst (TAC)  

 for lodde for hver enkelt sæson.
Hvis enighed ikke opnås, skal Island som den  

 Part, der har den største interesse i loddebestanden, fastsætte den størst  

 tilladte fangstmængde.
Norge og Grønland skal imidlertid ikke være bundet af  

 denne fastsættelse, dersom den er åbenbart urimelig.
Der skal gøres  

 bestræbelser for at fastsætte inden 1. juni og 1. december hvert år,  

 henholdsvis den foreløbige og den endelige TAC for den sæson, som begynder 1.  

 juli og varer til 30. april påfølgende år.
ARTIKEL 3 Den størst tilladte totalfangst skal fordeles mellem Parterne som følger:
Grønland 11 procent Island 78 procent Norge 11 procent ARTIKEL 4 Hvis en af Parterne beslutter at overføre sin kvote, helt eller delvis,  

 skal de øvrige Parter informeres om det.
ARTIKEL 5 1. Hvis Norge eller Grønland i løbet af sæsonen ikke  

 fisker sin kvote, vil Island søge at fiske den resterende del.
Vedkommende  

 Part vil i så fald blive kompenseret i den påfølgende sæson med et  

 tilsvarende kvantum, forudsat at Partens manglende fangst i den foregående  

 sæson skyldes forhold, som ligger uden for dens kontrol.
 2. Hvis kompensation i henhold til punkt 1 i en sæson  

 fører til en fordeling, som er klart urimelig, skal Parterne søge at blive  

 enige om, på hvilken måde kompensationen skal gennemføres.
ARTIKEL 6 1. Grønlandske og norske fartøjer skal tillades at  

 fiske lodde i hver sæson indtil 15. februar i den islandske økonomiske zone  

 nord for 64 grader 30' N.
Island vil også tillade sådanne fartøjer at  

 ilandføre deres fangster i islandske havne samt at tage forsyninger om bord i  

 islandske havne.
På anmodning fra Grønland og i henhold til aftale med Island  

 for en sæson ad gangen kan Island tilstå disse rettigheder til fartøjer af  

 andre nationaliteter med grønlandsk licens.
 2. Ved »grønlandske fartøjer« som omtalt i  

 punkt 1 forstås fartøjer, som er registreret i Grønland og opfylder den  

 grønlandske fiskerilovs krav til ejerskab.
ARTIKEL 7 Islandske og norske fartøjer skal tillades at fiske lodde i den  

 grønlandske fiskerizone nord for 64 grader 30' N.
ARTIKEL 8 Fartøjer med grønlandsk fiskerilicens og islandske fartøjer skal tillades  

 at fiske lodde i fiskerizonen ved Jan Mayen, såvel som at ilandføre deres  

 fangster i norske havne.
ARTIKEL 9 I forbindelse med fiskeadgang, som er nævnt i artiklerne 6, 7 og 8, kan  

 hver af Parterne for sin zone fastsætte restriktioner m.h.t. fartøjernes  

 størrelse, antal og type.
ARTIKEL 10 Parterne skal løbende udveksle statistik om loddefangsterne.
ARTIKEL 11 Parterne skal samarbejde om gennemførelse af videnskabelig forskning  

 vedrørende loddebestanden.
ARTIKEL 12 Parterne skal mødes mindst een gang om året, skiftevis i hvert af de tre  

 lande, for at drøfte gennemførelsen af aftalen.
Parterne skal konsultere  

 vedrørende iværksættelse af bevaringstiltag, inklusive forslag om lukning af  

 områder for at beskytte loddeyngel.
ARTIKEL 13 Aftalen skal gælde for sæsonerne fra og med 1. juli 1989 og til og med 30.  

 april 1992.
