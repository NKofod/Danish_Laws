 I medfør af § 25 i bekendtgørelse nr. 513 af 24. september 1975 af lov om  

 apotekervæsenet fastsættes:
 § 1.  DEN ALMINDELIGE ÅBNINGSTID for apoteker,  

 apoteksfilialer og apoteksudsalg er på hverdage følgende:
Mandag til torsdag............ kl. 9,00-17,30 fredag........................ kl. 9,00-20,00 lørdag........................ kl. 9,00-13,00 onsdag før påske.............. kl. 9,00-20,00 grundlovsdag.................. kl. 9,00-12,00 sidste 3 hverdage før juleaftensdag................. kl. 9,00-20,00 juleaftensdag................. kl. 9,00-13,00 nytårsaftensdag............... kl. 9,00-13,00 Søn- og helligdage holdes lukket.
 Stk. 2.  En apoteker kan fravige de i stk. 1 fastsatte  

 åbningstider for de apoteksenheder, som denne driver, når hensynet til lokalt  

 iværksatte almindelige butiksåbningstider taler herfor. Åbningstiden skal dog  

 fastsættes således, at den mandag til fredag ikke er mindre end 8 timer  

 daglig og lørdage ikke mindre end 3 timer, og således at lukketidspunktet  

 ikke er senere end kl. 20,00 på mandage til fredage og kl. 14,00 på lørdage.  

 Den samlede åbningstid pr. uge må, når bortses fra ugen før jul, ikke  

 overstige 56 timer.
 Stk. 3.  Fravigelse i åbningstiden af andet omfang end  

 det i stk. 2 anførte kan kun ske med sundhedsstyrelsens godkendelse.
Stk. 4.  Sundhedsstyrelsen kan i særlige tilfælde påbyde  

 en apoteker at ændre åbningstiden.
Hvor der i byer eller lokalområder er mere  

 end et apotek, kan sundhedsstyrelsen bestemme, at apotekerne skal have samme  

 åbningstid.
 Stk. 5.  Sundhedsstyrelsen kan meddele apoteker, der  

 drives uden farmaceutisk medhjælp, tilladelse til at holde lukket i kortere  

 tidsrum inden for åbningstiden.
 § 2.  Apoteker, apoteksfilialer og apoteksudsalg skal  

 være fuldt tilgængelige for publikum i den for de pågældende apoteker,  

 filialer og udsalg fastsatte åbningstid.
 Stk. 2.  For apoteksfilialer kan sundhedsstyrelsen i de  

 enkelte tilfælde fastsætte, at receptekspedition kun finder sted i en  

 begrænset del af filialens åbningstid.
 § 3.  I de enkelte apoteker, apoteksfilialer og  

 apoteksudsalg skal der findes en for publikum iøjnefaldende angivelse af  

 åbningstiden for pågældende apotek, filial eller udsalg.
 § 4.  Apoteker og apoteksfilialer skal på hverdage i  

 tidsrummet kl. 8,30-9,00 være åbne for modtagelse af telefonrecepter fra  

 læger, tandlæger og dyrlæger.
 Stk. 2.  Sundhedsstyrelsen kan i særlige tilfælde  

 fritage apoteker og apoteksfilialer for forpligtelsen efter stk. 1.
 § 5.  Ved VAGTTJENESTE for et apotek forstås i denne  

 bekendtgørelse tjeneste uden for apotekets åbningstid på en sådan måde, at  

 apoteket ved henvendelse skal være tilgængeligt for ekspedition ved en  

 vagthavende farmaceut, der befinder sig på apoteket.
 § 6.  Ved TILKALDEVAGTTJENESTE for et apotek forstås i  

 denne bekendtgørelse tjeneste uden for apotekets åbningstid på en sådan måde,  

 at man ved direkte eller telefonisk henvendelse til apoteket bliver bekendt  

 med, på hvilket telefonnummer den vagthavende farmaceut træffes.
 Stk. 2.  Etablering af tilkaldevagttjeneste er betinget  

 af:
AT den vagthavende farmaceut kan komme til stede i apoteket indenfor en  

 rimelig tid, AT der på apoteket findes en tydelig angivelse af navn og telefonnummer  

 for den vagthavende samt oplysning om, hvor nærmeste offentlige telefon er  

 tilgængelig, således at dennes beliggenhed er angivet ved kortskitse, AT der gives egnens læger, tandlæger, dyrlæger, jordemødre og  

 politistation m.v. fornøden underretning om vagtordningen, AT ordningen i øvrigt sikrer en betryggende betjening af dem, der søger  

 apoteket, herunder at der ved telefonisk henvendelse til apotekets nummer  

 enten foregår omdirigering af samtalen til den vagthavendes telefon eller  

 gives oplysning om den vaghavendes telefonnummer.
§ 7.  Ethvert apotek og enhver apoteksfilial, der er  

 lukket, skal være forsynet med et ved indgangen anbragt let læseligt skilt  

 med oplysninger om navn og beliggenhed for de(t) nærmeste apotek(er) med  

 vagttjeneste eller tilkaldevagttjeneste samt med oplysning om, inden for  

 hvilket tidsrum de(t) nærmeste apotek(er) har vagttjeneste.
Disse oplysninger  

 skal også gives ved opkald til apotekets eller apoteksfilialens  

 telefonnummer(e).
 Stk. 2.  Enhver apoteker, provisor og apoteksmedhjælper  

 uden for de apoteker, som efter bekendtgørelsens §§ 9 og 10 har vagttjeneste,  

 har pligt til også uden for apotekets åbningstid, respektive vagttjeneste,  

 såfremt han bor i umiddelbar nærhed af apoteket eller en af apotekets  

 filialer og træffes hjemme, at efterkomme en anmodning fra medicinalpersoner  

 om udlevering af lægemidler m.v.
 § 8.  De apoteker, som er optaget på liste I i bilaget  

 til bekendtgørelsen, har fast vagttjeneste inden for følgende tidsrum:
Mandag til torsdag fra ophør af apotekets åbningstid til kl. 20,00 lørdag fra ophør af apotekets åbningstid til kl. 17,30 søn- og helligdage fra kl. 10,00 til kl. 17,30.
 § 9.  De apoteker, som er optaget på liste II i  

 bilaget til bekendtgørelsen, har vagttjeneste i hele tidsrummet uden for  

 apotekets åbningstid.
 Stk. 2.  Sundhedsstyrelsen kan, hvor forholdene taler  

 derfor, dog tillade, at de i liste II nævnte apoteker i stedet for  

 vagttjeneste helt eller delvis indfører tilkaldevagttjeneste, jfr. § 6.
 § 10.  I de byer, som er nævnt i liste III i bilaget  

 til bekendtgørelsen, skal eet apotek have vagttjeneste i hele tidsrummet uden  

 for apotekets åbningstid.
 Stk. 2.  Denne vagttjeneste kan efter sundhedsstyrelsens  

 nærmere bestemmelse for den enkelte by enten pålægges et apotek fast eller  

 være skiftende mellem hensigtsmæssigt beliggende apoteker.
Stk. 3.  Sundhedsstyrelsen kan, hvor forholdene taler  

 derfor, tillade, at de her nævnte apoteker i stedet for vagttjeneste helt  

 eller delvis indfører tilkaldevagttjeneste.
For så vidt vagttjenesten skifter  

 mellem flere apoteker, skal vagttjenestens art være ens for alle disse.
 § 11.  Sundhedsstyrelsen kan ud over det i §§ 8-10  

 fastsatte påbyde eller tillade vagttjeneste eller tilkaldevagttjeneste i et  

 vist tidsrum uden for apotekets åbningstid, hvor der er behov derfor.
§ 12.  De apoteker, som efter bekendtgørelsens §§ 8-11  

 har vagttjeneste, eller tilkaldevagttjeneste, er i tidsrummet for  

 vagttjenesten eller tilkaldevagttjenesten forpligtet til, hver inden for sit  

 naturlige område, vederlagsfrit at lade udbringe lægemidler og  

 forbindsstoffer til patienter.
Forsendelsespligten er betinget af, at den  

 ordinerende læge, tandlæge eller dyrlæge skønner det nødvendigt, at  

 lægemidlerne (forbindsstofferne) bringes til veje, før disse kan skaffes på  

 sædvanlig måde.
 § 13.  Ved ekspedition fra apoteker og apoteksfilialer  

 under vagttjeneste eller tilkaldevagttjeneste mellem kl. 20,00 og kl. 8,30,  

 på lørdage dog fra kl. 14,00 samt på søn- og helligdage erlægges et  

 vagtgebyr, som fastsættes i medicintaksten, jfr. apotekerlovens § 30.  

 Vagtgebyr opkræves dog ikke ved ekspedition af recepter, dateret een af de  

 dage, der er omfattet af vagten.
 Stk. 2.  Ved ekspedition uden for den i § 1 fastsatte  

 almindelige åbningstid fra håndkøbsudsalg erlægges tilsvarende vagtgebyr.
 Stk. 3.  Publikums opmærksomhed skal på passende måde  

 henledes på gebyrreglerne.
 § 14.  Denne bekendtgørelse træder i kraft den 1.  

 august 1984. Bekendtgørelse nr. 95 af 16. marts 1978 om apotekernes  

 åbningstid og vagttjeneste ophæves.
 Stk. 2.  Apotekerne skal sørge for, at offentligheden  

 samt byens og oplandets medicinalpersoner på passende måde underrettes om  

 apotekernes åbningstid og vagttjeneste.
INDENRIGSMINISTERIET, DEN 20. JUNI 1984 BRITTA SCHALL HOLBERG /J.
Bartels Petersen BILAG LISTE I.
