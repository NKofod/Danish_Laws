 I medfør af § 1, § 3, § 4 og kap. 5 i lov nr. 414 af 13. juni 1990 om  

 administration af Det Europæiske Fællesskabs forordninger om markedsordninger  

 for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 vejning, klassificering og identifikation af slagtekroppe af kvæg og får og  

 indberetning af markedspriser for slagtekroppe i henhold til Det Europæiske  

 Fællesskabs bestemmelser herom, jf. forordningerne (EØF) nr. 610/77 af 18.  

 marts 1977, 1208/81 af 28. april 1981, 2930/81 af 12. oktober 1981, 563/82 af  

 10. marts 1982, 3310/86 af 30. oktober 1986, 1186/90 af 7. maj 1990, 344/91  

 af 13. februar 1991, 2137/92 af 23. juli 1992 og 461/93 af 26. februar 1993  

 med senere ændringer.
§ 2.  Til varetagelse af de i §§ 2-5 nævnte opgaver  

 udpeger Landbrugsministeriet et Klassificeringsudvalg for Kvæg og Får.  

 Udvalget består af højst 9 medlemmer, hvoraf 8 udpeges efter indstilling fra  

 erhvervet, og 1 udpeges direkte af Landbrugsministeriet.
Medlemmerne udpeges  

 for op til 2 år ad gangen.
Kødbranchens Fællesråd indstiller 4 medlemmer fra  

 de i § 3, stk. 1, nævnte slagterier, samt et medlem, der er ansat i  

 Kødbranchens Fællesråds sekretariat.
Danske Slagtermestres Landsforening  

 indstiller et medlem.
De danske Landboforeninger og Dansk Familielandbrug  

 indstiller hver et medlem.
Stk. 2.  Landbrugsministeren udpeger et medlem som  

 formand for Klassificeringsudvalget.
Udvalget vælger en næstformand, og  

 udarbejder en forretningsorden, der skal godkendes af Landbrugsministeriet.  

 Sekretær for udvalget er den i stk. 3 nævnte overinspektør.
Stk. 3.  En overinspektør ansættes af  

 Klassificeringsudvalget efter godkendelse af Landbrugsministeriet.
Det  

 nødvendige antal inspektører ansættes af Klassificeringsudvalget efter  

 indstilling fra overinspektøren.
Stk. 4.  De med udvalgets og inspektørernes arbejde  

 forbundne udgifter kan afholdes af midler fra Kvæg- og Fåreafgiftsfondene i  

 overensstemmelse med de for disse fonde gældende bevillingsregler.
Budgetter  

 og regnskaber for disse udgifter skal godkendes af Kvæg- og  

 Fåreafgiftsfondenes bestyrelser.
De med klassificeringen forbundne udgifter  

 på de enkelte slagterier afholdes af disse, jf. § 5.
 § 3.  Vejning af slagtekroppe af kvæg og får, der er  

 slagtet på slagterier godkendt i henhold til Landbrugsministeriets  

 bekendtgørelse om udførsel af fersk kød, samt vejning af får, der er slagtet  

 på slagterier med en tilsvarende godkendelse, der til Klassificeringsudvalget  

 har meddelt, at der foretages klassificering af får, foretages i  

 overensstemmelse med Det Europæiske Fællesskabs bestemmelser herom, og efter  

 retningslinjer udarbejdet af Klassificeringsudvalget og godkendt af  

 Landbrugsministeriet.
 Stk. 2.  Slagtekroppe og halve slagtekroppe af kvæg og  

 får hidrørende fra et af de i stk. 1 nævnte slagterier, skal præsenteres,  

 inddeles i kategorier, klassificeres og identificeres i overensstemmelse med  

 bestemmelser fastsat af Det Europæiske Fællesskab og efter retningslinjer  

 udarbejdet af Klassificeringsudvalget og godkendt af Landbrugsministeriet.
Stk. 3.  Den i stk. 2 nævnte identifikation sker ved  

 mærkning.
Identifikation kan dog efter godkendelse af Landbrugsministeriet  

 foretages ved hjælp af etiket.
Ansøgning om tilladelse til brug af etiket  

 indsendes til Klassificeringsudvalget.
Stk. 4.  Den fysiske eller juridiske person, der ejede  

 dyret umiddelbart før slagtningen, skal skriftligt have meddelelse om  

 slagtevægten og resultatet af klassificeringen, jf. stk. 1 og 2, af de i stk.  

 1 nævnte slagterier.
Såfremt der er tale om lønslagtning, skal den fysiske  

 eller juridiske person, der får slagtningen udført, videregive meddelelse til  

 producenten.
 Stk. 5.  De i stk. 1 nævnte slagterier, eller andre  

 fysiske eller juridiske personer, der foretager afregning af dyrene,  

 indberetter ugentligt til Kødbranchens Fællesråd markedspris, vægt og  

 klassificeringsresultet efter retningslinjer udarbejdet af Kødbranchens  

 Fællesråd og godkendt af Landbrugsministeriet.
Stk. 6.  De i stk. 1 nævnte godkendte slagterier, som på  

 årsbasis slagter mindre end 50 stykker voksent kvæg om ugen, fritages for de  

 i stk. 1-5 nævnte bestemmelser.
Disse slagterier kan tilmelde sig  

 klassificeringsordningen hos Klassificeringsudvalget og vil så være underlagt  

 de i stk. 1-5 nævnte bestemmelser.
§ 4.  Kontrol med overholdelsen af de i § 3, stk. 1-5  

 nævnte bestemmelser, herunder at de i § 3, stk. 5, nævnte priser er i  

 overensstemmelse med de priser, der ligger til grund for afregningen, udøves  

 af overinspektøren og inspektørerne.
Kontrollen foretages ved uanmeldt besøg  

 og i overensstemmelse med de af Det Europæiske Fællesskab fastsatte  

 bestemmelser.
Stk. 2.  Overinspektøren indberetter tvister og  

 uregelmæssigheder vedrørende § 3, stk. 1-4 til bedømmelse i  

 Klassificeringsudvalget.
Ved overtrædelse af bekendtgørelsen træffer  

 Landbrugsministeriet afgørelse efter indstilling fra Klassificeringsudvalget.
Stk. 3.  Overinspektøren indberetter alle  

 uregelmæssigheder vedrørende § 3. stk. 5, til Kødbranchens Fællesråd.
Ved  

 overtrædelse af bekendtgørelsen træffer Landbrugsministeriet afgørelse efter  

 indstilling fra Kødbranchens Fællesråd.
 Stk. 4.  De i § 3, stk. 1 nævnte slagterier og  

 slagterier, der tilmelder sig klassificeringsordningen, jf. § 3, stk. 6, skal  

 yde den for kontrollens gennemførelse fornødne bistand.
§ 5.  Klassificeringen i henhold til § 3, stk. 2, skal  

 foretages af personer, der har gennemgået en af Klassificeringsudvalget  

 foreskrevet og af Landbrugsministeriet godkendt uddannelse i klassificering.  

 Disse personer skal godkendes som klassificører af Klassificeringsudvalget,  

 der udsteder godkendelsesbevis.
Udvalget kan inddrage godkendelsesbeviset.  

 Udgifterne ved uddannelse af klassificører afholdes af de enkelte slagterier.
 § 6.  Overtrædelse af § 3 straffes med bøde med mindre  

 højere straf er forskyldt i henhold til kap. 5 i lov nr. 414 af 13. juni 1990  

 om administraion af Det Europæiske Fællesskabs forordninger m.v.
 § 7.  Bekendtgørelsen træder i kraft den 1. januar  

 1994.
 Stk. 2.  Samtidig ophæves Landbrugsministeriets  

 bekendtgørelse nr. 619 af 22. august 1991 om klassificering og indberetning  

 af markedspriser for slagtekroppe af kvæg.
