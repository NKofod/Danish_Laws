I medfør af § 8, stk. 2 i lov nr. 466 af 24. juni 1992 om orlovsydelse til uddannelse fastsættes:
§ 1.  Jobrotationsordningen er et led i bestræbelserne  

 på at aktivere de ledige.
Endvidere har ordningen om orlovsydelse til  

 uddannelse til formål at understøtte virksomhedernes behov for efter- og  

 videreuddannelse af de ansatte samt give lønmodtagere mulighed for at deltage  

 i såvel erhvervsrettede som almene uddannelsesaktiviteter, og dermed være med  

 til at højne arbejdsstyrkens kvalifikationsniveau.
 § 2.  Ordningen om orlovsydelse til uddannelse  

 forudsætter, at der indgås en frivillig aftale mellem arbejdsgiver og  

 lønmodtager.
 Stk. 2.  Ordningen omfatter fuldtidsbeskæftigelse såvel  

 som deltidsbeskæftigede.
Stk. 3.  En lønmodtager anses for at være  

 fuldtidsbeskæftiget, såfremt vedkommende de sidste 10 uger forud for orlovens  

 begyndelse har været ansat på fuld tid.
I alle andre tilfælde anses  

 lønmodtageren for at være deltidsbeskæftiget.
 Stk. 4.  Lønmodtageren skal fremskaffe de nødvendige  

 oplysninger til brug for Arbejdsløshedskassen, jf. stk. 3.
 § 3.  En fuldtidsbeskæftiget lønmodtager der ønsker at  

 benytte ordningen, skal indenfor de sidste 10 år:
 Stk. 2.  En deltidsbskæftiget lønmodtager, der ønsker at  

 benytte sig af ordningen, skal indenfor de sidste 10 år:
Stk. 3.  Lønmodtageren skal på tidspunktet for orlovens  

 begyndelse være medlem af en arbejdsløshedskasse og dagpengeberettiget ved  

 ledighed.
Det er en betingelse, at lønmodtageren under hele orlovsperioden  

 bibeholder sit medlemskab.
 Stk. 4.  Ordningen omfatter fuldtidsforsikrede såvel som  

 deltidsforsikrede medlemmer.
 Stk. 5.  Lønmodtageren afgiver oplysninger om de i stk.  

 1 og 2, pkt. 1) og 2) nævnte forhold til arbejdsløshedskassen på tro og love.
 § 4.  En lønmodtager, der ønsker orlov til uddannelse,  

 skal aftale denne med arbejdsgiveren.
 Stk. 2.  Orlov skal aftales for en nærmere angivet  

 periode, dog mindst 4 uger og højst 36 uger.
 Stk. 3.  Arbejdsgiver og lønmodtager skal træffe aftale  

 om, vilkårene for lønmodtagerens tilbagevenden til arbejdspladsen efter  

 orlovens udløb og for afbrydelse af orlov.
 Stk. 4.  Det kan ikke aftales, at orloven afbrydes, hvis  

 stillingen bliver ledig.
§ 5.  En betingelse for orlov er, at arbejdsgiveren  

 ansætter en fuldtidsforsikret, dagpengeberettiget ledig i orlovsperioden til  

 afløsning af en fuldtidsbeskæftiget, der går på orlov.
I stedet for en  

 fuldtidsforsikret kan der ansættes flere deltidsforsikrede.
For så vidt angår  

 en deltidsbeskæftiget, der går på orlov, kan enten en fuldtidsforsikret eller  

 en deltidsforsikret ledig ansættes.
 Stk. 2.  Den ledige skal ansættes med mindst samme  

 timetal som lønmodtageren.
 Stk. 3.  Den ledige skal ansættes på de løn- og  

 arbejdsvilkår, der svarer til, hvad der efter overenskomst mellem  

 arbejdsgivere og lønmodtagere gælder for dette eller tilsvarende arbejde.
 Stk. 4.  Den ledige kan ikke samtidig ansættes med  

 genoptræningsydelse efter Lov om arbejdstilbud til ledige, tilskud efter Lov  

 om kommunal beskæftigelsesindsats eller med tilskud efter § 43, stk. 8 i Lov  

 om social bistand.
 Stk. 5.  Der må ikke afskediges ordinært ansatte med det  

 formål at aflønne ledige i orlovsperioden.
§ 6.  Såfremt stillingen bliver ledig i  

 orlovsperioden, skal arbejdsgiveren oplyse arbejdsformidlingen herom og uden  

 ugrundet ophold foranledige, at den bliver genbesat med en dagpengeberettiget  

 ledig.
Sker dette ikke, er arbejdsgiveren forpligtiget til at betale  

 orlovsydelsen for den del af orlovsperioden, der ikke er genbesat.  

 Arbejdsgiveren skal indbetale et beløb svarende til orlovsydelsen til  

 arbejdsformidlingen med det fulde bruttobeløb, efter § 7 stk. 1.
§ 7.  Under orloven modtager fuldtidsbeskæftigede  

 lønmodtagere orlovsydelse, som svarer til 80 procent af dagpengenes højeste  

 beløb.
For deltidsbeskæftigede udgør ydelsen 1/37 af ydelsen for hver time  

 pr. uge, lønmodtageren i de sidste 10 uger før orloven, gennemsnitlig har  

 arbejdet for arbejdsgiveren.
 Stk. 2.  Der sker fradrag i orlovsydelsen, hvis  

 orlovspersonen har supplerende indtægt, jf. § 97 f, stk. 3 i Lov om  

 arbejdsformidling og arbejdsløshedsforsikring m.v.
 Stk. 3.  Når der modtages orlovsydelse i orlovsperioden,  

 kan der ikke samtidig modtages uddannelsesydelse, statens uddannelsesstøtte,  

 godtgørelse for arbejdsmarkedsuddannelser eller anden offentlig støtte til  

 uddannelse, løn under barsel, ydelse efter lov om dagpenge ved sygdom eller  

 fødsel.
Stk. 4.  Arbejdsløshedskassen udbetaler orlovsydelsen  

 til lønmodtageren i den periode, der er godkendt af Arbejdsformidlingen.
Hvis  

 lønmodtageren modtager fuld løn fra arbejdsgiveren under orloven, udbetales  

 orlovsydelsen til arbejdsgiveren.
 § 8.  Orlovsydelse kan gives til alle uddannelser,  

 herunder uddannelser i udlandet.
 § 9.  Arbejdformidlingen administrerer ordningen.  

 Arbejdsformidlingen påser i forbindelse med lønmodtagerens orlov:
 Stk. 2.  Arbejdsformidlingen påser ved besættelse af den  

 ledige stilling, at der er dokumentation for, at den ledige er  

 dagpengeberettiget jf. § 5, stk. 1.
 Stk. 3.  Arbejdsløshedskassen attesterer den lediges  

 medlemskab og dagpengeret jf. § 5.
Stk. 4.  Arbejdsformidlingen fremsender oplysninger om  

 orlovsaftalen til arbejdsløshedskassen og oplysning til den lediges  

 arbejdsløshedskasse om ansættelse.
Arbejdsformidlingen giver underretning om  

 andre forhold af betydning for udbetaling af orlovsydelsen.
§ 10.  Arbejdsformidlingen påser, at stillingen hos  

 arbejdsgiveren er besat under hele orlovsperioden.
Som dokumentation herfor  

 fremsender arbejdsgiveren månedligt kopi af lønanvisning for den ledige til  

 arbejdsformidlingen.
 Stk. 2.  Såfremt der ikke foreligger dokumentation for  

 at stillingen er besat, kan arbejdsgiveren blive forpligtet til at betale  

 orlovsydelsen for den del af orlovsperioden, der ikke er dokumenteret  

 genbesat jf. § 6.
 Stk. 3.  Har den ledige ikke fået udbetalt løn i  

 perioden på grund af sygdom, barsel, ferie m.v., skal arbejdsgiveren meddele  

 arbejdsformidligen dette.
 § 11.  Arbejdsløshedskassen udbetaler orlovsydelse,  

 når lønmodtageren månedligt på tro og love har erklæret, at uddannelsen  

 fortsat følges.
Stk. 2.  Såfremt uddannelsen ikke følges, skal  

 lønmodtageren meddele arbejdsløshedskassen dette.
Arbejdsløshedskassen skal  

 uden ugrundet ophold stoppe udbetalingen af orlovsydelsen samt give  

 arbejdsformidlingen meddelelse om dette.
Stk. 3.  Såfremt en orlovsstilling er ubesat, overgår  

 forpligtigelsen til at betale ydelsen til arbejdsgiveren.
Arbejdsgiveren  

 indbetaler et beløb svarende til orlovsydelsens størrelse til  

 arbejdsformidlingen, jf. § 6.
 § 12.  Arbejdsformidlingens afgørelser kan ikke  

 indbringes for anden administrativ myndighed.
 Stk. 2.  Arbejdsløshedskassens afgørelser om udbetaling  

 af orlovsydelse m.v. kan indbringes for Direktøren for  

 Arbejdsløshedsforsikringen, hvis afgørelse kan indbringes for  

 Arbejdsmarkedets Ankenævn, jf. § 97 i i Lov om Arbejdsformidling og  

 arbejdsløshedsforsikring m.v.
 § 13.  Bekendtgørelsen træder i kraft den 1. juli 1992  

 og har virkning indtil den 1. juli 1994. Aftale om orlovsperiode i henhold  

 til Lov om orlovsydelse til uddannelse kan ikke indgås efter den 30.  

 september 1993.
