-INDHOLDSFORTEGNELSE INDLEDNING 1. Aftalen om Det Europæiske Økonomiske  

 Samarbejdsområde - EØS- aftalen - træder i kraft den 1. januar 1994.
 Denne vejledning beskriver EØS-aftalens betydning indenfor de lovområder,  

 der hører under Socialministeriet.
 I vejledningen henvises til:
* Rådets forordning nr. 1408 af 14. juni 1971 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter indenfor Fællesskabet, * Rådets forordning nr. 574/72 af 21. marts 1972 om regler til  

 gennemførelse af forordning nr. 1408 af 14. juni 1971 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter indenfor Fællesskabet, * Nordisk Konvention af 5. marts 1981 om social Tryghed, * Nordisk Konvention af 15. juni 1992 om Social Sikring, * Konvention mellem Kongeriget Danmark og Republikken Østrig om Social  

 Sikring og * Vejledning af juli 1993 om EF-reglerne om Social Sikring, hæfte 1 - 7.
 For at lette læsningen af denne vejledning betegnes de nævnte forordninger  

 og konventioner mv. i det følgende henholdsvis:
* forordningen, * gennemførelsesforordningen, * nordisk konvention, * ny nordisk konvention, * østrigsk konvention og * EF-vejledningen.
------------------------------------------------------------------ EØS-AFTALEN BESKRIVELSE AF AFTALEN 2. EØS-aftalen er indgået mellem de 12  

 EU-medlemsstater og EFTA- landene bortset fra Schweiz og Liechtenstein.  

 Liechtenstein forventes at ville tilslutte sig aftalen på et senere  

 tidspunkt.
Følgende lande er herefter omfattet af aftalen og betegnes som  

 EØS-lande: Belgien, Danmark, Finland, Frankrig, Grækenland, Holland, Irland,  

 Island, Italien, (Liechtenstein), Luxembourg, Norge, Portugal, Spanien,  

 Storbritannien, Sverige, Tyskland og Østrig.
 Aftalen betyder, at en række EF-regler, der har til formål at sikre bl.a.  

 arbejdskraftens fri bevægelighed mellem de berørte lande, udstrækkes til at  

 gælde samtlige EØS-lande.
 Indenfor det sociale område skal aftalen sikre, at vandrende arbejdstagere  

 og selvstændige erhvervsdrivende m.fl. ikke mister optjente rettigheder, når  

 de flytter indenfor EØS-området.
GEOGRAFISK ANVENDELSESOMRÅDE, PERSONKREDS OG YDELSESOMRÅDER 3. Det er ved EØS-aftalen fastsat, at udtrykket  

 »medlemsstat« i forordningen fremover også skal omfatte de nævnte  

 EFTA-lande.
A.
Geografisk anvendelsesområde.
 EØS-aftalen betyder, at forordningens geografiske anvendelsesområde  

 udstrækkes til at omfatte samtlige EØS-lande.
B.
Personkreds.
Forordningen anvendes fremover på arbejdstagere, og selvstændige  

 erhvervsdrivende og deres familiemedlemmer, som er eller har været omfattet  

 af lovgivningen i et eller flere EØS-lande, og som er statsborgere i et af  

 disse lande.
Herudover anvendes forordningen på statsløse eller flygtninge  

 med bopæl i et EØS-land.
Der henvises til EF-vejledningen, hæfte 1, pkt. 32 -  

 40.
C.
Ydelsesområder.
De ydelsesområder - forordningens saglige anvendelsesområde - forordningen  

 finder anvendelse på er uændrede.
Indenfor Socialministeriets lovområder  

 finder den anvendelse på lovgivning vedrørende:
* dagpenge ved sygdom eller fødsel, * den del af bistandsloven, der angår revalidering, * arbejdsskade, * social pension, * familieydelser (børnetilskud og børnefamilieydelse).
 Ændringer i love, bekendtgørelser og vejledninger mv.
 4. SOM FØLGE AF EØS-AFTALEN ÆNDRES § 28 I LOV OM  

 SOCIAL PENSION.
I Socialministeriets bekendtgørelse af 29. november 1993 om social  

 pension, som træder i kraft den 1. januar 1994, er der fastsat regler om  

 fravigelse af bestemmelser om dansk indfødsret og bopæl i Danmark for  

 personer, der er statsborgere i et EØS-land mv.
Der er desuden fastsat regler  

 om behandling af sager om pension fra personer, der har eller kan have ret  

 til pension fra et andet EØS- land.
 Der udarbejdes ny bekendtgørelse om udbetaling af børnetilskud og  

 forskudsvis udbetaling af børnebidrag samt ophævelse af bestemmelser om dansk  

 indfødsret, hjemsted og bopæl i Danmark til afløsning af gældende  

 bekendtgørelse nr. 914 af 15. december 1986. Der vil senere blive udsendt ny  

 vejledning om børnetilskudsloven.
Desuden ændres § 3, stk. 2 og § 5 i socialministeriets bekendtgørelse om  

 dagpenge ved sygdom eller fødsel.
Der vil senere ske tilpasning af vejledning  

 om dagpenge ved sygdom eller fødsel.
 Bl.a. som følge af EØS-aftalen er en ny nordisk bistandskonvention under  

 udarbejdelse.
OVERGANGSREGLER 5. Det følger af overgangsbestemmelserne i art. 94 og  

 95 i forordningen, at personer, der som følge af aftalens ikrafttræden opnår  

 ret til ydelser mv., kan anmode om disse.
 Der er således ikke pligt for de sociale myndigheder til at tage tidligere  

 sager, hvor der er givet afslag på en ydelse eller givet en mindre ydelse på  

 grund af statsborgerskabs- eller bopælsforhold, op til fornyet vurdering.  

 Bestemmelserne er dog ikke til hinder for, at kommunerne genoptager sådanne  

 sager.
 Når ansøgning indgives indenfor en frist på 2 år efter EØS- aftalens  

 ikrafttræden, vil der være ret til ydelser med virkning fra den 1. januar  

 1994.
 Det følger af overgangsbestemmelserne i art. 118 og 119 i  

 gennemførelsesforordningen, at hvis der ved EØS-aftalens ikrafttræden er  

 ansøgt om pension, men der endnu ikke er truffet afgørelse i sagen, skal  

 pensionsydelsen fastsættes dels på grundlag af de regler, der er gældende  

 indtil aftalens ikrafttræden for så vidt angår perioden indtil dette  

 tidspunkt, dels under anvendelse af forordningens regler for så vidt angår  

 perioden efter EØS-aftalens ikrafttræden.
Anvendelse af forordningens regler må dog ikke føre til, at der udbetales  

 et mindre beløb end efter de hidtidige regler.
Hvis der ved anvendelse af  

 forordningens regler fremkommer et lavere beløb, udbetales derfor fortsat det  

 samme beløb, som før forordningens regler fandt anvendelse.
ADMINISTRATION 6. EØS-aftalen skal administreres af kommunerne, når  

 det drejer sig om sager om dagpenge ved sygdom eller fødsel,  

 revalideringsydelser efter bistandslovens bestemmelser, familieydelser og  

 social pension, bortset fra social pension til personer med bopæl i udlandet,  

 når disse modtager pension fra andet EØS-land.
 I de sidstnævnte tilfælde anvendes bestemmelsen i Socialministeriets  

 bekendtgørelse af 29. november 1993 om social pension § 51, stk. 1.  

 Direktoratet for Social Sikring og Bistand varetager således administrationen  

 på dette område.
Ved administrationen anvendes de blanketter, der er udarbejdet til brug  

 for administration af forordningen.
Der er foretaget en revision af  

 blanketterne, bl.a. som følge af EØS-aftalen.
ØSTRIGSK KONVENTION EØS-AFTALENS BETYDNING FOR KONVENTIONENS ANVENDELSESOMRÅDE 7. Med EØS-aftalens ikrafttræden afløser forordningen  

 den østrigske konvention for så vidt angår personer, der omfattes af  

 forordningen og med hensyn til de sikringsgrene, som forordningen vedrører.  

 Dette følger af forordningens art. 6.
 Østrigsk konvention vil dog fortsat være gældende, og skal fremover  

 anvendes for den del af konventionens personkreds, som ikke omfattes af  

 forordningen, fx statsborgere i de to lande, som ikke er eller har været  

 arbejdstagere eller selvstændige erhvervsdrivende.
 Desuden forbliver konventionens art. 4 om ligebehandling af de 2 landes  

 borgere i kraft, for så vidt angår personer med ophold i ikke-EØS-lande.
SÆRLIGE OVERGANGSPROBLEMER 8. I visse situationer vil anvendelse af forordningens  

 regler medføre, at der opnås en anden retstilling end efter østrigsk  

 konvention.
 Kommunen har ikke pligt til at tage sager op til afgørelse af, om der er  

 ret til ydelser fra Danmark, men er heller ikke afskåret herfra, jf. denne  

 vejlednings pkt. 5.
 Der er ikke adgang til at ophøre med udbetalingen af en ydelse alene som  

 følge af EØS-aftalens ikrafttræden, førend der er opnået ret til en  

 tilsvarende ydelse fra et andet land.
A.
Udstationering.
 Både efter forordningen og østrigsk konvention gælder den hovedregel, at  

 arbejdstagere og selvstændige erhvervsdrivende er omfattet af lovgivningen i  

 beskæftigelseslandet.
 Efter art. 7 i østrigsk konvention er en arbejdstager, der bliver udsendt  

 fra et konventionsland til et andet, fortsat omfattet af udsendelseslandets  

 lovgivning indtil udgangen af den 24. kalendermåned efter udsendelsen.
 Efter reglerne i forordningens art. 14 er muligheden for udstationering  

 indskrænket til tilfælde, hvor udstationeringen ikke forventes at ville  

 overstige 1 år.
Personer, som ved EØS-aftalens ikrafttræden er udstationerede efter  

 bestemmelsen i østrigsk konvention, forbliver omfattet af denne bestemmelse  

 under hele den igangværende udstationeringsperiode.
Dette følger af  

 princippet om, at erhvervede rettigheder ikke fortabes, når forordningen  

 kommer til anvendelse.
 Hvis der ved udløbet af en sådan udstationeringsperiode bliver behov for  

 forlængelse af udstationeringen, finder forordningens regler anvendelse.
B.
Social pension.
I østrigsk konvention er der gjort visse undtagelser i forhold til dansk  

 lovgivning om social pension.
Disse begrænsninger ophæves med EØS-aftalen for  

 den personkreds, der omfattes af forordningen:
 * Efter konventionens art. 18 kan dansk førtidspension af sociale grunde  

 ikke tilkendes personer, der har bopæl i Østrig.
 * Efter konventionens art 19, stk. 1 er det en betingelse for ret til  

 dansk førtidspension for en østrigsk statsborger, at pågældende mellem det  

 15. og det 67. år har haft fast bopæl i Danmark i en sammenhængende periode  

 på 1 år og i denne periode har været fysisk og psykisk i stand til at udøve  

 erhverv.
 * Efter konventionens art. 19, stk. 2 er der ved ansøgning om social  

 betinget (behovsbestemt) førtidspension et krav om 12 måneders bopæl i  

 Danmark umiddelbart inden ansøgning samt et krav om, at behovet er opstået i  

 Danmark.
 * Efter konventionens slutprotokol II.2 kan pensionstillæg ikke udbetales  

 i Østrig.
* Personligt tillæg, bistandstillæg, plejetillæg og invaliditetsydelse kan  

 ikke efter konventionen udbetales i Østrig.
Danske statsborgere, som efter  

 lov om social pension har ret til at få udbetalt dansk pension under bopæl i  

 udlandet, har dog haft ret til disse ydelser under bopæl i Østrig.
 * Efter konventionens slutprotokol V medregnes bopælsperioder, der er  

 tilbagelagt før den 1. april 1957 ikke ved tilkendelse af pension til  

 østrigske statsborgere med bopæl udenfor Danmark.
 Det fremgår af forordningens overgangsbestemmelser, at personer, der har  

 fået tilkendt pension før forordningens ikrafttræden, kan anmode om at  

 pensionen tages op til revision under anvendelse af forordningens  

 bestemmelser.
 Hvis anmodningen fremsættes inden to år efter det tidspunkt, hvor  

 forordningen kom til anvendelse, det vil i den foreliggende situation sige  

 det tidspunkt, hvor EØS-aftalen træder i kraft, vil der være ret til den  

 ændrede ydelse med virkning fra det tidspunkt, hvor forordningen skal  

 anvendes indenfor det pågældende område.
 Det betyder, at hvis der inden den 1. januar 1996 fremsættes anmodning om,  

 at en allerede tilkendt pension fastsættes under anvendelse af forordningens  

 regler, vil der være ret til den reviderede pension med virkning fra den 1.  

 januar 1994.
Forordningens overgangsbestemmelser medfører ikke pligt for kommunerne til  

 at tage allerede afgjorte pensionssager op til revision af egen drift.
Dog må  

 der fra aftalens ikrafttræden udbetales pensionstillæg til personer, som  

 bliver omfattet af forordningen.
Når der ved EØS-aftalens ikrafttræden er ansøgt om men endnu ikke tilkendt  

 pension efter østrigsk konvention, finder gennemførelsesforordningens  

 overgangsregler i art. 118 og 119 anvendelse.
Der henvises til denne  

 vejlednings punkt 5.
C.
Familieydelser.
Efter konventionens art. 25 finder bopælslandets lovgivning anvendelse ved  

 tildeling af famlieydelser, bortset fra tilfælde af udstationering, hvor  

 børnene opholder sig i beskæftigelseslandet.
I denne situation finder  

 udsenderlandets lovgivning fortsat anvendelse.
 Efter forordningen er det som udgangspunkt beskæftigelseslandets  

 lovgivning, der finder anvendelse.
 Familieydelser til pensionister ydes efter forordningen som hovedregel fra  

 det land, der udbetaler pensionen.
 Familieydelser til efterladte børn af lønmodtagere og selvstændige  

 erhvervsdrivende - dvs. børn, der har mistet begge forældre eller en af dem -  

 ydes efter forordningen fra det land, hvis lovgivning afdøde var omfattet af.
Hvis udbetaling af familieydelser har været stillet i bero eller været  

 afslået på grund af bopælsforholdene, skal disse ydelser udbetales eller  

 udbetales påny, når der anmodes herom.
Når ansøgning indgives indenfor 2 år  

 fra EØS-aftalens ikrafttræden, er der ret til ydelserne med virkning fra  

 ikrafttrædelsestidspunktet.
 Når en person som følge af, at forordningens regler nu skal anvendes,  

 overgår til at modtage ydelser fra et andet land, vil der som udgangspunkt  

 ikke længere være ret til tilsvarende ydelser fra Danmark.
I nogle situationer, vil der dog være ret til familieydelser fra mere end  

 et land.
Der henvises til EF-vejledningen, hæfte 7, vedrørende de særlige  

 regler herom.
ADMINISTRATION, HERUNDER ADMINISTRATION I OVERGANGSFASEN 9. Østrigsk konvention administreres som hidtil af  

 kommunerne.
Når ydelser - herunder pensioner - efter forordningens  

 overgangsbestemmelser skal fastsættes eller fastsættes påny ved EØS-aftalens  

 ikrafttræden, vil det være reglerne for administration af forordningen og de  

 dertil hørende blanketter, der skal anvendes.
Der henvises til denne  

 vejlednings pkt. 6.
NORDISK KONVENTION NY NORDISK KONVENTION 10. Samtidig med EØS-aftalens ikrafttræden træder en  

 ny nordisk konvention i kraft.
 Forordningen og gennemførelsesforordningen skal efter ikrafttræden af  

 EØS-aftalen anvendes på hovedparten af borgerne i de nordiske lande.
Personkredsen efter den ny nordiske konvention er derfor indskrænket til  

 kun at omfatte de personer, der ikke er omfattet af forordningen, med mindre  

 det i de enkelte bestemmelser i konventionen specielt er anført, at disse  

 også gælder for personer omfattet af forordningen.
Dette er fx tilfældet for  

 ny nordisk konventions art. 10 om ret til ved sygehusbehandling under  

 midlertidigt ophold i andet nordisk land at modtage dækning af merudgifter  

 ved hjemrejse til bopælslandet.
FÆLLESNORDISK VEJLEDNING 11. I forbindelse med ny nordisk konventions  

 ikrafttræden bliver der udarbejdet en fællesnordisk vejledning til  

 konventionen.
Denne vejledning vil blive udsendt på et senere tidspunkt.
Med  

 hensyn til fortolkningen af den ny nordiske konvention henvises til denne  

 vejledning.
OVERGANGSREGLER 12. Ved EØS-aftalens ikrafttræden sker der visse  

 ændringer i retsstillingen for den personkreds, der tidligere var omfattet af  

 nordisk konvention, og som nu bliver omfattet af forordningen.
 Når en person som følge af, at forordningens regler nu skal anvendes,  

 overgår til at modtage ydelser fra et andet land, vil der ikke længere være  

 ret til tilsvarende ydelser fra Danmark, med mindre det følger af  

 forordningen, at der skal udbetales ydelser fra flere lande, fx pension eller  

 familieydelser.
 Kommunen har ikke pligt til at tage sager op til afgørelse af, om der er  

 ret til ydelser fra Danmark, men er heller ikke afskåret herfra, se denne  

 vejlednings pkt. 5. Der er ikke adgang til at ophøre med udbetalingen af en  

 ydelse alene som følge af EØS- aftalens ikrafttræden, førend der er opnået  

 ret til en tilsvarende ydelse fra et andet land.
 Der henvises i øvrigt til Direktoratet for Social Sikring og Bistands  

 vejledning om omberegning af allerede tilkendte nordiske pensioner.
ADMINISTRATION 13. Sager om ret til danske ydelser efter ny nordisk  

 konvention administreres fortsat som hovedregel af kommunerne efter de  

 almindelige regler i dansk lovgivning.
 DIREKTORATET FOR SOCIAL SIKRING OG  

 BISTAND, DEN 22. DECEMBER 1993.
