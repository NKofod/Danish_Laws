 Det er i enkelte tilfælde sket, at politiet som følge af utilstrækkelig  

 angivelse af navn og adresse har henvendt sig til en forkert person for at  

 gennemføre en fremstilling i fogedretten.
For så vidt muligt at undgå sådanne forvekslinger skal man blandt andet  

 efter anmodning fra folketingets ombudsmand henstille, at politiet  

 tilbagesender sager, hvor anmodningen om politifremstilling ikke giver  

 mulighed for sikker identifikation af skyldneren.
Hvis rekvirenten ikke ved  

 henvendelse til folkeregistre eller på anden måde selv kan skaffe de  

 nødvendige oplysninger, skal politiet yde ham bistand til klarlæggelse af  

 skyldnerens identitet.
Afhentning af skyldnere med henblik på fremstilling for fogedretten skal  

 ske så hensynsfuldt og diskret som muligt.
Afhentning uden for bopælen,  

 f.eks. på skyldnerens arbejdsplads, må derfor normalt ikke finde sted, før  

 afhentning på bopælen har været forsøgt på et tidspunkt, hvor er er  

 sandsynlighed for, at skyldneren kan træffes.
 P.M.V.
 E.B.
Lundbæk Andersen (Til politiet).
