A.
Indledende bemærkninger m.v.
1. Ved lov nr. 767 af 12. november 1986 om ændring af  

 forskellige skattelove (Skibsværftsaftalen) er der gennemført ændringer i  

 afskrivningsloven, etableringskontoloven, investeringsfondsloven,  

 ligningsloven, realrenteafgiftsloven og kursgevinstloven.
Lovens  

 gennemførelse var et led i den aftale, der blev indgået mellem regeringen,  

 Socialdemokratiet og Det Radikale Venstre om foranstaltninger i forbindelse  

 med krisesituationen inden for skibsværftsindustrien.
 Ved ændringsloven er der i de berørte love indsat regler om:
 I dette cirkulære omtales de ændringer, der er foretaget ved loven.
 Loven trådte i kraft den 20. november 1986. De nærmere regler om de  

 tidsmæssige begrænsninger omtales i forbindelse med de enkelte  

 ændringsbestemmelser.
 2. I cirkulæret omtales også de ændringer, der som  

 konsekvens af skattereformen er sket i etableringskontoloven og  

 investeringsfondsloven. Ændringerne er sket ved lov nr. 256 af 22. maj 1986  

 om ændring af lov om indskud på etableringskonto (konsekvensændringer som  

 følge af skattereformen og etableringskonti i andelskasser) og lov nr. 257 af  

 22. maj 1986 om ændring af lov om investeringsfonds (konsekvensændringer som  

 følge af skattereformen og investeringsfonds i andelskasser).
 Ændringen af etableringskontoloven drejer sig først og fremmest om en  

 ændring af efterbeskatningsreglerne for ikke anvendte  

 etableringskontoindskud. Ændringen sikrer, at efterbeskatningen sker med  

 samme skatteværdi, som fradraget for etableringskontoindskuddet har efter  

 personskatteloven (dvs. ca. 50 pct.).
 Ændringen af investeringsfondsloven går ud på, at der ikke kan forlods  

 afskrives i skibsvirksomhed, der drives som den skattepligtiges bierhverv  

 efter personskattelovens § 4, stk. 1, nr. 10. Der er endvidere indført en  

 regel om, at alle skattepligtige kursgevinster og kurstab indgår i  

 beregningen af maksimumsbeløb for investeringsfondshenlæggelser.
 Ændringerne i etableringskontoloven og investeringsfondsloven som følge af  

 skattereformen har virkning fra og med indkomståret 1987.
Ved lovændringerne er der endvidere givet andelskasser adgang til at føre  

 såvel etableringskonti som investeringsfondskonti.
Disse bestemmelser trådte  

 i kraft den 29. maj 1986.
 3. Afskrivningsloven er senest optrykt ved  

 lovbekendtgørelse nr. 561 af 20. august 1987, etableringskontoloven ved  

 lovbekendtgørelse nr. 568 af 25. august 1987, investeringsfondsloven ved  

 lovbekendtgørelse nr. 567 af 25. august 1987, ligningsloven ved  

 lovbekendtgørelse nr. 659 af 22. september 1986, realrenteafgiftsloven ved  

 lovbekendtgørelse nr. 525 af 10. august 1987 og kursgevinstloven ved  

 lovbekendtgørelse nr. 627 af 29. september 1987.
B.
Skibsværftsaftalen.
 Fælles betingelser.
4. Ifølge § 7, stk. 2 og 3, i ændringsloven af 12.  

 november 1986 er det en betingelse for såvel at kunne foretage forhøjede  

 forskudsafskrivninger som at kunne anvende etableringskonto- og  

 investeringsfondsmidler til køb af skibe/skibsanparter efter reglerne i  

 skibsværftsaftalen, at der senest den 31. december 1987 er indgået skriftlig kontrakt om  

 bygning af et skib, at levering af skibet ifølge kontrakten skal ske senest den 31. december  

 1990, og at kontrakt om køb af skibe/skibsanparter er indgået senest den 31.  

 december 1987.
Det er endvidere en betingelse, at industriministeren har godkendt, at de midlertidigt ændrede  

 forskudsafskrivnings-, etableringskonto- og investeringsfondsregler kan  

 anvendes på det skibsbygningsprojekt, der er indgået kontrakt om.  

 (Afskrivningslovens § 14, stk. 4, 3. pkt., etableringskontolovens § 5, stk.  

 8, 3. pkt., og investeringsfondslovens § 3 A, stk. 6, 3. pkt.).
5. Industriministeren har løbende efter skriftlig  

 ansøgning herom godkendt skibsbygningsprojekter.
Godkendelse er opnået, når  

 betingelserne i EF's direktiv om støtte til skibsbygningsindustrien har været  

 opfyldt.
 Der er blevet givet følgende godkendelser:
 Mercandia Rederierne/Frederikshavn Værft nr. 423 og 424. Godkendelsesdato  

 9. oktober 1986.
 K/S DMK-Fanø, K/S DMK-Langeland, K/S DMK-Rømø, K/S DMK-Taasinge og K/S  

 DMK-Ærø/Odense Staalskibsværft A/S nr. 121, 122, 123, 124 og 125.  

 Godkendelsesdato 24. november 1986.
 K/S Christiansholm og K/S Frederiksholm (Global Finans)/Burmeister &  

 Wain Skibsværft A/S nr. 923 og 925. Godkendelsesdato 2. januar 1987.
 Global Finans A/S/Burmeister & Wain Skibsværft A/S nr. 924.  

 Godkendelsesdato 2. januar 1987.
 K/S Difko LVI/Burmeister & Wain Skibsværft A/S nr. 927.  

 Godkendelsesdato 5. januar 1987.
 K/S DMK-Anholt, K/S DMK-Læsø og K/S DMK-Samsø/ Odense Staalskibsværft A/S  

 nr. 129, 130 og 131. Godkendelsesdato 5. januar 1987.
DMK-Leasing/Odense Staalskibsværft A/S 2-3 VLCC' ere.
Godkendelsesdato 14.  

 august 1987.
 Erhvervsinvestering K/S XVIII, XIX, XX, XXI, XXII og XXIII/A/S  

 Nordsøværftet nr. 189, 190, 194, 195, 196 og 197. Godkendelsesdato 8.  

 september 1987.
 Skjoldnæs K/S/Søby Motorfabrik og Stålskibsværft A/S 1 lastmotorskib.  

 Godkendelsesdato 1. oktober 1987.
 SBK-Finans A/S/Burmeister & Wain Skibsværft A/S nr. 922.  

 Godkendelsesdato 1. oktober 1987.
 Global Finans A/S/Burmeister & Wain Skibsværft A/S nr. 926.  

 Godkendelsesdato 1. oktober 1987.
 K/S DMK-Fyn, K/S DMK-Hesselø og K/S DMK-Sejerø/ Odense Staalskibsværft A/S  

 nr. 126, 127 og 128. Godkendelsesdato 27. november 1987.
6. Ifølge § 7, stk. 4, i ændringsloven af 12. november  

 1986 er det en betingelse for at kunne opnå skatte- og afgiftsfritagelse for  

 fuldt ud indekserede obligationer, der udstedes af Danmarks Skibskreditfond, at der senest den 31. december 1988 er indgået skriftlig kontrakt om  

 bygning af det skib, der ønskes finansieret, og at levering af skibet ifølge kontrakten skal ske senest den 31. december  

 1990.
Afskrivningsloven 7. Efter lovens § 14, stk. 4, forhøjes  

 forskudsafskrivningsprocenten for skibsbygningskontrakter for indkomstårene  

 1986, 1987 og 1988.
Efter de hidtidige regler kunne der højst forskudsafskrives 15 pct. af  

 byggesummen i et enkelt indkomstår.
Denne maksimale årlige procent forhøjes  

 for indkomståret 1986 til 20 pct. og for indkomstårene 1987 og 1988 til 25  

 pct.
 Samtidig forhøjes den hidtidige maksimale samlede  

 forskudsafskrivningsprocent fra 30 pct. til 45 pct., hvis  

 forskudsafskrivningen er påbegyndt i 1986 og til 50 pct., når  

 forskudsafskrivningen er påbegyndt i 1987.
 Påbegyndes forskudsafskrivningen først i 1988, skal det hidtidige maksimum  

 for den samlede mulige forskudsafskrivning anvendes, dvs. at der samlet højst  

 kan forskudsafskrives med 30 pct.
 Forskudsafskrivning på 45 pct., 50 pct. eller 30 pct. kan som hidtil  

 fordeles efter ønske inden for den periode, der nævnes i pkt. 8, dog at der  

 for de enkelte indkomstår 1986, 1987 og 1988 højst kan afskrives henholdsvis  

 20 pct., 25 pct. og 25 pct. af byggesummen.
8. Forskudsafskrivning skal som hidtil foretages på  

 grundlag af den aftalte byggesum, dvs. kontraktsbeløbet uden mulighed for  

 efterfølgende korrektioner for løn- og prisstigninger og uden  

 pristalsregulering af grundlaget.
Som efter de hidtidige regler kan  

 forskudsafskrivning foretages med virkning fra det indkomstår, i hvilket  

 kontrakten om skibets bygning er indgået, og indtil det indkomstår, da  

 saldoafskrivning på skibet kan påbegyndes.
Der kan således ikke  

 forskudsafskrives for det indkomstår, hvori skibet leveres.
 Foretagne forlodsafskrivninger formindsker som udgangspunkt ikke adgangen  

 til at forskudsafskrive, jfr. dog nedenfor under pkt. 14.
Der gælder i øvrigt de samme regler for den forhøjede forskudsafskrivning  

 som for den hidtidige forskudsafskrivning.
Der henvises derfor til  

 Skattedepartementets cirkulære nr. 188 af 22. november 1983, pkt. 58-67.
 Etableringskontoloven.
9. De nye særlige regler om anvendelse af  

 etableringskontomidler gælder for beløb, der er indskudt på etableringskonto  

 for indkomståret 1985 eller tidligere, (§ 7, stk. 3, i ændringsloven af 12.  

 november 1986). Det betyder, at indskud, der senest er foretaget i tiden fra  

 den 16. februar 1985 til den 15. februar 1986 (fradraget i selvangivelsen for  

 1985), kan anvendes.
Indskud foretaget for indkomståret 1986 kan ikke  

 benyttes.
10. Efter lovens § 5, stk. 8, anses etablering for at  

 have fundet sted, når den skattepligtiges samlede byggesum for skibe eller  

 skibsanparter udgør mindst 50.000 kr.
Etablering anses for sket, selv om der  

 ikke fuldt ud skal indbetales 50.000 kr. kontant.
 Det er ikke en betingelse, at hele indbetalingen til  

 skibsbygningsprojektet sker med etableringskontomidler, men det beløb, der  

 hæves på etableringskontoen, skal indbetales senest 1 måned, efter at beløbet  

 er hævet på kontoen, jfr. pkt. 13.
Efter lovens § 5, stk. 2, anses etablering at have fundet sted, når den  

 samlede anskaffelsessum for de anskaffede formuegoder overstiger en  

 beløbsgrænse på 100.000 kr.
Denne beløbsgrænse gælder fortsat ved anskaffelse  

 af aktiver, der ikke er omfattet af skibsværftsaftalen.
Endvidere skal  

 100.000 kr.'s etableringsgrænsen være opfyldt ved anvendelse af midler, der  

 er indskudt for indkomståret 1986 og senere.
 Efter § 5, stk. 5, reguleres 100.000 kr.'s beløbsgrænsen efter  

 reguleringspristallet, der har januar 1980 = 100. Der finder derimod ingen  

 pristalsregulering sted af skibsværftsaftalens 50.000 kr.'s  

 etableringsgrænse.
11. Etableringskontolovens § 5, stk. 8, gør en  

 undtagelse fra det såkaldte arbejds- og ejerkrav i § 5, stk. 2, 4. pkt.  

 Etableringskontomidler kan derfor anvendes til køb af skibsanparter efter den  

 midlertidige ordning, uanset at der er mere end 10 ejere i virksomheden.
Det  

 er heller ikke en forudsætning, at kontohaveren eller dennes ægtefælle i ikke  

 uvæsentligt omfang personligt skal deltage i driften af virksomheden.
Efter  

 lovens § 7 B, stk. 1, 3. pkt., er det ikke en hindring, at den skattepligtige  

 deltager i skibsbygningsprojektet som kommanditist.
 12. Ved køb af skibe/skibsanparter, der er omfattet af  

 aftalen, anses etablering for sket på det tidspunkt, hvor kontrakt om købet  

 blev indgået (kontraheringstidspunktet), jfr. pkt. 4, selv om indbetaling til  

 skibsbygningsprojektet sker senere, jfr. nedenfor pkt. 13.
 13. Efter lovens § 7 A, stk. 1, 1. pkt., kan beløb af  

 indtil samme størrelse som den aftalte byggesum hæves på etableringskontoen  

 fra og med det indkomstår, hvor kontrakt om bygning af skibet blev indgået.
Etableringskontomidlerne kan hæves efterhånden, som der skal indbetales  

 til skibsbygningsprojektet.
Hævning kan dog ikke foretages efter det  

 indkomstår, hvori levering af skibet finder sted, og hævning skal senest ske  

 i kalenderåret 1990 (§ 7 A, stk. 1, og ændringslovens § 7, stk. 3).
Beløb, der hæves på etableringskontoen, skal ifølge lovens § 5, stk. 8, 2.  

 pkt., være indbetalt til skibsbyggeriet senest 1 måned efter, at  

 pengeinstituttet har udbetalt beløbet.
Er det hævede beløb ikke indbetalt  

 inden denne frist, anses beløbet for hævet, uden at beløbet kan  

 forlodsafskrives.
Det betyder, at beløbet skal efterbeskattes efter lovens §  

 11 A.
14. Efter lovens § 7 A, stk. 1, 2. pkt., skal den  

 forlods afskrivning på byggesummen foretages for de indkomstår, hvori  

 etableringskontomidlerne hæves.
Forlodsafskrivningen kan således ikke altid  

 ske fuldt ud på kontraheringstidspunktet.
Ifølge § 7 A, stk. 2, formindsker foretagne forlodsafskrivninger ikke  

 adgangen til at forskudsafskrive.
Der kan dog i alt højst forlods- og  

 forskudsafskrives 100 pct. af den aftalte byggesum eller af  

 anskaffelsessummen, hvis denne er mindre end byggesummen.
Såfremt den samlede  

 forlods- og forskudsafskrivning vil overstige 100 pct., kan den pågældende  

 selv vælge, hvorvidt forlods- eller forskudsafskrivningen skal undlades eller  

 nedsættes.
15. Anvendelse af etableringskontomidler kombineret  

 med foretagelse af forskudsafskrivninger kan illustreres ved et eksempel.
Det  

 forudsættes, at der tegnes 1 anpart på 50.000 kr., hvorpå der i alt skal  

 indbetales 12.500 kr. kontant i 4 rater.
Indbetalingerne foretages med  

 etableringskontomidler.
Skibet leveres i 1988. Den afskrivningsberettigede anskaffelsessum er  

 herefter 50.000 kr. - 35.000 kr. = 15.000 kr.
Heraf indgår 5/6 i den  

 afskrivningsberettigede saldoværdi for det første år, jfr. afskrivningslovens  

 § 13 sammenholdt med § 2, stk. 4.
16. Etablering skal ifølge etableringskontolovens § 8,  

 stk. 1, være foretaget inden 10 år efter udløbet af det indkomstår, hvori  

 indskuddet er fradraget i den skattepligtige indkomst.
Som omtalt i pkt. 12,  

 jfr. pkt. 4 anses etablering efter skibsværftsaftalen for sket på  

 kontraheringstidspunktet, og 10-årsfristen for etablering er derfor  

 overholdt, når kontrakten er indgået inden fristens udløb.
Indskud, der  

 anvendes til køb af skibe/ skibsanparter, men som på grund af lovens adgang  

 til successiv hævning ikke er hævet inden 10-årsfristens udløb,  

 efterbeskattes ikke.
 17. Når etablering har fundet sted, skal indskud, der  

 ikke har kunnet hæves i etableringsåret eller noget af de 2 efterfølgende  

 indkomstår, medregnes til den skattepligtige indkomst for det andet  

 indkomstår efter etableringsåret, jfr. lovens § 10, stk. 1.
 Det betyder, at hvis etablering er sket i 1986 med en byggesum på 50.000  

 kr. (med en successiv indbetaling i løbet af 1986, 1987 og 1988 på i alt  

 12.500 kr.), og indskyderen har et samlet indskud på 60.000 kr., skal de  

 resterende 47.500 kr. medregnes til den skattepligtige indkomst for  

 indkomståret 1988.
Restindskuddet kan dog efter § 10, stk. 2, hæves allerede i  

 etableringsåret eller i det følgende indkomstår.
Beløbet skal da medregnes  

 til den skattepligtige indkomst for det indkomstår, hvori beløbet hæves.
18. Hvis en skattepligtig ophæver en kontrakt om  

 bygning af et skib, hvor etablering er sket efter skattereglerne i  

 forbindelse med skibsværftsaftalen, eller sælger retten efter  

 skibsbygningskontrakten, skal de udbetalte indskud (lig summen af de  

 foretagne forlodsafskrivninger på skibet eller skibsanparten) efterbeskattes  

 efter lovens § 7 A, stk. 3. Efterbeskatningen sker gennem en forhøjelse af  

 den skattepligtige indkomst for de indkomstår, hvori indskuddene er  

 fradraget.
Forhøjelsen omfatter de foretagne forlods afskrivninger samt 5  

 pct. tillæg pr. år fra udløbet af de år, hvori indskuddene er fradraget, og  

 indtil udløbet af det indkomstår, hvori de indskudte beløb er udbetalt.
19. Ifølge etableringskontolovens § 1, stk. 3, kan der  

 ikke opnås fradrag for nye indskud på en etableringskonto for det indkomstår,  

 hvori etablering finder sted.
Der kan heller ikke opnås fradrag for de  

 efterfølgende indkomstår, hvis der står beløb på kontoen, som er indskudt før  

 etableringen.
En eventuel successiv hævning til et skibsprojekt er således  

 til hinder for, at der på ny kan foretages indskud, så længe der står beløb  

 til successiv hævning på kontoen.
 20. Der henvises i øvrigt til Skattedepartementets  

 cirkulære nr. 167 af 30. oktober 1984 om indskud på etableringskonto.
Investeringsfondsloven. 21. De nye særlige regler om anvendelse af  

 investeringsfondsmidler gælder for henlæggelser til investeringsfonds, der er  

 foretaget for henlæggelsesåret 1985 eller tidligere (§ 7, stk. 3, i  

 ændringsloven af 12. november 1986). Det betyder, at indskud, der er  

 foretaget efter udløbet af henlæggelsesåret 1985 og inden udløbet af fristen  

 for indgivelse af selvangivelse for henlæggelsesåret 1985, vil kunne  

 anvendes.
Indskud foretaget for henlæggelsesåret 1986 kan ikke benyttes.
22. Investeringsfondslovens § 3 A, stk. 6, gør  

 undtagelse fra det såkaldte arbejds- og ejerkrav i § 3 A, stk. 3, 1. pkt.  

 Investeringsfondsmidler kan derfor anvendes til køb af skibe/skibsanparter  

 efter den midlertidige ordning, uanset at der er mere end 10 ejere i  

 virksomheden.
Det er heller ikke en forudsætning, at kontohaveren eller  

 dennes ægtefælle i ikke uvæsentligt omfang personligt skal deltage i driften  

 af virksomheden.
 23. Efter lovens § 3 A, stk. 1, 2. pkt., kan  

 kommanditister benytte investeringsfondshenlæggelser til forlods afskrivning  

 på skibsanparter, der er omfattet af deres virksomhed som kommanditister.  

 Efter lovens § 3 A, stk. 2, 2. pkt., kan skattepligtige, der driver  

 selvstændig skibsvirksomhed som bierhverv, anvende  

 investeringsfondshenlæggelser til forlods afskrivning på skibsanparter, der  

 er omfattet af skibsværftsaftalen.
 24. Ved køb af skibe/skibsanparter for  

 investeringsfondshenlæggelser lægges der som for etableringskontomidler vægt  

 på kontraheringstidspunkt, jfr. pkt. 12 og 4.
 Der gælder i øvrigt tilsvarende regler for hævning som gælder for  

 etableringskontomidler, jfr. pkt. 13 og 14 ovenfor.
25. Henlæggelser skal efter investeringsfondslovens §  

 6, stk. 2, være anvendt inden 6 år efter udløbet af det indkomstår, hvori  

 henlæggelsen er fradraget.
For henlæggelser for indkomståret 1982 og for  

 tidligere år er fristen 12 år.
Henlæggelser, der ønskes anvendt til køb af  

 skibe/skibsanparter, men som på grund af lovens adgang til successiv hævning  

 ikke er anvendt inden udløbet af disse frister, efterbeskattes ikke, idet  

 henlæggelsen anses for at være benyttet på kontraheringstidspunktet.
 26. Efter lovens § 7 A, stk. 1, 3. pkt., skal den  

 forlods afskrivning på byggesummen foretages for de indkomstår, hvori  

 beløbene hæves på skatteyderens investeringsfondskonto i et pengeinstitut.  

 Forlodsafskrivningen kan således ikke altid ske fuldt ud på  

 kontraheringstidspunktet.
Ifølge § 7 A, stk. 2, formindsker foretagne forlodsafskrivninger ikke  

 adgangen til at forskudsafskrive på skibet eller skibsanparten.
Der kan dog i  

 alt højst forlods- og forskudsafskrives 100 pct. af den aftalte byggesum  

 eller af anskaffelsessummen, hvis denne er mindre end byggesummen, jfr. i  

 øvrigt pkt. 14.
27. Såfremt en skattepligtig person efter lovens § 5,  

 stk. 2, alene har været forpligtet til at indskyde 70 pct. af henlæggelsen  

 til investeringsfond, kan denne ved tegning af een anpart på 50.000 kr.,  

 samlet hæve op til 35.000 kr. på kontoen under forudsætning af, at  

 skatteyderen har et beløb af denne størrelsesorden stående på kontoen.
Der  

 kan dog kun hæves og forlods afskrives i forhold til det til anpartskøbet  

 faktisk indbetalte beløb.
Hvis der til tegning af en 50.000 kr.'s anpart i alt skal indbetales  

 12.500 kr. fordelt på rater, kan dette beløb således fuldt ud hæves,  

 efterhånden som raterne forfalder.
Forlods afskrivningen foretages for de  

 indkomstår, hvori raterne hæves.
Ved en samlet årlig rate på eksempelvis  

 3.500 kr., kan der således forlods afskrives 5.000 kr.
Sker den samlede  

 indbetaling til købet på en gang (inden 1 måned efter at beløbet er hævet),  

 foretages forlodsafskrivningen samlet for dette indkomstår.
 Et tilsvarende princip gælder for selskaber, foreninger m.v., der efter  

 lovens § 5, stk. 3, alene er forpligtet til at indskyde 50 pct. af  

 henlæggelsen.
28. Hvis en skattepligtig person ophæver en kontrakt  

 om bygning af et skib, hvortil der er benyttet henlæggelse efter  

 skibsværftsaftalen, eller sælger retten i henhold til denne, skal de  

 udbetalte indskud efterbeskattes efter lovens § 7 A, stk. 3.  

 Efterbeskatningen sker gennem en forhøjelse af den skattepligtige indkomst  

 for de indkomstår, hvori henlæggelserne er fradraget.
Forhøjelsen omfatter de  

 foretagne forlods afskrivninger med tillæg af 5 pct. for hvert år fra udløbet  

 af henlæggelsesåret og indtil udløbet af det indkomstår, hvori de indskudte  

 beløb er udbetalt.
 29. Efter virksomhedsskattelovens § 1, stk. 1, (lov  

 nr. 144 af 19. marts 1986 om indkomstbeskatning af selvstændige  

 erhvervsdrivende) sammenholdt med personskattelovens § 4, stk. 1, nr. 10,  

 (lov nr. 151 af 19. marts 1986 om indkomstskat og formueskat for personer  

 m.v.) kan indkomst ved selvstændig skibsvirksomhed, der er den  

 skattepligtiges bierhverv, ikke indgå i virksomhedsordningen.
 Selvstændige erhvervsdrivende, der har erhvervet skibsanparter, kan dog  

 anvende virksomhedsordningen, blot kan skibsvirksomheden ikke indgå i  

 ordningen.
Ved indtræden i virksomhedsordningen skal alle erhvervsaktiver medtages,  

 herunder også indestående på investeringsfondskonto.
Hvis en selvstændig  

 erhvervsdrivende, der har tilsluttet sig virksomhedsordningen, derfor ønsker  

 at anvende investeringsfondshenlæggelsen til forlods afskrivning på  

 skibsanparter, vil dette medføre en hævning efter virksomhedsskattelovens §  

 5, idet køb af skibsanparter anses for en privat hævning.
 Efter lovens § 7 A, stk. 4, holdes investeringsfondshenlæggelser, der  

 ønskes benyttet til forlods afskrivning på skibsanparter omfattet af  

 skibsværftsaftalen, udenfor virksomhedsordningen.
 30. Der henvises i øvrigt til Skattedepartementets  

 cirkulære nr. 166 af 29. oktober 1984 om investeringsfonds.
 Realrenteafgiftsloven og kursgevinstloven.
 31. Efter realrenteafgiftslovens § 3, stk. 3, nr. 2,  

 er fuldt ud indekserede obligationer, der udstedes af Danmarks  

 Skibskreditfond, fritaget for realrenteafgift.
Såfremt de nævnte indeksobligationer har en pålydende rente på mindst 2  

 1/2 pct., er obligationerne endvidere ifølge kursgevinstlovens § 7, stk. 5,  

 fritaget for beskatning efter kursgevinstlovens mindsterenteregel.
Der  

 henvises i den forbindelse til Skattedepartementets cirkulære af 9. oktober  

 1986 om kursgevinstloven.
 Ligningsloven.
 32. Som led i skibsværftsaftalen kan der til  

 finansiering af nybygning eller ombygning af skibe kontraheret inden udgangen  

 af 1988 og leveret inden udgangen af 1990, af Danmarks Skibskreditfond  

 udstedes indeksobligationer.
Indeksobligationerne skal have en pålydende rente på enten 2 1/2 pct. p.a.  

 eller 4 pct. p.a.
Låntager, dvs. reder eventuelt anpartshaver, forpligtes  

 alene til at betale renter og afdrag på basis af en indeksregulering, der  

 svarer til en årlig inflation på 3 pct. for 2 1/2 pct.'s obligationer, idet  

 omkostningerne ved en eventuel indeksregulering herudover vil blive dækket af  

 staten.
For 4 pct.'s obligationers vedkommende dækker staten på tilsvarende  

 vis omkostninger ved en eventuel indeksregulering ud over 1 1/2 pct.
 Efter ligningslovens § 7 I fritages det indekstillæg, som staten således  

 eventuelt skal betale, for beskatning hos låntager.
 C. Ændring i etableringskontoloven som følge af skattereformen.
 Ændring i beregningsgrundlaget for etableringskontoindskud.
33. I lovens § 3, stk. 1, er indsat en regel om, at  

 skattefri godtgørelser for rejse- og befordringsudgifter, der omfattes af  

 ligningslovens § 9, stk. 5, 2. pkt., ikke skal indgå i beregningsgrundlaget  

 for, hvor stort et indskud der årligt kan foretages på etableringskonto.
Det  

 fremgår af ligningslovens § 9, stk. 5, 1. pkt., at godtgørelsen, der  

 udbetales af arbejdsgiveren, for udgifter, lønmodtageren påføres som følge af  

 arbejdet, skal medregnes ved indkomstopgørelsen.
Ifølge 2. pkt. gælder dette  

 dog ikke godtgørelser for rejse- og befordringsudgifter, hvis godtgørelsen  

 ikke overstiger satser, der fastsættes af ligningsrådet.
Har godtgørelse  

 efter 2. pkt. herefter fundet sted, kan der ikke ske fradrag ved  

 indkomstopgørelsen.
Der gælder herefter det samme for disse godtgørelser, som allerede er  

 gældende for godtgørelser til offentligt ansatte, der omfattes af  

 statsskattelovens § 5 d.
Reglen gælder fra og med indkomståret 1987.
 34. Ved beregningen af hvor stort et indskud der  

 årligt kan indskydes på etableringskonto, skal det særlige fradrag på 3 pct.  

 af den personlige indkomst, dog højst 3.200 kr., efter ligningslovens § 8 F  

 ikke fradrages i beregningsgrundlaget.
35. Ved personskatteloven, lov nr. 151 af 19. marts  

 1986, er fradragsværdien af etableringskontoindskud blevet begrænset.
Indskud  

 på etableringskonto kan ikke fradrages i personlig indkomst, men kun ved  

 opgørelsen af almindelig indkomst.
 Som en konsekvens af denne ændring skal ikke benyttede  

 etableringskontoindskud efter etableringskontolovens § 9, stk. 3,  

 efterbeskattes med samme indkomstskatteprocent, som fradraget er blevet givet  

 med.
 Reglen har virkning for indskud, der foretages den 16. februar 1987 eller  

 senere (dvs. for indskudsåret 1987), jfr. § 3 i ændringsloven af 22. maj  

 1986.
 Indskud, der er foretaget før denne dato, fradrages med fuld fradragsværdi  

 i indkomståret 1986, eller i et tidligere indkomstår, og efterbeskattes i  

 givet fald efter de tilsvarende indkomstskatteregler for 1986 eller for de  

 tidligere indkomstår.
 Andelskasser.
 36. Efter lovens § 4, stk. 1, kan etableringskonti  

 føres i andelskasser uden krav om, at andelskassen er medlem af Foreningen  

 Danske Andelskasser.
 Ændringen er en konsekvens af, at andelskasser ifølge bank- og  

 sparekasseloven ved lov nr. 154 af 24. april 1985 i tilsynslovgivningen i det  

 væsentlige er blevet ligestillet med banker og sparekasser.
 Reglen trådte i kraft den 29. maj 1986.
 37. Ifølge lov nr. 154 af 24. april 1985 om ændring af  

 bank- og sparekasseloven skal andels- og fælleskasser, der efter den 1.  

 oktober 1985 har anmeldt sig som andelskasse til tilsynet for banker og  

 sparekasser opfylde følgende krav:
 Andelskasser, der har drevet virksomhed inden den 1. januar 1983 og som  

 senest den 1. oktober 1985 har anmeldt sig som andelskasse, kan dog vente  

 indtil den 31. december 1987 med at opfylde bank- og sparekasselovens krav  

 til egenkapital.
En forudsætning for at disse »bestående« andelskasser skal kunne  

 føre etableringskonti, er, at andelskassen enten skal være medlem af en  

 såkaldt rabo-ordning eller allerede opfylde 8 pct.'s-kravet til  

 egenkapitalen.
En rabo-sammenslutning er en i bank- og sparekasselovens 4 D  

 omhandlet sammenslutning, hvorefter de deltagende andelskasser i fællesskab -  

 men ikke nødvendigvis hver for sig - kan opfylde kravene i bank- og  

 sparekasseloven.
Rabo-sammenslutningen skal opfylde de krav til  

 egenkapitalens størrelse m.v., der stilles i bank- og sparekasselovgivningen.  

 En deltagende andelskasse, der måtte ønske at udtræde af sammenslutningen,  

 skal have en andelskapital på mindst 25 mill. kr. og yderligere have  

 tilladelse til udtrædelsen fra tilsynet med banker og sparekasser.
Den nævnte  

 sammenslutning har afløst Foreningen Danske Andelskasser.
»Bestående« andelskasser, der ikke er medlem af en rabo-ordning,  

 kan endvidere kun føre etableringskonti, hvis antallet af andelshavere i  

 andelskassen er mindst 50, og hver af disse mindst har indbetalt 1.000 kr.  

 til andelskapitalen (mindstebeløbet er således 50 x 1.000 kr.) Reglen trådte i kraft dagen efter bekendtgørelsen i Lovtidende, dvs. fra  

 den 29. maj 1986.
 D. Ændringer i investeringsfondsloven som følge af skattereformen.
 38. Efter lovens § 3 A, stk. 2, kan skattepligtige,  

 der driver selvstændig skibsvirksomhed som bierhverv, ikke benytte  

 henlæggelser til investeringsfonds til forlods afskrivning på aktiver, der  

 omfattes af denne virksomhed, dog med den midlertidige undtagelse, der efter  

 skibsværftsaftalen gælder for skibsanparter jfr. ovenfor pkt. 21-29.
 Dette er en følge af, at den skattepligtiges afskrivninger efter  

 skattereformen kun har en fradragsværdi på 50-56 pct.
39. Efter lovens § 4, stk. 1, kan henlæggelser til  

 investeringsfond højst udgøre 25 pct. af overskuddet af selvstændig  

 erhvervsvirksomhed.
Overskuddet opgøres efter reglerne for opgørelse af  

 skattepligtig indkomst med visse reguleringer.
 Ændringen går ud på at korrigere virksomhedens indkomst for alle  

 kursgevinster og kurstab på fordringer og gæld, som indgår i den  

 skattepligtige indkomst - og ikke som hidtil kun for valutakursgevinster og  

 -tab.
 Andelskasser. 40. Som en konsekvens af de ændringer der ved lov nr. 154 af  

 24. april 1985 er sket i bank- og sparekasseloven, er der givet andelskasser  

 adgang til at føre investeringsfondskonti uden krav om medlemsskab af  

 Foreningen Danske Andelskasser.
Der er i øvrigt tale om ændringer, der ganske svarer til de ændringer, der  

 er omtalt ovenfor under pkt. 36 vedrørende etableringskonti.
Der henvises  

 derfor hertil.
