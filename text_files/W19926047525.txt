 Patentankenævnet stadfæstede Patentdirektoratets afgørelse, hvorefter  

 2 figurmærker indeholdende kohovedafbildninger ikke fandtes forvekslelige.
År 1992, 31. januar afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 3. maj 1988 indleverede Naturmælk A.m.b.a., Skanderborg, v/advokat  

 Hans Kjellund, Århus, en ansøgning om registrering af et figurmærke for alle  

 varer i klasse 29. Ansøgningen blev bekendtgjort i Dansk Varemærketidende den  

 19. juli 1989.
Ved skrivelse af 4. september 1989 nedlagde klageren v/Internationalt  

 Patent-Bureau i medfør af varemærkelovens § 20, stk. 2, indsigelse mod  

 registrering af det ansøgte mærke.
Som begrundelse for indsigelsen anførtes:
»Indsigeren er her i landet indehaver af varemærkeregistrering VR  

 3061/85, et billedmærke udvisende hovedet af en ko indenfor en opretstående  

 oval, hvilket mærke er registreret for »alle varer i klasse 29, især  

 mejeriprodukter«.
Det gøres gældende, at det ansøgte mærke er  

 forveksleligt med indsigerens mærke.
 Da begge mærker angår alle varer i klasse 29, er der ingen tvivl om, at de  

 omfatter identiske varer.
Med hensyn til mærkeligheden må vi hævde, at den er så betydelig, at  

 mærkerne bør anses som forvekslelige.
Vi er naturligvis klar over, at der  

 ikke kan opnås nogen eneret til at afbilde en ko specielt ikke, når der er  

 tale om varemærker for mejeriprodukter.
De to mærker, der her er tale om,  

 frembyder imidlertid en sådan lighed med hinanden, at de bør anses som  

 forvekslelige.
Begge mærker består således af hovedet af en ko, der er  

 anbragt indenfor en opretstående oval.
I begge mærker er der om koens hoved  

 anbragt en blomsterranke.
Dette er det hovedindtryk, en beskuer får ved en  

 betragtning af mærkerne, og det indtryk der efterlades, når mærkerne ikke  

 haves for øje.
Der er naturligvis nogle forskelle mellem mærkerne, da de ikke  

 er identiske, men det, der er afgørende, er lighederne og det indtryk, de  

 efterlader hos en beskuer, når denne ikke samtidigt har begge mærker foran  

 sig.
I nærværende tilfælde består der en betydelig fare for, at der vil kunne  

 opstå forvekslinger hos dem, der har set det ene mærke og genfinder  

 hovedtrækkene i dette mærke i det andet mærke.
Vi må derfor anmode Direktoratet om at afslå det ansøgte mærke.' I skrivelse af 19. januar 1990 bestred ansøgeren, at det ansøgte mærke er  

 forveksleligt med klagerens registrerede mærke.
 Patentdirektoratet traf afgørelse i sagen den 6. juni 1990 og afviste  

 indsigelsen med følgende begrundelse:
»Der er varekollision, og det afgørende for om mærkerne kan anses for  

 forvekslelige er herefter, om der er mærkelighed til stede.
Det skal  

 indledningsvis påpeges, at en ensartethed alene i den til grund for to mærker  

 liggende ide ikke i sig selv er tilstrækkelig til at frembringe  

 forvekslelighed.
Direktoratet har adskillige kohoveder registreret bl.a. i  

 klasse 29, og det forhold, at begge mærker indeholder et kohoved, kan derfor  

 ikke bevirke, at der foreligger mærkelighed.
Mærkerne må i deres helhed være  

 så lig hinanden, at der er risiko for forveksling.
Det er Direktoratets opfattelse, at der ikke foreligger fornøden  

 mærkelighed.
Det ansøgte mærke består af en gengivelse af hovedet af en ret  

 naturtro ko med en blomsterranke om halsen, og hovedet, der vender lige frem,  

 er indeholdt i en oval, der afsluttes af en stregkant.
Det registrerede mærke  

 viser mere end selve kohovedet og virker ikke som en naturalistisk  

 gengivelse.
Koens hoved er vendt mod højre.
Koen i det registrerede mærke har  

 også en blomsterkrans om halsen, men tillige en klokke.
Rammen i den ovale  

 figur er dekoreret med en blomsterranke og ovenover ovalen er gengivet en  

 arabisk tekst.
Forskellene mellem mærkerne er herefter så store, at disse  

 ikke i deres helhed kan betragtes som forvekslelige.
Indsigelsen kan derfor ikke tages til følge.« Denne afgørelse har klageren ved skrivelse af 6. august 1990 indbragt for  

 Patentankenævnet med påstand om, at Direktoratets afgørelse omstødes.  

 Klageren har med skrivelse af 4. december 1990 indleveret en ankebegrundelse,  

 hvor der anføres følgende:
»Som begrundelse for at Direktoratet ikke har fundet mærkerne  

 forvekslelige, er der i afgørelsen side 2 forneden og side 3 foroven  

 foretaget en sammenligning af mærkerne, hvorved der fortrinsvis er peget på  

 de forskelle, mærkerne udviser.
Ved denne sammenligning har direktoratet lagt  

 alt for stor vægt på de forskelle, der findes.
Det er klart, at mærkerne på  

 flere punkter er forskellige, og at disse fremtræder som tydelige, når  

 mærkerne placeres lige ved siden af hinanden.
Det er imidlertid lighederne  

 mellem dem, der må anses for afgørende, idet det er disse, der hos en køber,  

 der ikke samtidig har begge mærker foran sig, skaber det hovedindtryk, der  

 bevirker, at forvekslelighed kan opstå.
Vi mener således, at Direktoratet  

 ikke har taget tilstrækkeligt hensyn til lighederne, og det hovedindtryk de  

 efterlader.
Som anført i vor indsigelsesskrivelse, bilag 2, er det  

 karakteristiske ved begge mærker, at de udviser hovedet af en ko, der er  

 anbragt i en opretstående oval, og at der om koens hals er anbragt en  

 blomsterranke.
Det er det hovedindtryk, som begge mærker efterlader, når de  

 ikke haves for øje, og som forårsager, at der foreligger en forvekslingsfare.  

 Overfor dette hovedindtryk er de forskelle, der foreligger, ikke så  

 betydningsfulde, at de kan bevirke, at mærkerne ikke er forvekslelige.
Vi må derfor være af den opfattelse, at der er fornødent grundlag for at  

 omgøre Direktoratets afgørelse og statuere, at det ansøgte mærke må afslås  

 registreret, idet det er forveksleligt med indsigernes mærke.« Ansøgerne v/advokat Hans Kjellund har ved skrivelse af 18. april 1991  

 nedlagt påstand om stadfæstelse og har bl.a. anført:
 »Hovedindtrykket - det umiddelbare indtryk eller den umiddelbare  

 oplevelse, eller hvad man nu vil kalde det, er ikke forvekslelighed efter min  

 mening, men tværtimod en omgående konstatering af meget store forskelle på de  

 2 mærker.
Iøvrigt bemærkes at klagerens mærke mig bekendt alene anvendes i  

 forbindelse med ost fra Mellemøsten, medens min klients mærke alene anvendes  

 på konsummælkskartoner her i landet.« Patentankenævnet har behandlet sagen på sit møde den 12. december 1991.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
