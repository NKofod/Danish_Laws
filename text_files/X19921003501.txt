Det meddeles, hvilke former for virksomhed tilsynet anser for  

 accessoriske til realkreditvirksomhed.
Generelt anses salg af ydelser, der er  

 afledt af selve realkreditvirksomheden og virksomhed, der er af afgørende  

 betydning for realkreditvirksomheden, som accessoriske.
Det er ikke tilladt  

 for instituttet at drive generel børsmæglervirksomhed.
Salg af produkter, der  

 ikke er afledt af realkreditvirksomhed kan tillades, såfremt det kan ske uden  

 økonomisk risiko.
 Videreformidling af betaling for låntager, er ikke tilladt, med mindre  

 det er betaling for produkter, der har rimelig sammenhæng med  

 realkreditvirksomhed.
 Vedrørende § 1, stk. 3 og § 2, stk. 2 og 4 meddelte Finanstilsynet i marts  

 1992, hvilke former for virksomhed tilsynet med udgangspunkt i sin hidtidige  

 praksis anså for accessoriske til realkreditvirksomhed.
Først anførtes det dog, at realkreditloven i to tilfælde tager  

 udtrykkeligt stilling til spørgsmålet: § 61, stk. 3 vedr. ejendomsdrift og §  

 40, stk. 4 og 5 vedr. indgåelse af fastkursaftaler.
Desuden henvistes til  

 bemærkningerne til lov nr. 841 af 20. december 1989 og til Boligstyrelsens  

 skrivelse af 7. juni 1988, der efter tilsynets opfattelse stadig er gældende.
 Generelt lægges det fra tilsynets side til grund, at salg af  

 ydelser, der er afledt af selve realkreditvirksomheden, og virksomhed, der er  

 af afgørende betydning for realkreditvirksomheden, må anses for lovlig  

 accessorisk virksomhed.
Det blev præciseret, at institutterne ikke udfra bemærkningerne til § 2,  

 stk. 2 (lov nr. 841 af 20. december 1989) har en almindelig adgang til at  

 drive værdipapirhandel i et børsmæglerselskab . Institutterne har som  

 udgangspunkt kun ret til at udøve almindelig portefølgepleje for egen regning  

 og køb og salg af obligationer i forbindelse med ydelse og indfrielse af lån.  

 Dog kan institutterne, såfremt de ønsker at udøve disse aktiviteter igennem  

 et børsmæglerselskab, (der er undergivet et alsidighedskrav i henhold til  

 lovgivningen), også drive værdipapirhandel for fremmed regning.
Dette selskab  

 kan dog ikke drive andre former for børsvirksomhed end de ovenfor nævnte.
Med  

 udgangspunkt i to trufne afgørelser, blev det angivet, at tilsynet anså  

salg af ekspertise opnået ved realkreditvirksomhed som accessorisk,  

 mens salg af ekspertise opnået ved accessorisk virksomhed derimod ikke kan  

 anses for accessorisk virksomhed.
 For så vidt angår salg af produkter, der ikke er afledt af  

 realkreditvirksomhed , er tilsynets udgangspunkt det, at dette kun kan  

 tillades såfremt, det kan ske uden økonomisk risiko for instituttet.
Derudover er det heller ikke tilladt institutterne at videreformidle  

 betaling fra låntagerne til tredjemand.
En undtagelse hertil er dog  

 formidling af betaling vedr. produkter, der har en rimelig sammenhæng med  

 realkreditvirksomhed.
Konkret nævntes, at tilsynet havde tilladt  

 videreformidling af div. forsikringer, der bidrager til sikring af debitors  

 betalingsevne i tilfælde af indkomstbortfald.
Tilsynet har ikke generelt  

 fundet anledning til at fastsætte begrænsninger på arten af de produkter, der  

 kan formidles, eller på størrelsen af betalingen fra låntager.
Formidling af  

 ikke-realkreditmæssige produkter må ikke være indtægtsgivende, d.v.s.  

 instituttet ikke må kræve et beløb fra produktudbyderen, der væsentligt  

 overstiger instituttets omkostninger.
Endelig fastslås det, at tilsynet ikke anser ejendomsmæglervirksomhed  

  for accessorisk virksomhed.
Institutterne kan således kun udøve  

 franchise-givervirksomhed på området.
Franchise-tageren skal handle for egen  

 regning og risiko.
