Indledning Lov nr. 572 af 27. oktober 1982 om begrænsning af løn under sygdom  

 (karensdagsloven) er - ved lov nr. 947 af 23. december 1986 om ændring af lov  

 om dagpenge ved sygdom eller fødsel og ophævelse af lov om begrænsning af løn  

 under sygdom - ophævet med virkning fra 1. januar 1987.
 Nærværende cirkulære giver en fremstilling af indberetningsreglerne  

 vedrørende sygefraværsstatistik for statsansatte efter karensdagens bortfald.
Karensdagens bortfald pr. 1. januar 1987 betyder i relation til  

 fraværsstatistikken alene, at indberetning af restferiedage og  

 afspadseringsdage benyttet i forbindelse med 1. sygedag ophører.
Ligeledes  

 ophører indberetning af antal 1. sygedage omfattet af § 12-aftaler.  

 Indberetning af øvrige fraværsoplysninger skal fortsætte uændret.
Selv om sygefravær efter 1. januar 1987 ikke har lønmæssige konsekvenser,  

 er det vigtigt, at fraværet fortsat registreres korrekt.
Det er en  

 forudsætning for en vurdering af, om fjernelsen af karensdagen medfører  

 ændringer i sygefraværet, herunder i det korte sygefravær.
De ønskede oplysninger 1.  sygefravær med angivelse af antallet af sygedage  

 og sygeperioder samt sygefraværet fordelt efter periodens varighed Oplysningerne anføres særskilt for personale med tjenestested i  

 hovedstaden og i provinsen samt for mænd og kvinder opdelt i aldersgrupper 2. fravær på grund af arbejdsskade med oplysning om det samlede antal  

 fraværsdage og fraværsperioder for henholdsvis mænd og kvinder 3. fravær på grund af barns første sygedag med oplysning om samlet antal  

 fraværsdage for henholdsvis mænd og kvinder 4. barselsorlov og adoption med oplysning om antallet af mænd henholdsvis  

 kvinder, der har været fraværende.
Statistikkens hyppighed Statistikken udarbejdes kvartalsvis.
Opmærksomhedes henledes på, at  

 oplysningerne skal videresendes til Finansministeriet, Lønnings- og  

 Pensionsdepartementet, således at de er departementet i hænde senest med  

 udgangen af det følgende kvartal.
Statistikkens område Statistikken vedrører alene statslige myndigheder.
Afgrænsningen er den  

 samme, som anvendes af Danmarks Statistik ved indsamlingen af lønstatistik  

 for staten.
 Indsamlingen af oplysninger omfatter herefter ikke f.eks. folkekirken,  

 folkeskolen og sygehuse (bortset fra statens hospitaler). Kommunale, private  

 og selvejende forsorgsinstitutioner, hvis personaleudgifter ikke fuldt ud  

 afholdes af statskassen, omfattes ej heller af indsamlingen af oplysninger.
Personkredsen, der omfattes af sygefraværsstatistikken Der indsamles oplysninger om samtlige ansatte.
Sygefraværet opgøres  

 således for såvel heltids- som deltidsbeskæftigede.
Indberetningen skal også  

 omfatte personale, der ikke har været beskæftiget hos myndigheden i hele  

 kvartalet.
Indberetningsskemaet rummer en rubrik til angivelse af antallet af  

 beskæftigede i kvartalet.
Dette opgøres som antallet af beskæftigede ved  

 kvartalets begyndelse.
 Såfremt registreringen af sygefraværet for grupper af personale efter et  

 ministeriums opfattelse vil rumme særlige vanskeligheder, vil undtagelse  

 kunne gøres efter forudgående aftale med Finansministeriet.
Indsamling af oplysninger Fraværsoplysningerne overføres af det enkelte tjenestested på grundlag af  

 sygefraværslisterne til det som bilag vedlagte skema.
Skemaerne samles af  

 hvert enkelt ministerium, som sammentæller oplysningerne og overfører dem til  

 to skemaer, eet for hovedstaden og eet for provinsen.
For enkelte myndighedsområder gør administrative forhold eller andre  

 særlige forhold det naturligt, at indberetning af sygefraværet sker særskilt  

 for disse områder.
Dette gælder for DSB, P og T, Rigspolitichefen og  

 toldvæsenet.
Andre myndigheder, som ønsker at indberette særskilt, vil kunne  

 gøre dette efter forudgående aftale mellem vedkommende ministerium og  

 Finansministeriet.
For at sikre mod misforståelser angående statistikkens omfang anmodes  

 ministerierne om at vedlægge en fortegnelse over de institutioner m.v., der  

 er medtaget i det indsamlede materiale.
Hvor det er praktisk, bedes  

 institutioner m.v. opført i samme rækkefølge som finanslovens hovedkonti.
Særordninger vedrørende indberetningsformer Myndighedsområder, som fører en sygestatistik, der indeholder de udbedte  

 oplysninger, men som derudover er mere detaljeret end den her omhandlede, vil  

 efter nærmere aftale med Finansministeriet kunne indberette deres egen  

 statistik i den foreliggende form.
Spørgsmål vedrørende udarbejdelsen af sygefraværsstatistikken Eventuelle spørgsmål vedrørende udfyldelsen af skemaerne eller  

 indsamlingen heraf bedes rettet til Finansministeriet, Lønnings- og  

 pensionsdepartementet, (01) 11 12 33, lokal 4280.
 Yderligere eksemplarer af skemaet kan rekvireres i begrænset omfang i  

 Lønnings- og pensionsdepartementets betjentstue, (01) 11 12 33, lokal 4202.
Ikrafttræden Det hidtidige indberetningsskema (LP.nr. 119/84) skal anvendes til  

 indberetningen vedrørende oktober kvartal 1986.
 Dette cirkulære og det tilhørende nye indberetningsskema finder anvendelse  

 fra og med indberetningen vedrørende januar kvartal 1987. Samtidig hermed  

 ophæves følgende:
- Cirkulære af 7. april 1983 om notering på medarbejdernes sygedaglister  

 af, om der på 1. sygefraværsdag er afviklet en restferie- eller en  

 afspadseringsdag (LP.nr. 024/83) - Cirkulære af 9. maj 1983 om sygefraværsstatistik for statsansatte LP.nr.  

 032/83) - Cirkulære af 8. oktober 1984 om indberetning af fraværsoplysninger  

 (LP.nr. 119/84) Finansministeriet, lønnings- og pensionsdepartementet, den 10. februar  

 1987 P.M.V.
 E.B.
Marianne Nielsen Skema udeladt.
FINANSMINISTERIET LØNNINGS- OG PENSIONSDEPARTEMENTET Vejledning til indberetning af fraværsoplysninger Øverst på skemaet anføres myndighedens navn.
Desuden anføres, om  

 indberetningen hidrører fra ansatte med tjenestested i hovedstaden eller i  

 provinsen, idet disse opgøres hver for sig.
 Hovedstaden omfatter Københavns og Frederiksberg kommuner samt kommunerne  

 i Københavns amt. Øvrige kommuner henføres til provinsen.
 De nedenfor anførte afsnitsnumre refererer til de tilsvarende afsnit i  

 indberetningsskemaet.
For at forenkle indberetningen mest muligt opgøres fravær p.g.a. sygdom  

 som hele arbejdsdage.
Dette gælder uanset forskelle i 120-dages reglens  

 udformning for forskellige ansættelsesformer og uanset forskelle i  

 tjenestetid.
Antal beskæftigede opgøres af hensyn til forenkling af indberetningen som  

 antal personer beskæftiget ved kvartalets begyndelse.
Uanset  

 beskæftigelsesgrad tælles hver ansat som 1/1.
 Anvender myndigheden i forvejen en mere præcis opgørelsesmåde end den her  

 skitserede, kan den fortsætte hermed.
En fraværsperiode medregnes først ved opgørelsen af antal perioder i det  

 kvartal, i hvilket den er afsluttet.
Derimod medregnes antallet af  

 fraværsdage i opgørelsen af antal dage, uanset om fraværsperioden er  

 afsluttet.
 Fraværsperiodernes fordeling efter varighed oplyses ved at anføre det  

 samlede antal afsluttede perioder af en dags varighed, to dages varighed etc.
Ligesom ovenfor medregnes kun afsluttede perioder.
En fraværsperiode skal  

 derfor være ophørt, før den indgår i statistikken.
 Styrelser og institutioner videresender hvert kvartal oplysninger om  

 fraværet til deres ressortministerier, hvor oplysningerne sammentælles og  

 videresendes til Lønnings- og pensionsdepartementet.
