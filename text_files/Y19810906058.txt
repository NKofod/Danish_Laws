 Indenrigsministeren udtalte over for folketingets kommunaludvalg, at  

 det må være økonomiudvalget, der over for kommunalbestyrelsen har ansvaret  

 for det samlede indhold af kommuneplanforslaget og for en overordnet  

 tilrettelæggelse af det arbejde, der fører frem til planforslaget.
 Indenrigsministeriet anser det således ikke for stemmende med  

 økonomiudvalgets lovbestemte samordnende funktioner, at det endelige ansvar  

 for udarbejdelsen og indholdet af det samlede kommuneplanforslag henlægges  

 til et stående udvalg.
 Indenrigsmnisteriet vil imidlertid ikke modsætte sig at der i en  

 kommunes styrelsesvedtægt optages bestemmelser om at visse opgaver i  

 forbindelse med udarbejdelse af kommuneplanforslaget varetages af et stående  

 udvalg inden for de tidsfrister og efter de anvisninger og retningslinier,  

 som økonomiudvalget måtte fastsætte.
 En bestemmelse herom i styrelsesvedtægten vil ikke udelukke  

 økonomiudvalget fra at anmode andre stående udvalg om bidrag til  

 udarbejdelsen af kommuneplanforslaget.
 -Spørgsmål:
Kan ministeren bekræfte, at den opfattelse, der gives udtryk for i  

 omstående artikel fra tidsskriftet Byplan 4: 1981, side 148-149,om placering  

 af kommuneplanlægningen i den kommunale styrelsesvedtægt, er korrekt? -Svar:
 Den opfattelse, der gives udtryk for i artiklen fra tidsskriftet  

 »Byplan 4:1981«, s. 148-49, kan ikke siges at være i strid med  

 indenrigsministeriets opfattelse af retstilstanden.
Artiklen giver efter indenrigsministeriets opfattelse imidlertid ikke en  

 ganske udtømmende beskrivelse af retstilstanden.
Sådan som det er fremhævet i  

 artiklen, vil den praksis, hvorefter kommuneplanlægningen i styrelsesvedtægt  

 kan henlægges enten til økonomiudvalget eller et stående udvalg, kunne  

 fortsætte, idet vedtægtsbesemmelserne under alle omstændigheder må forstås  

 med respekt af lovens krav om samordning og samarbejde.  

 (Indenrigsministeriets udhævelse.) Ifølge den kommunale styrelseslovs § 18 forestår økonomiudvalget  

 samordningen af kommunens planlægning.
Efter indenrigsministeriets opfattelse er en kommuneplan i modsætning til  

 sektorplaner (f.eks. varmeforsyning, planlægning, vandforsyningsplanlægning,  

 skoleudbygningsplaner eller socialudbygningsplaner) i sig selv en  

 sammenfattende plan.
Dette indebærer, at det må være økonomiudvalget, der  

 over for kommunalbestyrelsen har ansvaret for det samled e indhold af  

 kommuneplanforslaget og for den overordnede tilrettelæggelse af det arbejde,  

 der fører frem til planforslaget.
Men det må iøvrigt forudsættes, at  

 væsentlige dele af det samlede planforslag udarbejdes af de stående udvalg.  

 Det vil således være i overensstemmelse med styrelseslovens intentioner, at  

 udvalget for teknik og miljø (eller et andet stående udvalg) udarbejder oplæg  

 til økonomiudvalget vedrørende kommuneplanforslagets arealanvendelsesdel.  

 Kommunalbestyrelsen og økonomiudvalget kan iøvrigt fastsætte nærmere regler  

 om, hvorledes de stående udvalg skal fremkomme med bidrag til  

 kommuneplanforslaget.
 Denne opfattelse, der er refereret i indenrigsministeriets cirkulære nr.  

 62 af 27. april 1981 om ny normalstyrelsesvedtægt for kommuner, ligger til  

 grund for affattelsen af den nye normalstyrelsesvedtægts § 1o, stk. 4.
Efter denne bestemmelse varetager økonomiudvalget »kommunens  

 økonomiske planlægning og har ansvaret for kommuneplanlægningen samt for en  

 samordnet løsning af kommunens planlægningsopgaver.
Udvalget fastlægger de  

 fælles planforudsætninger og bistår de stående udvalg med tilvejebringelsen  

 af det nødvendige grundlag for udvalgenes planlægningsopgaver.
Udvalget  

 fastsætter generelle forskrifter for planernes tilvejebringelse.
Udvalget  

 drager omsorg for udarbejdelse af økonomiske konsekvensvurderinger af de  

 udarbejdede planforslag og foretager indstillig til kommunalbestyrelsn om  

 planforslagene.
Udvalgets erklæring indhentes om enhver sag, der vedrører  

 kommunens planlægningsopgaver, inden sagen forelægges kommunalbestyrelsen til  

 beslutning.« I normalstyrelsesvedtægten er der ikke henlagt opgaver vedrørende  

 udarbejdelse af kommuneplanen til noget stående udvalg.
Dette skyldes, at  

 økonomiudvalget efter indenrigsministeriets opfattelse bør stå frit med he nsyn til, hvorledes kommuneplanforslaget  

 tilvejebringes.
Udvalget for teknik og miljø (eller et andet stående udvalg)  

 vil, som det fremgår ovenfor, naturligt skulle udarbejde den del af  

 kommuneplanforslaget, som vedrører arealanvendelsen.
Det vil på samme måde  

 efter indenrigsministeriets opfattelse være naturligt, at økonomiudvalget  

 anmoder de øvrige stående udvalg om bidrag til kommuneplanen vedrørende disse  

 udvalgs områder, hvorefter kommuneplanforslaget samordnes, også med den  

 økonomiske planlægning, af økonomiudvalget.
 Indenrigsministeriet anser det således ikke for stemmende med  

 økonomiudvalgets lovbestemte samordnende funktioner, at det endelige ansvar  

 for udarbejdelsen og indholdet af det samlede kommuneplanforslag henlægges  

 til et stående udvalg.
Indenrigsministeriet vil imidlertid ikke modsætte sig, at der i vedtægten  

 optages bestemmelser om, at visse ogaver i forbindelse med udarbejdelse af  

 kommuneplanforslag varetages af et stående udvalg.
Det må dog forudsætte, at  

 forslag til kommuneplan udarbejdes til økonomiudvalget som grundlag for  

 dettes samordnende funktion (og ikke til kommunalbestyrelsen), og at  

 forslaget udarbejdes inden for de tidsfrister og efter de anvisninger og  

 retningslinier, som økonomiudvalget måtte fastsætte.
 Udvalget må i fornødent omfang forhandle med de øvrige udvalg herom, jfr.  

 bestemmelsen i normalstyrelsesvedtægtens § 8, hvor et stående udvalg, hvis  

 det agter at foretage dispositioner, der berører et andet udvalgs område,  

 inden iværksættelsen forhandler med dette udvalg, i fornødent omfang med  

 inddragelse af økonomiudvalget og borgmesteren, jfr. styrelseslovens §§ 18 g  

 31 a.
 En henlæggelse af udarbejdelsen af kommuneplanforslaget til et bestemt  

 stående udvalg under de nævnte betingelser vil efter indenrigsministeriets  

 opfattelse ikke udelukke økonomiudvalget fra at anmode andre stående udvalg  

 om bidrag til udarbejdelsen af kommuneplanforslaget.
 Indenrigsministeriets afgørelser og udtalelser om kommunale forhold 1981  

 1.3.
