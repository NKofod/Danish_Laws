Ligebehandlingsnævnets afgørelse om religion og tro - sagsbehandling - kompetence - afvisning J.nr. 22-34412 En mand klagede over, at den indklagede myndighed havde udsat ham for forskelsbehandling i forbindelse med, at myndigheden havde udstedt et opholdstilladelseskort til ham, hvoraf hans religiøse hue ikke fremgik.
 Klagen blev indbragt for Ligebehandlingsnævnet den 29. november 2021.
Nævnet vurderede, at klagen vedrørte mulig forskelsbehandling på grund af religion og tro uden for arbejdsmarkedet.
Nævnet kan ikke behandle sager om forskelsbehandling på grund af religion og tro uden for arbejdsmarkedet, hvorfor nævnet ikke havde kompetence til at behandle sagen.
 Afgørelsen blev truffet af et medlem af nævnets formandskab.
 Klagen angår Sekretariatet for Ligebehandlingsnævnets afgørelse af 11. maj 2022.
Ligebehandlingsnævnets afgørelse Ligebehandlingsnævnet tiltræder sekretariatets afvisning af sagen.
Sagens behandling Afgørelsen er truffet af et medlem af Ligebehandlingsnævnets formandskab.
Sagsfremstilling Den 20. november 2017 udstedte den indklagede myndighed et opholdstilladelseskort til klager.
Klager har for nævnet fremlagt et billede af kortet, hvor klagers religiøse hue ikke fremgår.
Klager har oplyst, at myndigheden forsøgte at skjule hans hue.
 Klagen blev modtaget i Ligebehandlingsnævnet den 29. november 2021.
Den 11. maj 2022 traf Sekretariatet for Ligebehandlingsnævnet afgørelse om at afvise sagen.
Ligebehandlingsnævnet har ikke kompetence til at behandle klager over forskelsbehandling på grund af religion og tro uden for arbejdsmarkedet.
Afgørelsen var derfor begrundet i, at klagen ikke skønnedes egnet til behandling ved nævnet.
Sekretariatet vurderede, at sagen omhandlede religion og tro og ikke etnisk oprindelse og nationalitet.
 Ved e-mail af 29. maj 2022 klagede klager over sekretariatets afvisning.
 Klager har ved mail af 29. august 2022 fremsat en godtgørelsespåstand på mindst 3.324 kr.
 Efter indholdet af klagen har Ligebehandlingsnævnet ikke fundet anledning til at foretage partshøring af indklagede.
Parternes bemærkninger Klager gør gældende, at den indklagede myndighed har udsat ham for forskelsbehandling, idet myndigheden har forsøgt at skjule klagers religiøse hue på hans opholdstilladelseskort.
 Klager blev udsat for forskelsbehandling på grund af sin religion og tro.
 Klager blev også udsat for forskelsbehandling på grund af etnisk oprindelse og nationalitet.
 Klager gør gældende, at hans opholdskort giver ham adgang til at arbejde, hvorfor der er tale om forskelsbehandling inden for arbejdsmarkedet.
 Klager gør videre gældende, at PET har haft indflydelse på behandlingen af hans sager.
 Klager gør også gældende, at indklagede ville have behandlet hans henvendelser lovligt, hvis han var dansker eller fra USA.
 Klager gør endeligt gældende, at det var nemt at undertrykke ham, fordi han var fra Palæstina og er dårlig til dansk.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af religion eller tro efter lov om forbud mod forskelsbehandling på arbejdsmarkedet mv. (forskelsbehandlingsloven).
Klager gør gældende, at den indklagede myndighed har udsat ham for forskelsbehandling på grund af religion og tro.
Klager gør også gældende, at myndigheden udsatte ham for forskelsbehandling på grund af etnisk oprindelse og nationalitet.
 Nævnet vurderer, at en klage over en manglende religiøs hue på et opholdstilladelseskort vedrører forskelsbehandling på grund af religion og tro.
 Ligebehandlingsnævnet kan ikke behandle sager om forskelsbehandling på grund af religion eller tro uden for arbejdsmarkedet.
 Nævnet har derfor ikke kompetence til at behandle sagen.
 Nævnet tiltræder derfor sekretariatets afgørelse om at afvise behandlingen af klagen.
Retsregler Afgørelsen er truffet efter følgende bestemmelser:
