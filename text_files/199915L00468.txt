Tillægsbetænkning afgivet af  

 Trafikudvalget den 13. april 2000 Tillægsbetænkning over Forslag til lov om ændring af lov om  

 luftfart (Firmaflyvning, flyvepladser i Grønland m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet 2 spørgsmål til trafikministeren.  

 Ministeren har givet udvalget en foreløbig mundtlig besvarelse af  

 spørgsmålene og har i den forbindelse tilkendegivet: »at såfremt Danmark tilslutter sig  

 de nye JAR-regler for firmaflyvning, vil de danske regler blive ændret,  

 således at de svarer til de internationale regler.« Udvalget forventer at modtage  

 ministerens skriftlige svar på spørgsmålene umiddelbart  

 efter afgivelsen af tillægsbetænkningen, hvorefter udvalgets  

 spørgsmål til ministeren og dennes svar herpå optrykkes  

 som bilag til tillægsbetænkningen.
 Udvalget har endvidere modtaget  

 en skriftlig og en mundtlig henvendelse fra Aircraft Owners and Pilots  

 Association, AOPA Danmark og en skriftlig henvendelse fra Pharma Nord.
 Herefter indstiller udvalget lovforslaget til  

vedtagelse i den affattelse, hvori det foreligger efter 2.  

 behandling.
Et mindretal (Dansk Folkepartis medlemmer af udvalget)  

 støtter de nye regler for firmaflyvning m.v., der er indeholdt i  

 lovforslaget.
Dansk Folkeparti finder dog, at det i forbindelse med  

 udvalgsbehandlingen er gået meget stærkt.
Selv om der i forhold  

 til fremsættelsen af et tilsvarende lovforslag (L 218) i  

 Folketingsåret 1998-99 er sket klare forbedringer, er der stadig  

 enkelte knaster tilbage.
 Dansk Folkeparti mener således ikke, at der efter  

 det for udvalget oplyste er fundet belæg for skærpede  

 helbredskrav for personer, der ønsker at udføre firmaflyvning.  

 Derfor havde Dansk Folkeparti gerne set de eksisterende helbredskrav  

 bibeholdt således, at den foreslåede affattelse af § 76 ikke skal  

 anvendes til at stille skærpede helbredskrav for personer, der  

 erhverver A-certifikat efter den 1. maj 2001, og som ønsker at  

 udføre firmaflyvning.
 Udvalget har spurgt trafikministeren, om ministeren vil  

 være med til, at de skærpede helbredskrav for firmaflyvning i  

 medfør af bemyndigelsesbestemmelsen i lovforslaget samt øvrige  

 nationale regler for firmaflyvning harmoniseres med de kommende JAR-regler  

 (JAR-OPS 2). Hvis ministeren lovede dette, kunne der ikke forefindes  

 særlige nationale regler på området for firmaflyvning,  

 efter at de nye JAR-regler er trådt i kraft, hvilket efter  

 trafikministerens egne oplysninger sker om to år.
Trafikministeren har mundtligt over for udvalget oplyst,  

 at ministeren vil sikre, at der ikke er særlige nationale regler  

 på området for firmaflyvning i det øjeblik, de kommende  

 JAR-regler træder i kraft.
Da udvalget ikke havde fået skriftligt  

 svar på de skriftligt stillede spørgsmål på  

 udvalgsmødet og heller ikke har fået denne eksakte  

 bekræftelse på, at man under alle omstændigheder vil  

 følge JAR-reglerne, når de kommer, har Dansk Folkeparti fundet  

 det rigtigst særskilt at opstille disse forudsætninger, som er  

 nævnt ovenfor vedrørende de skærpede helbredskrav.
Dansk Folkeparti skal således anerkende, at  

 ministeren mundtligt og forhåbentligt også skriftligt i det svar,  

 som trykkes i et bilag til tillægsbetænkningen, har  

 tilkendegivet, at regeringen ikke vil gå efter at have særlige  

 nationale regler på området, når JAR-reglerne træder  

 i kraft.
Imidlertid har Dansk Folkeparti fundet det rigtigt klart at  

 påpege, at Danmark ikke bør gå enegang på dette  

 område i forhold til de øvrige JAR-lande.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Aase D.
Madsen (DF)  Klaus Kjær (DF) Frihed 2000 og Kristeligt Folkeparti havde ikke medlemmer  

 i udvalget.
Bilag Nogle af udvalgets spørgsmål til  

 trafikministeren og dennes svar herpåOptrykt efter ønske fra  

 udvalget Spørgsmål 56:
Ministeren bedes kommentere henvendelse af 10. april 2000  

 fra AOPA Danmark, jf.
L 62   bilag 71.
 Svar:
Indledningsvis bemærkes, at forslaget om  

 skærpede helbredskrav ikke er begrundet i statistik, men i et  

 ønske om at øge flyvesikkerheden ved at begrænse  

 risikoen for flyvehavarier af helbredsmæssige grunde ved at stille  

 samme krav til firmaflyvning som til eksempelvis taxaflyvning.
Der henvises  

 herved til besvarelsen af spørgsmål 21.
AOPA har i henvendelsen af 10. april 2000 anmodet om  

 foretræde for Folketingets Trafikudvalg på baggrund af, at jeg  

 ikke i besvarelsen af spørgsmål 55 har kommenteret AOPA´s  

 tidligere henvendelse, hvorved der nu foreligger »dokumentation for, at  

 risikoen for helbredsrelaterede ulykker er yderst minimal, uanset om  

 helbredskrav klasse 1 eller 2 er gældende.« Jeg skal hertil bemærke, at AOPA i den tidligere  

 henvendelse (L 62   bilag 65) bl.a. anførte følgende:
» Dette synspunkt har jeg ikke bemærkninger til.
Det begrænsede antal ulykker kan imidlertid ikke,  

 som det nu hævdes, anvendes som »dokumentation for, at risikoen for helbredsrelaterede ulykker  

 er yderst minimal, uanset om helbredskrav klasse 1 eller 2 er  

 gældende.« Dette skyldes, at det statistiske materiale dels som  

 nævnt er yderst begrænset, dels intet dokumenterer med hensyn  

 til, hvilke ulykker der ikke er opstået som følge af, at  

 helbredskrav i class 1 har været gældende for den  

 erhvervsmæssige flyvning.
 Der henvises i øvrigt til besvarelsen af  

 spørgsmål 4, 15, 17, 23, 25 og 26 om begrundelsen for de  

 helbredsmæssige krav.
 For så vidt angår AOPA s bemærkninger  

 om, at det vil stride mod intentionerne og hele ideen med JAA-samarbejdet,  

 hvis de enkelte deltagerlande indfører eller opretholder nationale  

 bestemmelser i strid med kommende eller eksisterende JAR-regler, er der, som  

 det fremgår af besvarelsen af spørgsmål 6, 43, 45,46 og  

 57, ikke tale om indførelse af nationale regler, der strider mod  

 eksisterende JAR-bestemmelser.
 Som det fremgår af besvarelsen af  

 spørgsmål 23, har JAA påbegyndt arbejdet med udarbejdelse  

 af et fælleseuropæisk regelsæt for bl.a. firmaflyvning (JAR  

 OPS 2).
 JAA har på forespørgsel fra Statens  

 Luftfartsvæsen telefonisk oplyst, at tidshorisonten for  

 færdiggørelse af sådanne regler som det tidligste vil  

 være medio 2002. For så vidt angår spørgsmålet  

 om, hvilke helbredskrav - Class 1 eller 2 - der vil blive stillet til  

 udførelse af firmaflyvning, har dette endnu ikke været  

 drøftet.
 Spørgsmål 57:
Ministeren bedes kommentere henvendelse af 10. april 2000  

 fra Pharma Nord, jf.
L 62   bilag 72.
 Svar:
 Som det fremgår af besvarelsen af  

 spørgsmål 6 og 8, er der i JAR-FCL angivet betingelserne for  

 opnåelse af et pilotcertifikat samt de grundlæggende rettigheder,  

 der er knyttet hertil.
 JAR-FCL udelukker ikke, at der i andre JAA-bestemmelser  

 eller   hvis sådanne ikke findes   i national lovgivning stilles  

 supplerende krav for særlige former for operationer.
 Det fremgår endvidere af besvarelsen, at der  

ikke findes operationelle JAA-bestemmelser for udførelse af  

 privatflyvning, herunder firmaflyvning, hvorfor der kan fastsættes  

 nationale regler herfor.
Da der således ikke er fastsat bestemmelser om  

 firmaflyvning på JAA-området, er der med lovforslag nr.
L 62 ikke  

 tale om afvigelser fra JAR-bestemmelser, og Danmark skal derfor ikke  

 påberåbe sig nogen national variant.
 Der henvises endvidere til besvarelsen af  

 spørgsmål 43, 45 og 46.
 I forbindelse med samråd d. 13. april 2000 har jeg  

 tilkendegivet, at såfremt Danmark tilslutter sig de nye JAR-regler for  

 firmaflyvning, vil de danske regler blive ændret, således at de  

 svarer til de internationale regler.
