Skriftlig fremsættelse (7. oktober 2004) Integrationsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven (Tilknytning til Eurodacforordningen og  

 Dublinforordningen på mellemstatsligt grundlag m.v.) (Lovforslag nr.
L 35).
Den danske regering har anmodet om, at Danmark bliver  

 tilknyttet Eurodacforordningen og Dublinforordningen på mellemstatsligt  

 grundlag.
Kommissionen har tilkendegivet, at Danmarks tilknytning til  

 Eurodacforordningen og Dublinforordningen efter Kommissionens opfattelse kan  

 ske på mellemstatsligt grundlag ved en såkaldt parallelaftale.
Den 8. maj  

 2003  

 vedtog Rådet en afgørelse om, at Kommissionen bemyndiges til at indlede  

 forhandlinger om dansk tilknytning til begge forordninger på mellemstatsligt  

 grundlag.
Det er Rådet, der på Det Europæiske Fællesskabs vegne indgår  

 parallelaftale med Danmark.
Rådet har endnu ikke truffet afgørelse om  

 indgåelse  

 af en parallelaftale om dansk tilknytning til Eurodac- og  

 Dublinforordningerne.  

 Kommissionen har den 20. september 2004 til Rådet fremsendt et udkast til  

 aftale mellem Det Europæiske Fællesskab og Kongeriget Danmark om fastsættelse  

 af kriterier og procedurer til afgørelse af, hvilken medlemsstat der er  

 ansvarlig for behandlingen af en asylansøgning, der er indgivet i Danmark  

 eller  

 en anden EU-medlemsstat, og om "Eurodac" til sammenligning af  

 fingeraftryk med henblik på en effektiv anvendelse af Dublinkonventionen.  

 Aftaleudkastet er resultatet af forhandlinger med den danske regering, og  

 blev  

 godkendt af parterne den 8. juni 2004.
 Inden Rådet træffer afgørelse om Fællesskabets indgåelse af  

 parallelaftalen, skal Europa-Parlamentet høres over aftaleudkastet.
 Efter aftaleudkastet træder aftalen i kraft den første dag i  

 den anden måned efter de kontraherende parters underretning om, at de har  

 fuldendt deres respektive påkrævede procedurer.
 Med henblik på at sikre, at den danske lovgivning kan være  

 på plads, og at Danmark dermed kan tilknytte sig de to retsakter på  

 mellemstatsligt grundlag, så snart procedurerne i EU er afsluttet, fremsættes  

 lovforslaget på nuværende tidspunkt, selvom Rådet endnu ikke har truffet  

 afgørelse om Fællesskabets aftaleindgåelse.
 Lovforslaget muliggør Danmarks tilknytning på  

 mellemstatsligt grundlag til de regler, der følger af Eurodacforordningen, og  

 de regler, der følger af Dublinforordningen som afløsning for reglerne i  

 Dublinkonventionen.
 Med en vedtagelse af lovforslaget giver Folketinget i medfør  

 af grundlovens § 19 samtykke til, at regeringen på Danmarks vegne godkender  

 aftalen om dansk tilknytning til Eurodacforordningen og Dublinforordningen på  

 mellemstatsligt grundlag, ligesom det med lovforslaget ønskes sikret, at der  

 på  

 tidspunktet for Rådets forventede beslutning om godkendelse af  

 parallelaftalen  

 er tilvejebragt det lovgivningsmæssige grundlag for Danmarks tilknytning.
 Såfremt Rådet  mod forventning  måtte ønske ændringer i  

 aftaleudkastet, som regeringen kan tilslutte sig, vil det blive vurderet, om  

 der er behov for justering af de ved lovforslaget foreslåede bestemmelser til  

 opfyldelse af Eurodac- og Dublinforordningernes regler i dansk ret.
Lovforslaget indebærer endvidere, at integrationsministeren  

 kan fastsætte nærmere bestemmelser til gennemførelse af fremtidige ændringer  

 til de to forordninger eller vedtagelse af yderligere  

 gennemførelsesforanstaltninger i EU.
Inden Danmark i henhold til artikel 5 i  

 Protokollen om Danmarks stilling meddeler Kommissionen, at Danmark vil træffe  

 sådanne gennemførelsesforanstaltninger, vil sagen efter gældende praksis  

 blive  

 behandlet i Folketingets Europaudvalg.
 Lovforslaget muliggør endvidere Danmarks deltagelse på  

 mellemstatsligt grundlag i aftalen mellem Det Europæiske Fællesskab og Island  

 og Norge om kriterier og mekanismer for fastsættelse af, hvilken stat der er  

 ansvarlig for behandlingen af en asylansøgning indgivet i en medlemsstat  

 eller  

 i Island eller Norge, der omfatter såvel Eurodac- som Dublinforordningen.  

 Dette  

 muliggør, at reglerne i Dublin- og Eurodacforordningerne, der i dag gælder  

 mellem Fællesskabet og Norge og Island, også vil gælde mellem Danmark og  

 Norge  

 og Island.
Kommissionen har netop afsluttet forhandlingerne om en  

 tilsvarende aftale med Schweiz om Schweiz deltagelse i  

 Eurodacforordningen og  

 Dublinforordningen.
Det forventes, at denne aftale vil blive indgået mellem  

 Fællesskabet og Schweiz inden for det kommende år.
 Lovforslaget muliggør tillige Danmarks deltagelse på  

 mellemstatsligt grundlag i den forventede aftale mellem Fællesskabet og  

 Schweiz, hvorved reglerne i Eurodac- og Dublinforordningerne kommer til at  

 gælde mellem Danmark og Schweiz.
 Med en vedtagelse af lovforslaget giver Folketinget samtykke  

 i medfør af grundlovens § 19 til, at regeringen på Danmarks vegne på  

 mellemstatsligt grundlag kan tilslutte sig, at den ovennævnte aftale mellem  

 Fællesskabet og Island og Norge bliver anvendelig i forhold til Danmark.  

 Tilsvarende giver Folketinget samtykke til, at regeringen på Danmarks vegne  

 på  

 mellemstatsligt grundlag kan tilslutte sig, at den forventede aftale mellem  

 Fællesskabet og Schweiz bliver anvendelig i forhold til Danmark.
