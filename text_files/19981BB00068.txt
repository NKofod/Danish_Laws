Betænkning afgivet af Finansudvalget den 2. december  

 1998 Betænkning og indstilling vedrørende den af statsrevisorerne afgivne endelige  

 betænkning over statsregnskabet for finansåret 1996 Finansudvalget har behandlet den af statsrevisorerne  

 afgivne endelige betænkning over statsregnskabet for finansåret  

 1996 samt de af statsrevisorerne afgivne beretninger.
I forbindelse med gennemgangen af betænkningen og  

 beretningerne har udvalget stillet spørgsmål til  

 forsvarsministeren og erhvervsministeren.
Ministrenes skriftlige besvarelser  

 af spørgsmålene er optrykt i bilaget til nærværende  

 betænkning.
 Det bemærkes, at udvalget løbende har haft  

 lejlighed til at behandle statsrevisorernes beretninger og de  

 rigsrevisorrapporter, der ligger til grund for disse, efterhånden som  

 de har foreligget, og at udvalget derfor også i forbindelse hermed  

 eller f.eks. i forbindelse med gennemgangen af de årlige  

 bevillingslovforslag har stillet spørgsmål til ministre, hvor  

 der har været anledning hertil.
 Ligesom i tidligere år tilslutter udvalget sig  

 generelt samtlige kritiske udtalelser, statsrevisorerne har fremsat i  

 betænkningen og beretningerne, og udvalget forudsætter, at den  

 rejste kritik allerede har givet de berørte ministerier og styrelser  

 anledning til dybtgående overvejelser om en forbedring af  

 budgetlægningen og regnskabsaflæggelsen på de punkter, som  

 omfattes af kritikken.
 Herefter indstiller udvalget i overensstemmelse med  

 statsrevisorerne følgende:
Forslag til folketingsbeslutning  

 i henhold til grundlovens § 47 med hensyn til  

 statsregnskabet for finansåret 1996 Statsregnskabet for finansåret 1996 godkendes.
Helle Degn (S)  

Klaus Hækkerup (S)
Jacob Buksti (S) Jan Petersen (S) nfmd.  

Jes Lunde (SF) Ole Sohn (SF)   

 Peter Duetoft (CD) fmd.  

Jørgen Estrup (RV)
Frank Aaen (EL) Thor Pedersen (V)
Christian Mejdahl (V)
Svend Heiselberg (V)   

 Gitte Seeberg (KF) Bendt Bendtsen (KF)
Kristian Thulesen Dahl (DF)
Kim Behnke (FP) Flemming  

 Kofod-Svendsen (KRF) Bilag Svarskrivelser vedr. spørgsmål stillet af  

 Finansudvalget under behandlingen af den af statsrevisorerne afgivne endelige  

 betænkning over statsregnskabet for finansåret 1996 København den 30. november 1998.
Forsvarsministeren Folketingets Finansudvalg Udvalgsafdelingen Christiansborg Under henvisning til Finansudvalgets skrivelse af 23. november 1998  

 fremsender jeg hermed i 70 eksemplarer min besvarelse af udvalgets  

 spørgsmål 1 (§ 12   bilag 16).
Med venlig hilsen Hans Hækkerup Bilag til forsvarsministerens skrivelse af 30. november 1998 Spørgsmål nr. 1.
Ad beretning nr. 4 1996 om hjemmeværnets økonomistyring På beretningens s. 13 hedder det bl.a., at  

 Rigsrevisionens undersøgelse har vist, at hjemmeværnet ikke har  

 iværksat undersøgelser med henblik på at tilpasse struktur  

 og omkostninger til det faldende medlemstal.
 Ministeren bedes redegøre for, hvilke initiativer  

 hjemmeværnet har taget/vil tage på baggrund af den således  

 fremførte kritik.
 Svar:
På indeværende tidspunkt er der iværksat  

 en række initiativer med henblik på at tilpasse  

 hjemmeværnets struktur og omkostninger.
Således blev der pr. 1.  

 oktober 1997 iværksat en tilpasning af hjemmeværnets  

 forsyningsstruktur, som indebar nedlæggelse af 6 regionsdepoter og  

 oprettelse af 3 forsyningsdepoter.
Tilpasningen har udsparet 11  

 årsværk og reduceret øvrige driftsomkostninger med 0,4  

 mio. kr.  Endvidere har hjemmeværnet på baggrund af  

 Rigsrevisionens rapport gennemført en distriktsanalyse og på  

 baggrund heraf en rapport, hvis anbefalinger påregnes iværksat  

 primo 1999.
Distriktsanalysen har været inddraget i forbindelse  

 med Forsvarskommissionens arbejde.
Af kommissionens anbefalinger  

 fremgår bl.a., at kommissionen finder, at hjemmeværnets  

 distriktsstruktur bør tilpasses i overensstemmelse med  

 distriktsanalysen.
Efter kommissionens opfattelse vil en snarlig  

 gennemførelse af distriktsanalysens anbefalinger muliggøre, at  

 de videre rationaliseringer, som kan forventes at blive resultatet af  

 kommissionens arbejde, kan igangsættes hurtigt efter beslutning herom.  

 Med udgangspunkt i distriktsanalysen vil der således blive tale om at  

 reducere antallet af hærhjemmeværnsdistrikter fra 35 til 23 og  

 flyvehjemmeværnsdistrikterne fra 7 til 3. Ligeledes vil  

 Tjenestestedskorpset og Flyvestationskorpset kunne sammenlægges til et  

 landsdækkende korps.
Hjemmeværnet har opgjort, at den nye  

 distrikts- og korpsstruktur ved fuld implementering vil betyde en årlig  

 driftsbesparelse på ca. 11,5 mio. kr.
Gennemførelse af planen  

 vil kunne justeres, hvis der opstår behov herfor.
Derudover fremgår det af Forsvarskommissionens  

 anbefalinger, at den i kommissionsberetningen skitserede tilpasning af  

 regionsstrukturen  som bl.a. indebærer en reduktion i antallet af  

 hjemmeværnsregioner og en sammenlægning med  

 militærregionerne, vil frigøre ressourcer.
For  

 hjemmeværnet vil dette konkret betyde, at det administrative led mellem  

 distrikterne og Hjemmeværnskommandoen udgår.
Ligeledes bortfalder  

 regionernes forvaltningsopgaver, hvilket medfører, at  

 hjemmeværnscentrene kan nedlægges.
Desuden tilpasses  

 hjemmeværnets struktur ved, at Hjemmeværnskommandoen gives en  

 fladere plan/drift-orienteret struktur, ligesom økonomiforvaltningen i  

 hjemmeværnet forenkles og rationaliseres.
Samlet vil de ovenfor under punkt 3 beskrevne  

 organisations- og strukturmæssige tiltag i hjemmeværnet betyde en  

 væsentlig nedbringelse af hjemmeværnets faste udgifter, herunder  

 også til lønninger til de fastansatte militære og civile  

 medarbejdere.
Processen med at implementere ovennævnte tiltag er  

 allerede påbegyndt.
Hvornår implementeringen kan afsluttes, vil  

 bl.a. afhænge af udkommet af de kommende forsvarsforligsforhandlinger,  

 som hjemmeværnet må forventes omfattet af.
Erhvervsministeren Den 20. november 1998 Folketingets Finansudvalg Vedlagt fremsender jeg i 70 eksemplarer min besvarelse af det af udvalget  

 stillede spørgsmål vedrørende Statsrevisorernes endelige  

 betænkning over statsregnskabet for finansåret 1996 med  

 tilhørende beretninger (§ 26   bilag 7) den 5. november 1998.
Med venlig hilsen Pia Gjellerup ERHVERVSMINISTEREN Besvarelse af Finansudvalgets spørgsmål  

  vedrørende statsrevisorernes endelige betænkning  over  

 statsregnskabet for finansåret 1996 med tilhørende beretninger  

 (jf. § 26 bilag 7) Ad beretning nr. 2 1996 om eksportkreditordningen, herunder Danmarks  

  Erhvervsfonds regnskabsaflæggelse Spørgsmål 1.
 Vil ministeren redegøre for, hvilke tiltag der er  

 gennemført - og påtænkes gennemført - for at leve  

 op til de anbefalinger om bedre regnskabsaflæggelse, som både  

 Rigsrevisionen og statsrevisorerne er kommet med i beretningen.
 Svar:
 Regnskabsprincipperne for Danmarks Erhvervsfond og Dansk  

 Eksportkreditfond er harmoniseret ved bl.a. en revision af  

 hensættelsesprincipperne, som var et væsentligt punkt i  

 anbefalingerne.
 Regnskabsprincipperne er fastlagt i samarbejde med  

 Finansministeriet og er en tilnærmelse til principperne for  

 regnskabsaflæggelse for skadesforsikringsselskaber.
I overensstemmelse med de ændrede  

 regnskabsprincipper foretages der tre former for hensættelser: risici  

 for tab på udstedte garantier ved klassificering af debitorer og lande  

 i risikoklasser, afdækning af risici på koncentrationen af  

 kommercielle forretninger og på landeansvar samt risici på  

 forventede tab ved indfrielse af givne garantier.
Der er endvidere krav om,  

 at egenkapitalen mindst skal udgøre 8 pct. af det samlede engagement  

 bestående af garantiansvar og udestående fordringer, tilsvarende  

 kravet om til pengeinstitutters solvens.
Der er endvidere fastsat et maksimum  

 på 12 pct.
Statsregnskabet og årsberetningerne for 1997 er  

 aflagt efter de nye principper.
I den forbindelse er der foretaget  

 primokorrektioner i statsregnskabet for 1997.
 Hjemmel til de nye principper og primokorrektioner i  

 statsregnskabet 1997 er  tilvejebragt ved aktstykke 67 26/11/97.
 Spørgsmål 2:
På side 53 i beretningen anbefaler Rigsrevisionen  

 konkret, at der skal tilvejebringes en ajourført regnskabsinstruks.
Er  

 dette sket? Svar:
Erhvervsfremme Styrelsen har  i 1996 udarbejdet  

 regnskabsinstrukser med tilhørende forretningsgangsbeskrivelser for de  

 to fonde.
Udarbejdelsen af forretningsgangsbeskrivelserne er sket i  

 samarbejde med et anerkendt revisionsfirma og er fremsendt til underretning  

 for Rigsrevisionen.
 Erhvervsfremme Styrelsen er i 1998 overgået til  

 lokalt økonomisystem, og i forbindelse med anvendelsen af dette system  

 for de to fonde sidst på året vil instrukser og  

 forretningsgangsbeskrivelser blive opdateret.
 Spørgsmål 3:
På side 48 i beretningen påpeger  

 Rigsrevisionen, at der efter 6 år endnu ikke er udarbejdet et  

 retvisende regnskab.
Er dette regnskab blevet udarbejdet nu? Svar:
 Ved udarbejdelsen af statsregnskabet og  

 årsberetningerne for 1997 er de nye regnskabsprincipper anvendt i  

 henhold til aktstykke 67 26/11/96. Herved er regnskaberne blevet retvisende  

 og gennemskuelige - jf. besvarelsen til spm. nr. 1.
 Spørgsmål 4:
På side 43 i beretningen påpeger  

 Rigsrevisionen, at der er problemer med kontoføring af kapitalindskud  

 og driftsbevillinger med det resultat, at der ikke er optjent nok fra  

 rentebærende konti.
Hvad er der sket i den anledning? Svar:
Der ydes en løbende rentegodtgørelse for  

 Dansk Eksportkreditfonds »mellemregning med  

 staten«, mens en tilsvarende ordning for Danmarks  

 Erhvervsfond ikke anses for hensigtsmæssig.
Danmarks Erhvervsfonds  

 garantier og fordringer er under afvikling, og behovet for egenkapital til  

 opfyldelse af fondens forpligtelser vil derfor være faldende.
 Afslutningsvis skal det bemærkes, at ændringen  

 i principperne for regnskabsaflæggelsen har betydet, at det er muligt  

 at aflægge et retvisende regnskab. Ændringen har imidlertid haft  

 den utilsigtede konsekvens, at den ønskede egenkapitalstyring ikke  

 fungerer i forhold til den måde, hvorpå fondene aktuelt  

 indgår i statsregnskabet.
Det er således en konsekvens af de ændrede  

 hensættelsesprincipper, at det nu er fondenes driftsresultat og ikke  

 kapitalindskud i og -udtræk fra fondene, der indgår direkte  

 på finansloven.
Med ændringen i principperne er den forudsatte  

 egenkapitalstyring reelt sat ud af kraft.
Jeg forventer derfor at fremsætte lovforslag i  

 foråret 1999 om en omlægning af Dansk Eksportkreditfond og  

 Danmarks Erhvervsfond til selvstændige forvaltningsenheder uden for  

 statsregnskabet.
Oprettelsen af selvstændige forvaltningsenheder skal  

 sikre, at den i lov 1070 20/12 1995 om Dansk Eksportkreditfond fastlagte  

 kombination af retvisende regnskaber og egenkapitalstyring kan implementeres  

 i praksis.
