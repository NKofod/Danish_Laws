 Varemærket KODIMAGNYL ikke fundet forveksleligt med varemærkerne KODAK  

 og KODA eller med selskabsnavnet Kodak A/S.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 5. december 1990 indleverede Danmarks Apotekerforening, København  

 v/Nycomed Dak A/S en ansøgning om registrering af varemærket KODIMAGNYL  

 (ordmærke) for humanmedicinske og -farmaceutiske præparater i tabletform til  

 oral brug i klasse 5.
 Ansøgningen blev den 14. august 1991 bekendtgjort i Dansk  

 Varemærketidende.
Ved brev af 14. oktober 1991 nedlagde Eastman Kodak Company, USA/Kodak  

 A/S, København, v/Budde, Schou & Co i medfør af § 20 i varemærkelov af  

 11. juni 1959 indsigelse mod registrering af det ansøgte mærke.
Begrundelsen  

 for indsigelsen var, at mærket KODIMAGNYL efter indsigernes formening stødte  

 an mod indsigernes forskellige mærker.
 I brev af 17. december 1991 supplerede indsiger begrundelsen og udtalte:
»Det ansøgte mærke KODIMAGNYL skønnes forveksleligt med indsigernes  

 verdensberømte varemærke og firmanavn KODAK.
Hertil kommer, at indsigerne er  

 indehavere af en række registreringer med begyndelsesbogstaverne KOD/KODA,  

 jævnfør fortegnelsen vedhæftet vor supplerende indsigelsesskrivelse af d.d.  

 vedrørende VA 9316/90 KODAMID.
Indsigerne må holde for, at det må være nærliggende for forbrugerne  

 fejlagtigt at antage, at en vare markedsført under varemærket KODIMAGNYL  

 hidrører fra indsigerne.....« Hertil bemærkede ansøgeren i brev af 18. februar 1992 følgende:
 ».....Vi skal i den anledning bemærke, at ordmærket KODIMAGNYL  

 allerede er registreret, nemlig under fællesmærkeregistrering nr 35-1982.  

 Registreringen fandt sted den 3. september 1982 efter ansøgning F 27/80 af  

 18. juni 1980.
I forbindelse med anmeldelsen af fællesmærket i 1980, blev en tilsvarende  

 indsigelse - nedlagt af samme indsigere - trukket tilbage efter indbyrdes  

 forhandlinger, da varefortegnelsen blev begrænset til Humanmedicinske og  

 -farmaceutiske præparater i tabletform til oral brug (i klasse 5), en  

 varefortegnelse, der er videreført i den aktuelle ansøgning.
I de langstrakte  

 forhandlinger med Kodak koncernen i perioden fra december 1980 til juni 1982,  

 var det vort udgangspunkt, at Danmarks Apotekerforening på ingen måde anså  

 det for muligt, at artikler fra den verdensberømte koncern kunne forveksles  

 med lægemiddelpræparater fremstillet og markedsført af foreningens medlemmer.
 Det blev også fremhævet, at Danmarks Apotekerforening desuagtet har opnået  

 eneret til betegnelsen DAK som selvstændig stavelse i kraft af sine meget  

 tidligere fællesmærkeregistreringer, nr. 1 i 1924: afløst af nr. 1-1936 for  

 ordmærket DAK i klasserne 1-5, 10, 17, 30, 31 og 32: og nr. 10-1952 for  

 figurmærket DAK i klasserne 3, 5, 10, 17, 30 og 32 (-begrænset), ikke fandt  

 anledning til at hindre mærkerne KODAK, m.fl. - hvorpå indsiger baserede sin  

 indsigelse - i at opnå registrering i sammenfaldende klasser, da Danmarks  

 Apotekerforening måtte anse en interessekonflikt for udelukket, hvilket også  

 blev bekræftet af den indbyrdes aftale, hvis formål netop var at forhindre en  

 mulig varekollision i fremtiden.
 Det var derfor samtidigt en naturlig gestus og gensidig forpligtelse, der  

 ikke gav anledning til betænkelighed, at Danmarks Apotekerforening den 15.  

 november 1982, meddelte Eastman Kodak Company samtykke til registrering af  

 mærket KODA (VA 02.983 1981/VR00902 1983). Alligevel må Danmarks  

 Apotekerforening i denne sammenhæng afvise at indsigerne kan benytte mærket  

 KODA til at gøre nogen ret gældende over for KODIMAGNYL.
Som et meget væsentligt forhold skal anføres, at betegnelsen KODIMAGNYL  

 allerede blev anvendt i forbindelse med offentliggørelse af en farmaceutsik  

 komposition i formelsamlingen DAK Præparater 1950 (udsendt blandt medlemmer  

 21. maj 1960 og offentliggjort i Archiv for Pharmaci og Chemi 1960). Navnet  

 optrådte da i sin latinske form men blev ved den nordiske farmakopees  

 ikrafttræden ændret til sin nuværende form KODIMAGNYL.
Foreningens medlemmer  

 har produceret og solgt præparatet med det anførte navn lige siden, og  

 Danmarks Apotekerforening havde således gennem årelang brug allerede i 1965  

 erhvervet en ikke-registreret varemærkeret.
 Det bemærkes også, at vi hverken kender eller kan forestille os tilfælde,  

 hvor brugere, der-den lange årrække taget i betragtning-tælles i millioner,  

 har forvekslet vor mærke med KODAK eller Kodak koncernen.
 Vi tør endog påstå, at mærket KODIMAGNYL i danske forbrugeres bevidsthed  

 uden videre kan måle sig med mærket KODAK: vel at mærke under anlæggelse af  

 en korrekt sondring mellem navnene.
 Forholdet er således det, at mærket KODIMAGNYL har været anvendt meget  

 længe på apoteker, har været offentlig kendt og anvendt af farmaceuter og  

 læger siden 1960, og været en offentligt registreret specialitet hos  

 Sundhedsstyrelsen siden 1. januar 1978. Mærkets indarbejdelse har været  

 medvirkende årsag til, at Danmarks Apoterforening uden betænkelighed også har  

 tålt anvendelsen af det internationalt kendte mærke KODAK.
 Medens mærkerne KODIMAGNYL og KODAK har eksisteret side om side i  

 varemærkeregisteret i næsten 10 år, blev mærket reelt etableret for begge  

 betegnelser for mere end 25 år siden.
Nærværende nye anmeldelse af mærket KODIMAGNYL er blot foretaget af  

 administrative grunde, idet Danmarks Apotekerforening har fundet det  

 hensigtsmæssigt af overføre registrering for KODIMAGNYL fra  

 Fællesmærkeregisteret til Varemærkeregisteret.
Foreningen kan ikke erkende,  

 at der i denne administrative forandring skulle kunne lægges nogen juridsk  

 betydning, for så vidt angår forholdet KODIMAGNYL/KODAK, således forstået, at  

 den omstændighed, at indehaverne af KODAK ved tilbagekaldelse af deres  

 indsigelse i juni 1982 aktivt kunne godkende og indtil den aktuelle ansøgning  

 ikke har rejst indvendig mod anvendelsen, ikke skulle have betydning i  

 forbindelse med nærværende nye ansøgning.....« I brev af 21 april 1992 knyttede indsiger følgende kommentarer til  

 ovennævnte:
».....Ansøger refererer til, at indsiger har accepteret en  

 sameksistens med ansøgers andre mærker, hvori bestanddelen DAK indgår,  

 hvorfor man i nærværende sag står uforstående overfor, at indsigelse  

 nedlægges.
Hertil bemærkes, at en sameksistens med andre DAK-mærker  

 naturligvis ikke udelukker, at der kan nedlægges indsigelse over for nye  

 mærker indholdende bestanddelene KODA og DAK.
Endvidere bemærkes det, at der er nedlagt indsigelse over for et  

 »almindeligt varemærke« i modsætning til ansøgers påberåbte mærker,  

 som er fællesmærkeregistreringer.
Herved øges risikoen for krænkelse og  

 udvanding af ansøgers verdensberømte KODAK-mærke yderligere i kraft af, at en  

 »almindelig varemærkeregistrering« er frit overdragelig i  

 modsætning til fællesmærket.
Det kunne derfor befrygtes, at ovennævnte mærke  

 kunne blive overdraget til en med indsiger konkurrerende virksomhed til skade  

 for indsiger, hvilket naturligvis er en skærpende omstændighed ikke mindst i  

 forbindelse med forvekslingsrisikoen og vurdering heraf.
Ansøger angiver, at man i nærværende tilfælde har valgt at indlevere en  

 ordinær varemærkeansøgning af administrative grunde uden dog at forklare  

 nærmere, hvad disse er.
Eftersom der ikke eksisterer en nærmere forklaring,  

 er det ud fra de ovenfor angivne betragtninger indsigers opfattelse, at  

 forholdet har en stor juridisk betydning.
Det er væsentligt at understrege, at ordet MAGNYL i henhold til  

 fremmedordbogen defineres som en smertestillende tablet.
I dansk sprogbrug er  

 der næppe heller tvivl om, at begrebet magnyl refererer til en  

 hovedpinetablet.
Altså må det konstateres, at denne mærkebestanddel er yderst  

 svag.
Dette efterlader således forstavelsen KODI, der står over for indsigers  

 KODAK.
I og med at indsigers KODAK-mærke er verdenskendt og stærkt indarbejdet,  

 gøres det gældende, at også bestanddelen KOD skaber klare associationer til  

 KODAK-mærket.
Det må derfor yderligere gøres gældende, at KODI og KODA/KODAK  

 må anses som forvekslelige betegnelser i såvel visuel som auditiv  

 henseende.....' Ansøger udtalte i brev af 26. juni 1992 følgende:
».....I medfør af §§ 13 og 14 i lov nr 279 af 6. juni 1984, om  

 apoteksvirksomhed (kapitel 3), blev apotekervæsenets hidtidige virksomhed  

 opdelt ved indførelsen af en skarp adskillelse mellem apotekernes eneret til  

 forhandling af lægemidler på den ene side og fremstilling af lægemidler i  

 form af farmaceutiske specialiteter på den anden side.
Lovens § 13 gav  

 hjemmel til, at et særligt selskab blev registreringsindehaver af  

 eksisterende lægemiddelpræparater. § 14 bestemte at apotekervæsenet ikke  

 længere kunne få registreret farmaceutiske præparater.
I Bemærkninger til  

 lovforslaget, Afsnit II: Bemærkninger til de enkelte bestemmelser, indledning  

 til kapitel 3,p.20 er det i § 13 omtalte selskab nærmere angivet som DAK A/S  

 (DAK-Laboratoriet a/s), ligesom der gøres rede for lovforslagets  

 forudsætninger.
Det fremgår, at Danmarks Apotekerforening blev pålagt at lade  

 sine enerettigheder i form af varemærker og patenter såvel som rettigheder  

 til lægemiddelpræparater, som foreningen havde fået registreret efter  

 lægemiddellovens § 15 overføre til DAK A/S, der samtidigt af  

 Industriministeren skulle få tildelt registreringsretten til andre præparater  

 registreret i henhold til lægemiddellovens § 49 (præparater fra de tidligere  

 formelsamlinger, herunder KODIMAGNYL).
Rettighederne til præparatet, der bærer det ansøgte navn, er således, som  

 vedtaget af Folketinget, tildelt den del af det tidligere apotekervæsen, der  

 blev udskilt som DAK-Laboratoriets a/s, og som nu har taget navneforandring  

 til Nycomed DAK A/S.
I overensstemmelse med den fem-årige  

 registreringsperiode for lægemidler gælder tildelingen for fem år ad gangen.  

 Kopi af Sundhedsstyrelsens forlængelse af KODAMIDs registrering gældende for  

 perioden 1990-95 er vedlagt som bilag.
 Eftersom det officielle bevis for mærkets registrering foreligger i form  

 af et fællesmærke, der ikke lader sig overdrage til en enkelt del af  

 apoteksvirksomheden, blev ansøgninger om varemærkeregistrering indgivet 5.  

 december 1990 og 24. januar 1991, for i alt 86 mærker, med henblik på  

 efterfølgende udslettelse af fællesmærkeregistreringerne og overdragelse af  

 mærkerettighederne til DAK-Laboratoriet a/s (Nycomed DAK A/S), for dermed at  

 opfylde apotekerloven.
Vi benytter også denne lejlighed til at føje nogle kommentarer til  

 indsigers brev af 21 apr 92. Henset til at vor ansøgning ikke gælder et nyt  

 mærke, men blot en omregistrering af en bestående mærkeret finder vi ikke at  

 indsigelsen er vel- begrundet.
I handelsmæssig henseende vil der heller ikke  

 forekomme ændringer i anvendelsen af mærket, idet produktet fremstilles og  

 forhandles som hidtil, nu blot af enheder, der er blevet adskilt ved lov.  

 Forstavelsen i det ansøgte mærke, KODI har suggestiv betydning og refererer  

 til et af præparatets indholdsstoffer, nemlig kodein.
Kopi af Arch.Pharm.  

 Chemi 1960 67:11 p.563, der bekendtgjorde optagelsen af KODIMAGNYL i  

 formelsamlingen »DAK-Præparater 1950« er vedlagt i kopi.....' Patentdirektoratet traf afgørelse i sagen den 11. september 1992 og  

 afviste indsigelsen med følgende begrundelse:
»I medfør af § 14, stk. 1, nr. 6 i varemærkeloven af 1959 må et  

 varemærke ikke registreres, såfremt det er forveksleligt med et anmeldt eller  

 registreret varemærke eller med et mærke, der er taget i brug og vedvarende  

 anvendes her i landet.
I indsigelsen har De gjort gældende, at ansøgers mærke  

 KODIMAGNYL er forveksleligt med indsigers forskellige mærker.
Således som §  

 14, stk. 1, nr. 6 i varemærkeloven er udformet er udgangspunktet for en  

 forvekslingsvurdering en vurdering af konkrete varemærker overfor hinanden.  

 Der er således ikke inden for rammerne af loven mulighed for at statuere  

 forvekslelighed mellem ansøgers varemærke og indsigers varemærker generelt.
 Der foreligger varesammenfald mellem det ansøgte mærke og følgende af  

 indsigers mærker, der består af eller indeholder ordene KODA henholdsvis  

 KODAK: KODAK (VR 2096 1975, VR 2097 1975, VR 2697 1982) og KODA (VR 902  

 1983).
Afgørende for, om forvekslelighed foreligger, er herefter om mærkelighed  

 er til stede.
Efter direktoratets opfattelse foreligger der ikke en sådan  

 visuel og auditiv lighed mellem de nævnte mærker og ansøgers mærke, at risiko  

 for forveksling foreligger.
Direktoratet har således heller ikke tidligere  

 fundet fællesmærket KODIMAGNYL forveksleligt med ovennævnte mærker.
Det  

 bemærkes i den forbindelse, at MAGNYL er et registreret varemærke for  

 ansøger.
Direktoratet er således ikke enig i, at en mærkelighedsvurdering i  

 den foreliggende sag alene beror på en sammenligning af ordet KODI overfor  

 ordene KODA/kodak.
Mærkerne må betragtes i deres helhed.
Direktoratet finder  

 herefter ikke, at forvekslelighed er til stede, hvorfor indsigelsen ikke kan  

 tages til følge på dette punkt.
I skrivelsen af 17 dec 1991 har De bl.a. gjort gældende, at det ansøgte  

 varemærke er forveksleligt med indsigers firmanavn Kodak.
I medfør af  

 varemærkelovens § 14, stk. 1, nr. 4 må et varemærke ikke registreres, når  

 mærket indeholder noget, der er egnet til at opfattes som anden mands firma.  

 Ved en vurdering af, om en sådan situation foreligger, lægger direktoratet  

 vægt på, om det anmeldte varemærke er identisk eller næsten identisk med  

 dominanten i firmanavnet.
I det foreliggende tilfælde foreligger ingen  

 lighed.
Mærket er ikke egnet til at opfattes som firmanavnet Kodak A/S.  

 Indsigelsen kan ej heller tages til følge på dette punkt.....« Denne afgørelse har klageren, Kodak A/S Tåstrup og Eastman Kodak Company,  

 USA, indbragt for Patentankenævnet med påstand om, at direktoratets afgørelse  

 omstødes.
 I ankebegrundelsen anfører klageren bl.a. følgende:
 ».....Til støtte for den nedlagte påstand gøres det gældende, at  

 mærket KODIMAGNYL er forveksleligt med klagernes verdensberømte varemærker,  

 især hvad angår varemærket KODAK.
 Det bemærkes indledningsvis, at patentdirektoratet i sin afgørelse har  

 konstateret, at der foreligger varesammenfald mellem mærkerne KODIMAGNYL og  

 følgende af klagernes dan-ske varemærkeregistreringer:
 Det der herefter alene skal afgøres er med andre ord, hvorvidt mærkerne må  

 antages at være forvekslelige, hvortil vi skal knytte følgende bemærkninger.
Vi vedlægger som bilag til nærværende ankeskrivelse en komplet fortegnelse  

 over klagernes samlede varemærkeregistreringer i Danmark.
Som det vil fremgå  

 af listen, er der tale om et ikke ubetydeligt antal danske  

 varemærkeregistreringer, der klart understreger, at klagerne tilhører en  

 meget stor virksomhed, hvilket formentlig også er ubestridt.
Af listen  

 fremgår det også, at klagerne er i besiddelse af indtil flere  

 varemærkeregistreringer, hvori betegnelsen KODAK indgår, og også som nævnt  

 ovenfor en registrering af mærket KODA.
At der er tale om en meget stor virksomhed, og at klagernes varemærke  

 KODAK er verdensberømt er ubestrideligt al den stund, at  

 »KODAK-reglen« jo netop er blevet til på baggrund af klagernes  

 verdensberømte KODAK varemærke.
Når hertil kommer, at KODAK mærkerne for  

 klagernes vedkommende er stærkt indarbejdet ikke blot i udlandet men også i  

 Danmark, skal der anlægges en skærpet vurdering, når forvekslingsspørgsmålet  

 skal afgøres.
Den omstændighed bevirker, at de enkelte bogstaver og  

 sammensætninger i mærkerne får større betydning end ellers.
Derfor skal der  

 ikke meget til, førend associationerne til klagernes mærke skabes, netop når  

 der er tale om identitet i de første bogstaver.
Der tænkes her på  

 bestanddelen KOD, som går igen i begge mærker.
Det gøres gældende, at  

 associationerne er helt klare i denne relation til klagerne og klagernes  

 varemærker.
Af de ovenfor anførte grunde er det naturligvis også et skærpende moment,  

 at KODIMAGNYL mærket nu ønskes registreret som et almindeligt varemærke i  

 modsætning til det hidtidige KODIMAGNYL mærke, som var et fællesmærke.
Som  

 nævnt tidligere i sagen skabes der herved en øget risiko for dels krænkelse  

 og dels udvanding af klagernes verdensberømte KODAK mærke, ikke mindst fordi  

 der også er mulighed for frit at overdrage KODIMAGNYL mærket til en med  

 klagerne konkurrerende virksomhed, hvorved situationen naturligvis bliver  

 yderligere graverende.
Der må i øvrigt rejses det spørgsmål, hvorfor man staver KODIMAGNYL mærket  

 med K istedet for med C, som ville have været mere logisk.
I dette produkt  

 indgår et smertestillende middel, nemlig codein.
Af samme grund havde det  

 være mere naturligt af stave KODIMAGNYL med c i lighed med andre  

 smertestillende midler, som f.eks.
CODYL.
Det bemærkes i denne sammenhæng, at  

 klagerne ikke ville have nogen indvendinger mod, at KODIMAGNYL blev lanceret  

 stavet med C istedet for med K, eftersom dette vil være tilstrækkeligt til  

 helt af fjerne den forvekslingsrisiko, der klart er tilstede på nuværende  

 tidspunkt.
Uanset, at ordet MAGNYL også er et registreret varemærke, gøres det  

 gældende, at betegnelsen må anses som degenereret til at være en svag  

 betegnelse for netop en hovedpinetablet.
Af samme grund er det klagernes  

 opfattelse, at der bør fokuseres mere på forstavelserne i varemærkerne  

 fremfor den sidste bestanddel, hvorved det kan konstateres, at det altså er  

 forstavelserne KOD over for KODI.
Der bør næppe herske tvivl om, at disse  

 forstavelser er klart forvekslelige såvel ud fra en visuel som en auditiv  

 betragtning.....' Ansøgeren v/advokatfirma Mazanti-Andersen, Korsø Jensen & Partnere,  

 København, har i brev af 11. februar 1993 nedlagt påstand om stadfæstelse og  

 har anført:
».....Til støtte for at afgørelsen bør fastholdes, gøres det  

 gældende, at der ikke foreligger en sådan visuel og auditiv lighed mellem  

 Kodimagnyl og klagerens varemærker, især Kodak, eller Koda, jfr.
Herved § 14,  

 stk. 1, nr. 6 i varemærkeloven, jfr. lovbekendtgørelse nr. 249 af 17. april  

 1989, (§ 15, stk. 1, nr. 2, jfr. § 4 i lov nr. 341 af 6.6.1991), at  

 registrering bør nægtes, fordi der ikke med det af Nycomed DAK A/S på vegne  

 Danmarks Apotekerforening anmeldte mærke er en sådan identitet eller næsten  

 identitet mellem dominanten i klagerens firmanavn, at mærket er egnet til at  

 opfattes som firmanavnet Kodak A/S, jfr. herved samme bestemmelse, § 14, stk.  

 1, nr. 4 (§ 14, stk. 1, nr. 4 i lov nr. 341 af 6.6.1991).
Det må i denne forbindelse særlig fremdrages, at varemærket Kodimagnyl  

 gennem årelang brug er stærkt indarbejdet, ligesom det må understreges, at  

 ordmærket Kodimagnyl allerede er registreret som fællesmærke under FR 35  

 1982, efter at Danmarks Apotekerforening gennem en årelang brug allerede i  

 1965 havde erhvervet en ikke-registreret varemærkeret til ordet.
Det må  

 ligeledes understreges, at betegnelsen Kodimagnyl allerede er anvendt i  

 forbindelse med offentliggørelsen af en farmaceutisk komposition i  

 formelsamlingen DAK-Præparater 1950, offentliggjort 1960. Betegnelsen  

 Kodimagnyl er således stærkt indarbejdet gennem årelang brug, og klageren har  

 ikke hidtil fundet anledning til at rejse indsigelse mod markedsføring af  

 indklagedes produkt under betegnelsen Kodimagnyl.
Klageren må derfor antages  

 hidtil ikke at have anset betegnelsen Kodimagnyl som forveksleligt med  

 klagerens varemærke, hvilket yderligere bestyrkes af, at klageren, efter at  

 have indgivet indsigelse mod registrering som fællesmærke i 1982, trak klagen  

 tilbage.
 At varemærkeregistreringen af betegnelsen Kodimagnyl bør nyde fremme  

 bestyrkes yderligere af, at mine klienter har fået registreret varemærkerne,  

 Kodifen (FR 33/1982 og VR 6252/1991) og Kodipar (VR 7291/1989), som må  

 antages at have samme mulighed for forvekslinger med klagerens varemærke  

 Kodak som Kodimagnyl, vel at mærke uden at klageren i forbindelse med  

 registrering af varemærkerne Kodifen og Kodipar har fremsat indsigelse.
 Den omstændighed, at fællesmærket ønskes overført til varemærkeregisteret,  

 er alene administrativt begrundet og forøger ikke forvekslingsrisikoen med  

 klagerens varemærke, en risiko som klageren hidtil åbenbart ikke har anset at  

 være til stede, eller i hvert fald har accepteret.
Til yderligere støtte gøres det gældende, at forvekslingsmuligheden  

 yderligere begrænses, når der tages hensyn til, at der er tale om et  

 humanmedicinsk og humanfarmaceutisk præparat i tabletform til oral brug, og  

 som sådan alene forhandles gennem Apotekervæsenet i Danmark, hvorved  

 forveksling yderligere usandsynliggøres.« Ankenævnet har behandlet sagen på sit møde den 18. november 1993.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
