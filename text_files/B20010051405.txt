Bekendtgørelse om betaling af medlems-  

 og efterlønsbidrag til  

 en a-kasse I medfør af § 65, stk. 5, § 77, stk. 8-10,  

 § 77 a, stk. 9, § 78, stk. 6-8, og § 88,  

 stk. 2, i lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, som bl.a. ændret ved  

 § 1 i lov nr. 446. af 7. juni 2001, samt § 5 i lov nr. 446. af 7.  

 juni 2001 fastsættes efter forhandling med Landsarbejdsrådet:
Kapitel 1 Begreber Medlems- og efterlønsbidraget § 1. Det samlede medlemsbidrag, jf. lovens  

 § 77, består af medlemsbidraget og det frivillige  

 efterlønsbidrag.
Medlemsbidraget består af 3 dele:
1)	et bidrag til arbejdsløshedsforsikringen, 2)	et bidrag til ATP og 3)	et administrationsbidrag.
 § 2. A-kassen opkræver  

 efterlønsbidrag af ethvert medlem, der ikke skriftligt har givet  

 a-kassen besked om, at man ikke ønsker at betale bidraget, jf.  

 § 3. A-kassen må dog ikke opkræve bidrag, hvis man er  

 omfattet af lovens § 77, stk. 5.
 Stk. 2. Man skal ikke betale mere i  

 administrationsbidrag, fordi man betaler efterlønsbidrag.
Fra- og tilvalg af efterlønsbidraget   

  Framelding af efterlønsbidraget § 3. Man kan altid vælge  

 efterlønsbidraget fra.
Fravalget har virkning fra den dato, hvor  

 a-kassen modtager skriftlig besked om, at man vælger bidraget fra.
Stk. 2. A-kassen opkræver bidrag med virkning fra det  

 tidspunkt, hvor a-kassen skriftligt har modtaget besked om, at man igen vil  

 betale bidrag.
Man kan ikke efterbetale bidraget for den periode, hvor man  

 har valgt bidraget fra, jf. dog stk. 3.
 Stk. 3. Indtil 3 måneder efter, at a-kassen har modtaget  

 besked om fravalget, kan man vælge at efterbetale  

 efterlønsbidrag for perioden.
 Stk. 4. Har man ikke valgt bidraget fra, og betaler man det  

 ikke til tiden, træffer a-kassen afgørelse om, at man frameldes  

 betaling af efterlønsbidrag, jf. § 12.
Fravalg af efterlønsordningen § 4. Man kan altid vælge  

 efterlønsordningen fra, jf. § 14, stk. 1. Fravalget har  

 virkning fra den dato, hvor a-kassen modtager skriftlig besked om, at man  

 vælger ordningen fra.
Hvis man vælger efterlønsordningen  

 fra, kan man ikke medregne den tid, man har betalt bidrag i, til at opfylde  

 kravet om anciennitet for ret til efterløn.
Kapitel 2 Betaling af medlems- og efterlønsbidrag Betaling og opkrævning § 5. A-kassen bestemmer, hvornår man skal  

 betale medlems- og efterlønsbidrag.
A-kassen kan bestemme, at der skal  

 betales for en uge, en måned eller et kvartal ad gangen.
Det kan enten  

 være forud eller bagud.
Det skal fremgå af opkrævningen,  

 hvilken periode man betaler for.
 Stk. 2. Man skal betale bidraget, når det forfalder.  

 Bidraget kan tidligst forfalde den første dag i den periode, bidraget  

 gælder for.
Stk. 3. Det skal tydeligt fremgå af opkrævningen,  

 hvad man skal betale i bidrag til henholdsvis  

 arbejdsløshedsforsikringen, ATP, administrationsudgifter og  

 efterløn.
Hvis a-kassen ikke sender en opkrævning, skal den  

 sende et brev om, hvad man skal betale i bidrag.
Brevet skal sendes hvert  

 år inden udgangen af januar måned.
A-kassen skal sende et nyt  

 brev, hvis bidragene ændres i løbet af året.
 Stk. 4. Hvis der sker samlet opkrævning af medlemsbidrag  

 til a-kassen og kontingent til den faglige organisation, skal det  

 fremgå af opkrævningen, hvad der skal betales til a-kassen  

 alene.
Stk. 5. Hvis man ikke betaler hele det opkrævede  

 beløb, afskrives indbetalingen først på medlemsbidraget  

 og derefter på efterlønsbidraget.
Har man meddelt a-kassen,  

 hvordan beløbet skal fordeles på de enkelte bidrag, skal den  

 rette sig efter det.
Man kan kun betale bidrag til efterløn, hvis man  

 også betaler medlemsbidrag.
Dette gælder dog ikke, hvis man er  

 omfattet af § 7 eller § 25.
Modregning § 6. A-kassen skal modregne forfaldne medlems- og  

 efterlønsbidrag, hvis man har dagpenge eller andre ydelser til gode i  

 a-kassen.
 Stk. 2. A-kassen kan modregne medlemsbidrag i efterløn  

 eller overgangsydelse.
Kapitel 3 Fritagelse for betaling af medlemsbidrag § 7. Man kan blive fritaget for at betale  

 medlemsbidraget, bortset fra administrationsbidraget, jf. stk. 2, hvis  

 man:
 1)	Er blevet frihedsberøvet i mere end 30 dage.
 2)	Er ledig, tilmeldt arbejdsformidlingen, og retten til dagpenge er  

 ophørt, jf. dog stk. 3 og 6.
3)	Er voksenlærling, betaler efterlønsbidrag og a)	er omfattet af en uddannelsesaftale, der er indgået i henhold  

 til Arbejdsmarkedsstyrelsens bekendtgørelse nr. 560 af 2. juli 1999 om  

 tilskud til virksomheder, der indgår uddannelsesaftaler med voksne,  

 eller, b)	er omfattet af en elevkontrakt, der er indgået i henhold til  

 Arbejdsmarkedsstyrelsens bekendtgørelse nr. 1209 af 18. december 2000  

 om forsøg med tilskud til (amts)kommuner, der indgår  

 elevkontrakt med voksne.
 4)	Følger en erhvervsmæssig uddannelse, der giver ret til  

 at blive optaget i en a-kasse efter lovens § 41, jf. dog stk. 6, og  

 betaler efterlønsbidrag.
Stk. 2. Man skal skriftligt anmode a-kassen om fritagelse.
Man  

 bliver fritaget fra det tidspunkt, hvor a-kassen har modtaget anmodningen.
Er  

 man blevet frihedsberøvet, gælder fritagelsen fra  

 frihedsberøvelsens start, hvis a-kassen har modtaget anmodningen  

 senest 8 uger efter.
 Stk. 3. Er man ledig, jf. stk. 1, nr. 2, kan man  

 højst blive fritaget for 6 måneder ad gangen.
Stk. 4. Uddannelsessøgende, jf. stk. 1, nr. 4, kan  

 højst blive fritaget for en periode på sammenlagt 5 år.  

 Fritagelsen gives for 1 år ad gangen, hvis 1)	de samlede indtægter fra beskæftigelse, SU eller  

 lignende under uddannelsen ikke overstiger det maksimale dagpengeniveau eller  

 elevlønnen, og 2)	beskæftigelseskravet ved uddannelsens start enten er opfyldt  

 eller har været opfyldt på grundlag af beskæftigelse, jf.  

 lovens § 53, stk. 2 og 5, og dagpengeretten består, jf.  

 lovens § 55, stk. 1 og 2.
 Fritagelsen ophører, når man afslutter eller ophører  

 med uddannelsen.
 Stk. 5. Man kan ikke blive fritaget, hvis man modtager  

 hjælp til forsørgelse efter lov om aktiv socialpolitik.
 Stk. 6. Man kan ikke blive fritaget, hvis man ønsker at  

 gøre brug af muligheden for efterløn, selv om dagpengeretten er  

 udløbet, jf. lovens § 74 a, stk. 5.
 Stk 7. Man kan ikke få ydelser fra a-kassen i den periode,  

 hvor man er fritaget for at betale bidrag.
Kapitel 4 Rykker- og sletteproceduren for medlemsbidraget Rykkerproceduren § 8. Betaler man ikke medlemsbidraget til tiden,  

 skal a-kassen sende et rykkerbrev.
Stk. 2. A-kassen skal sende brevet, når den konstaterer,  

 at man ved den forudgående måneds afslutning ikke har betalt hele  

 det bidrag, der skulle betales i denne måned.
Opkræver a-kassen  

 et restancegebyr, skal dette pålægges alle medlemmer, der ikke  

 har betalt bidraget, inden brevet sendes.
Restancegebyret må ikke  

 fremstå som en del af medlemsbidraget.
 Stk. 3. A-kassen skal i brevet klart skrive, at man vil blive  

 slettet, hvis medlemsbidraget til a-kassen ikke bliver betalt senest 3 uger  

 efter, at brevet er sendt, jf. dog § 9, stk. 3, om genoprettelse af  

 medlemskabet.
 Stk. 4. Betaler man medlemsbidraget til a-kassen, kan man ikke  

 slettes som medlem af denne, selvom man ikke betaler det faglige  

 kontingent.
 Stk. 5. A-kassen skal kunne dokumentere, at brevet er  

 sendt.
Slettelse og genoprettelse af medlemskabet § 9. Betaler man ikke medlemsbidraget inden  

 udløbet af betalingsfristen på 3 uger, jf. § 8,  

 stk. 3, skal a-kassen straks sende et brev om, at man slettes som medlem  

 af a-kassen.
Man slettes fra det tidspunkt, hvortil man har betalt.
 Stk. 2. A-kassen skal skrive i slettebrevet, at medlemskabet  

 bliver genoprettet, hvis man senest 4 uger efter at brevet er sendt, betaler  

 det opkrævede bidrag, samt de bidrag, der senere skulle have  

 været betalt.
Stk. 3. Betaler man, hvad man skylder senest 4 uger efter, at  

 a-kassen har sendt brevet, genoprettes medlemskabet.
Betaler man det  

 opkrævede bidrag senest den dag, brevet sendes, genoprettes  

 medlemskabet.
 Stk. 4. Betaler man bidraget efter udløbet af  

 betalingsfristen på 3 uger i rykkerbrevet, og får man sit  

 medlemskab genoprettet, får man en karantæne, jf. § 10,  

 stk. 1.
 Stk. 5. A-kassen skal kunne dokumentere, at brevet er  

 sendt.
Karantæne ved for sen betaling § 10. A-kassen skal træffe afgørelse  

 om, at man får 7,4 timers effektiv karantæne, hvis man betaler  

 for sent, jf. § 9, stk. 1. Karantænen omfatter ikke  

 feriedagpenge og godtgørelse efter lov om godtgørelse ved  

 deltagelse i erhvervsrettet voksen- og efteruddannelse.
Stk. 2. Karantænen løber fra dagen efter, at  

 betalingsfristen på 3 uger er udløbet.
Den falder bort, hvis den  

 ikke er udstået senest 2 år fra denne dato, eller man udmelder  

 sig af a-kassen.
Kapitel 5 Rykker- og frameldeproceduren for  

 efterlønsbidraget Rykkerproceduren § 11. Betaler man ikke efterlønsbidraget  

 til tiden, skal a-kassen sende et rykkerbrev.
Stk. 2. A-kassen skal sende brevet, når den konstaterer,  

 at man ved den forudgående måneds afslutning ikke har betalt hele  

 det bidrag, der skulle betales i denne måned.
Opkræver a-kassen  

 et restancegebyr, skal dette pålægges alle medlemmer, der ikke  

 har betalt bidraget, inden brevet sendes.
Omfatter brevet også det  

 almindelige medlemsbidrag, jf. § 8, stk. 2, skal det stå i  

 brevet, hvad der skal betales henholdsvis i medlemsbidrag og i  

 efterlønsbidrag.
Stk. 3. A-kassen skal i brevet klart skrive, at man bliver  

 frameldt betaling af efterlønsbidrag, hvis det opkrævede bidrag  

 ikke bliver betalt senest 3 uger efter, at brevet er sendt.
Det skal  

 også fremgå af brevet, at man kan risikere at miste sin ret til  

 efterløn.
 Stk. 4. A-kassen skal kunne dokumentere, at brevet er  

 sendt.
Framelding af efterlønsbidraget § 12. Betaler man ikke efterlønsbidraget  

 inden udløbet af betalingsfristen på 3 uger, jf. § 11,  

 stk. 3, skal a-kassen straks sende et brev om, at man er blevet frameldt  

 betaling af bidraget.
Man frameldes fra det tidspunkt, hvortil man har  

 betalt.
Stk. 2. A-kassen skal skrive i frameldebrevet, at man ikke  

 får nogen afbrydelse i sin anciennitet, hvad angår  

 efterlønsbidraget, hvis man senest 4 uger efter at brevet er sendt,  

 betaler det opkrævede bidrag, samt de bidrag, der senere skulle have  

 været betalt.
Det skal fremgå af brevet, at man kan vælge  

 igen at betale efterlønsbidrag, jf. § 3, stk. 2. Er  

 frameldebrevet også et slettebrev, skal det stå i brevet, hvad  

 der skal betales henholdsvis i medlemsbidrag og i efterlønsbidrag, jf.  

 § 9, stk. 2.
 Stk. 3. Betaler man det opkrævede bidrag senest den dag,  

 brevet sendes, får man ikke nogen afbrydelse i sin anciennitet,  

 når det drejer sig om efterlønsbidraget.
 Stk. 4. A-kassen skal kunne dokumentere, at brevet er  

 sendt.
Kapitel 6 Tilbagebetaling af medlems- og  

 efterlønsbidrag § 13. Medlemsbidraget og  

 efterlønsbidraget, bortset fra administrationsbidraget, skal betales  

 tilbage, hvis man:
 1)	Slettes på grund af svig med tilbagevirkende kraft.
 2)	Får annulleret sit medlemskab, fordi man ikke opfylder  

 betingelserne for at blive optaget i en a-kasse, jf. lovens § 41.
 3)	Uretmæssigt har været forsikret i en dansk a-kasse, jf.  

 bekendtgørelse om arbejdsløshedsforsikring ved arbejde m.v.  

 inden for EØS og i det øvrige udland og bekendtgørelse  

 om medlems- og dagpengeret efter arbejde eller ophold på  

 Færøerne.
Kapitel 7 Tilbagebetaling af efterlønsbidrag § 14. Man skal skriftligt give a-kassen  

 besked, hvis man vælger efterlønsordningen fra.
A-kassen betaler  

 efterlønsbidraget tilbage, hvis man skriftligt anmoder herom.
 Stk. 2. Bidraget overføres enten til en  

 pensionsordning, jf. § 15, eller betales kontant tilbage, jf.  

 §§ 16-18. Opgørelse af bidraget sker efter § 20.
Overførsel til en pensionsordning § 15. Er man ikke fyldt 60 år, kan man  

 skriftligt anmode a-kassen om, at efterlønsbidraget overføres  

 til en dansk pensionsordning eller en tilsvarende udenlandsk pensionsordning,  

 jf. dog §§ 16-17.
Stk. 2. Ønskes bidraget overført til en dansk  

 pensionsordning, skal ordningen være led i et ansættelsesforhold  

 (arbejdsmarkedspension) og omfattet af pensionsbeskatningslovens kap. 1, jf.  

 dog 3. pkt.
Bidraget kan også overføres til en tilsvarende  

 udenlandsk pensionsordning.
Bidraget kan ikke overføres til en  

 tjenestemandspension eller en pension, der modtager statsstøtte,  

 herunder en tjenestemandspensionslignende ordning, eller til ATP, jf.  

 pensionsbeskatningslovens § 2, nr. 1-3.
 Stk. 3. Er man ikke omfattet af en pensionsordning, som  

 nævnt i stk. 2, 1. pkt., eller kan der ikke indbetales til en  

 sådan ordning, og har man ikke benyttet sig af muligheden i  

 stk. 2, 2. pkt., skal bidraget overføres til en privat  

 pensionsordning, der er omfattet af pensionsbeskatningslovens kap. 1.  

 Bidraget kan også overføres til en tilsvarende udenlandsk  

 pensionsordning.
 Stk. 4. Man skal dokumentere, at den pensionsordning, man  

 ønsker bidraget overført til, er omfattet af  

 pensionsbeskatningslovens kap. 1, eller at den udenlandske pensionsordning  

 opfylder tilsvarende betingelser.
Kontant tilbagebetaling § 16. Fylder man 60 år,  

 dør, eller får tilkendt førtidspension, efter at man har  

 anmodet om overførsel til en pensionsordning, men inden  

 efterlønsbidraget er blevet overført til en sådan,  

 tilbagebetales bidraget kontant, jf. § 17.
 § 17. Efterlønsbidraget  

 tilbagebetales kontant, hvis man:
 1)	Har betalt et bidrag, der ikke overstiger 7 dagpengesatser for  

 fuldtidsforsikrede, når det opgøres efter § 20.
 2)	Er fyldt 60 år.
 3)	Får tilkendt førtidspension i henhold til lov om social  

 pension eller tilsvarende udenlandsk lovgivning, inden man er fyldt 65  

 år.
 Stk. 2. Retten til tilbagebetaling fra a-kassen bortfalder,  

 hvis man først anmoder herom, når man er fyldt 65 år, jf.  

 dog § 18, stk. 3.
 Stk. 3. Afgår et medlem ved døden før det  

 fyldte 65. år, kan dødsboet få bidraget tilbagebetalt  

 kontant.
 Stk. 4. Er a-kassen klar over, at et medlem, der har  

 betalt efterlønsbidrag, er død, skal den straks opgøre  

 bidraget og skriftligt give skifteretten besked om beløbets  

 størrelse.
 Stk. 5. Beløbet opgøres efter § 20 og  

 udbetales af a-kassen.
 Ophør med indbetaling af efterlønsbidrag  

 m.v.
§ 18. Hvis man enten 1)	er ophørt med at indbetale efterlønsbidrag, eller 2)	har valgt efterlønsordningen fra, jf. § 14, stk. 1,  

 uden at der er sket overførsel til en pensionsordning, skal a-kassen senest 6 år efter overføre registreringen af  

 det indbetalte bidrag til direktoratet.
Registreringen skal senest  

 overføres, når man fylder 65 år.
 Stk. 2. Man kan få indbetalte efterlønsbidrag  

 tilbagebetalt kontant, hvis man opfylder en af betingelserne i § 17 og  

 skriftligt anmoder a-kassen herom.
Stk. 3. Er registreringen overført til direktoratet,  

 kan man efter det fyldte 60. år skriftligt anmode direktoratet om at  

 få indbetalte efterlønsbidrag tilbagebetalt kontant.
Retten  

 bortfalder, når man er fyldt 66 år, jf. dog § 24,  

 stk. 2.
Stk. 4. Hvis man ved senere indbetalinger kan få ret til  

 efterløn, skal direktoratet tilbageføre registreringen til  

 a-kassen, hvis den anmoder om det.
Dette gælder også, hvis man  

 har været omfattet af fleksydelsesordningen i lov om fleksydelse, og  

 man kan anvende de bidrag, man tidligere har indbetalt, samt den tid man har  

 været omfattet af fleksydelsesordningen, til at kunne opnå ret  

 til efterløn.
§ 19. §§ 14-18 omfatter også personer,  

 der ikke længere er medlemmer af en a-kasse.
Er man ikke længere  

 medlem af en a-kasse, skal man fremsætte krav om tilbagebetaling m.v.  

 over for sin seneste a-kasse, medmindre registreringen er overført til  

 direktoratet, jf. § 18.
Opgørelse af tilbagebetalingsbeløbet § 20. Det beløb, der skal betales tilbage,  

 jf. §§ 14-18, skal opgøres efter lovens § 77 a,  

 stk. 5-7.
 Stk. 2. Tilbagebetaling sker efter eventuelt fradrag for skat  

 eller afgift i henhold til skattelovgivningens regler.
 Stk. 3. Skylder man en a-kasse penge, skal den a-kasse, der  

 tilbagebetaler beløbet kontant, modregne gælden, efter at der er  

 foretaget fradrag for skat eller afgift.
Kapitel 8 Opgørelse og tilbagebetaling af  

 efterlønsbidrag, når man ikke kan opnå ret til  

 efterløn § 21. Har a-kassen truffet afgørelse om, at  

 man ikke kan opnå ret til efterløn, jf. § 5 i lov nr. 446  

 af 7. juni 2001, skal den tilbagebetale efterlønsbidraget  

 kontant.
 Stk. 2. Det beløb, der skal betales tilbage, jf.  

 stk. 1, skal opgøres efter lovens § 77 a, stk. 5 og  

 7.
 Stk. 3. Tilbagebetaling sker efter fradrag af en afgift  

 på 30%.
 Stk. 4. Skylder man en a-kasse penge, skal den a-kasse, der  

 tilbagebetaler beløbet kontant, modregne gælden, efter at der er  

 foretaget fradrag for skat eller afgift.
 Stk. 5. Klager man over a-kassens afgørelse, kan man  

 først få beløbet udbetalt, når Arbejdsdirektoratet  

 eller Arbejdsmarkedets Ankenævn har truffet afgørelse om, at man  

 ikke kan opnå ret til efterløn.
 § 22. Vælger man efterlønsordningen  

 fra, før a-kassen har afgjort, om man kan opnå ret til  

 efterløn, og anmoder man om at få bidraget:
1)	overført til en pensionsordning, jf. § 15, eller 2)	kontant tilbagebetalt, fordi man er fyldt 60 år, jf.  

 § 17, skal a-kassen inden 8 uger træffe afgørelse, om man kan  

 opnå ret til efterløn.
Kan man ikke opnå ret til  

 efterløn, skal bidraget betales tilbage, jf. § 21.
 Stk. 2. Får man tilkendt førtidspension, eller  

 dør medlemmet, inden a-kassen har truffet afgørelse, om man kan  

 opnå ret til efterløn, træffer a-kassen straks  

 afgørelse om kontant tilbagebetaling efter § 17.
 § 23. Beløbet udbetales af den a-kasse, man  

 er medlem af, når der træffes endelig afgørelse om  

 tilbagebetaling, jf. § 21, stk. 1. Er man ikke længere  

 medlem, udbetales beløbet af den a-kasse, man sidst var medlem  

 af.
Kapitel 9 Dispensationsbestemmelse § 24. Direktøren for Arbejdsdirektoratet  

 kan i ganske særlige tilfælde give tilladelse til, at man kan  

 få efterlønsbidraget tilbagebetalt kontant, hvis man uden egen  

 skyld mister retten til at overgå til efterløn.
 Stk. 2. Direktøren kan i ganske særlige  

 tilfælde se bort fra aldersgrænsen på 66 år i  

 § 18, stk. 3.
 Stk. 3. Beløbet opgøres efter § 20 og  

 udbetales af a-kassen.
Kapitel 10 Efterbetaling af efterlønsbidrag § 25. Har man været  

 arbejdsløshedsforsikret i et andet EØS-land eller på  

 Færøerne, kan man efterbetale efterlønsbidrag, når  

 man på ny er blevet medlem af en dansk a-kasse.
Efterbetalingen sker  

 for perioder fra den 1. april 1999, hvor man har været forsikret i et  

 andet EØS-land eller på Færøerne.
Stk. 2. Efterbetalingsbeløbet udgør det antal  

 dagpengesatser efter lovens § 47 og § 70, som man skulle have  

 betalt i efterlønsbidrag, hvis man havde været forsikret i  

 Danmark.
Beløbet opgøres på grundlag af dagpengenes  

 størrelse på det tidspunkt, hvor man bliver optaget i  

 a-kassen.
 Stk. 3. Efterbetaling af bidraget skal ske senest 3  

 måneder efter, at man har fået en opkrævning fra a-kassen,  

 jf. stk. 1 og 2.
Kapitel 11 Vejledningspligt § 26. En a-kasse skal vejlede medlemmerne om,  

 hvilken betydning betaling af efterlønsbidrag har for muligheden for  

 at opnå ret til efterløn.
 Stk. 2. A-kassen skal i god tid, før et medlem fylder  

 30 år, vejlede om:
1)	muligheden for at vælge bidraget fra, og 2)	muligheden for at få eventuelt indbetalte bidrag betalt  

 tilbage, jf. §§ 14 17 og § 20.
 Det samme gælder, hvor a-kassen opkræver bidrag for  

 første gang.
 Stk. 3. Når man vælger bidraget fra, jf. § 3,  

 stk. 1, skal a-kassen vejlede om:
1)	konsekvenserne for retten til efterløn, når man ikke  

 betaler bidraget, 2)	at man kan fortryde sit fravalg, jf. § 3, stk. 3, og 3)	muligheden for at få det indbetalte bidrag betalt tilbage, jf.  

 §§ 14-17.
 Stk. 4. Når man vælger efterlønsordningen  

 fra, jf. § 4 og § 14, stk. 1, skal a-kassen vejlede om:
1)	muligheden for at få indbetalte bidrag overført til en  

 pensionsordning, jf. § 15, og 2)	muligheden for at få indbetalte bidrag udbetalt kontant, jf.  

 § 17.
 A-kassen skal også vejlede om, at man kun kan opnå ret til  

 efterløn, hvis anciennitetskravet på ny kan opfyldes, jf.  

 § 4.
 Stk. 5. Bliver man optaget i en a-kasse, efter man er fyldt 35  

 år, skal a-kassen før opkrævningen af bidraget  

 undersøge, om man kan opnå ret til efterløn, jf. lovens  

 § 77, stk. 5, nr. 5. Kan man opnå ret til efterløn,  

 skal a-kassen senest, når den sender en opkrævning, vejlede om, i  

 hvor lang en periode man kan opnå ret til efterløn.
 Stk. 6. Bliver man genoptaget i en dansk a-kasse efter ophold  

 i et andet EØS-land eller på Færøerne, skal  

 a-kassen vejlede om, at det er muligt at efterbetale efterlønsbidrag,  

 jf. § 25.
 Stk. 7. Bliver a-kassen bekendt med, at man får tilkendt  

 førtidspension, jf. § 17, stk. 1, nr. 3, skal a-kassen  

 vejlede om, at man kan få indbetalte bidrag tilbagebetalt.
Kapitel 12 Ikrafttræden og overgangsbestemmelse m.v.
§ 27. Bekendtgørelsen træder i  

 kraft den 1. juli 2001. Samtidig ophæves bekendtgørelse nr. 873  

 af 2. december 1999 om betaling af medlemsbidrag til en a-kasse.1) Stk. 2. Hvis man første gang har fået en  

 opkrævning på efterlønsbidrag, der forfalder senest den  

 30. juni 2001, kan man få det indbetalte bidrag tilbage uden fradrag  

 for skat eller afgift.
Man skal skriftligt give a-kassen besked om, at man  

 vælger bidraget fra og ønsker at få det tilbagebetalt.  

 Meddelelsen herom skal være modtaget i a-kassen senest 3 måneder  

 efter, at det første bidrag forfaldt til betaling.
Indholdsfortegnelse Kapitel 1:
Begreber §§ 1-4 Medlems- og efterlønsbidraget Fra- og tilvalg af efterlønsbidraget Framelding af efterlønsbidraget Fravalg af efterlønsordningen Kapitel 2:
Betaling af medlems- og efterlønsbidrag §§ 5-6 Betaling og opkrævning Modregning Kapitel 3:
Fritagelse for betaling af medlemsbidrag § 7 Kapitel 4:
Rykker- og sletteprocedure for medlemsbidraget §§ 8-10 Rykkerproceduren Slettelse og genoprettelse af medlemskabet Karantæne ved for sen betaling Kapitel 5:
Rykker- og frameldeproceduren for efterlønsbidraget §§ 11-12 Rykkerproceduren Framelding af efterlønsbidraget Kapitel 6:
Tilbagebetaling af medlemsbidrag- og efterlønsbidrag § 13 Kapitel 7:
Tilbagebetaling af efterlønsbidrag §§ 14-20 Overførsel til en pensionsordning Kontant tilbagebetaling Ophør med indbetaling af efterlønsbidraget m.v.
Opgørelse af tilbagebetalingsbeløbet Kapitel 8:
Opgørelse og tilbagebetaling af efterlønsbidrag, når  

 man ikke kan opnå ret til efterløn §§ 21 23 Kapitel 9:
Dispensationsbestemmelse § 24 Kapitel 10:
Efterbetaling af efterlønsbidrag § 25 Kapitel 11:
Vejledningspligt § 26 Kapitel 12:
 Ikrafttræden og overgangsbestemmelse m.v.
§ 27 Arbejdsministeriet, den 7. juni 2001 Lisbeth Lollike /Jeanette Nielsen 1)   Der udarbejdes  

 en vejledning til bekendtgørelsen.
