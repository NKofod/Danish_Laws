Skrivelse om ændring af vejledning om fleksydelse I vejledning nr. 9549 af 5. august 2020 om fleksydelse foretages følgende ændringer:
 1. Vejledningen Til § 54 affattes således:
»Til § 54 Betingelser for udbetaling Udbetaling af fleksydelse indstilles ved udgangen af den måned, hvor personen har opholdt sig mere end 3 måneder i lande uden for EØS-området, Schweiz, Grønland, Færøerne og Storbritannien eller udgangen af den måned, hvor personen er frihedsberøvet efter domstols- eller administrativ afgørelse, hvis der er tale om frihedsberøvelse på mere end 30 dages varighed.
Udbetaling Danmark kan i særlige tilfælde straks ophøre med at udbetale fleksydelse, hvis det er åbenbart, at den udbetales med urette.
Ophør af udbetalingen skal begrundes skriftligt.
Se også vejledningen til § 60.« 2. Vejledningen Til §§ 60-63 affattes således:
»Til §§ 60-63 Ophold og arbejde i lande uden for EØS-området, Schweiz, Grønland, Færøerne og Storbritannien Reglerne i § 60 og § 61 gælder for såvel personer med bopæl her i riget som i de øvrige lande inden for EØS-området, Schweiz eller Storbritannien.
Det skal bemærkes, at riget udgør Danmark, Færøerne og Grønland.
 En person, der modtager fleksydelse, der fx har bopæl i Tyskland, er omfattet af disse regler ved ophold i fx USA.
 EØS omfatter følgende lande og områder:
Udbetaling af fleksydelse ved bopæl i Schweiz Schweiz indgik den 1. juni 2002 en aftale med EU om fri bevægelighed for personer.
Schweiz skal med hensyn til fleksydelse anses for et EU-land.
Det er derfor muligt at få sin fleksydelse udbetalt ved bopæl eller ophold i Schweiz.
Udbetaling af fleksydelse ved bopæl i Storbritannien Udtrædelsesaftalen mellem EU og Storbritannien og Protokol om koordinering af sociale sikringsordninger, som er indgået mellem EU-landene og Storbritannien giver ret til eksport af fleksydelse i hele fleksydelsesperioden.
Det er derfor muligt at få sin fleksydelse udbetalt ved bopæl eller ophold i Storbritannien.
Det gælder selvom personen er flyttet til Storbritannien efter den 1. januar 2021.
Til § 60 En person, der modtager fleksydelse, skal bevare sin faste bopæl her i riget, i et andet EØS-land, i Schweiz eller i Storbritannien.
Personen kan således ikke bevare retten til fleksydelse i en 3-måneders periode, hvis personen tager fast ophold i lande uden for riget, EØS-området, Schweiz og Storbritannien.
 Kun i de tilfælde, hvor det tilladte 3 måneders ophold i lande uden for riget, EØS-området, Schweiz og Storbritannien, ikke er brugt inden udgangen af et kalenderår, kan en ny 3 måneders periode påbegyndes i direkte forlængelse heraf, uden at personen forinden tager ophold i riget, i et andet EØS-land, i Schweiz eller i Storbritannien.
Til § 61 Endagsrejser, der ikke er forbundet med overnatning i udlandet, betragtes ikke som udlandsophold.
 På grundlag af personens oplysninger om udlandsophold standser Udbetaling Danmark udbetalingen af fleksydelse, hvis personen ikke længere opfylder betingelserne i §§ 54 og 60.
