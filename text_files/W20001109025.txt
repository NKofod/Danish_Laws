Kendelse fra Pressenævnet i sag nr.  

 151/1999 Frederiksberggårdens Tandklinik ApS har ved advokat  

 Christian de Jonquieres i fortsættelse af Pressenævnets kendelse  

 i sag nr. 60/1999 klaget til Pressenævnet over tv-programmet "Rapporten  

 - Tandlæger som købmænd", idet firmaet mener, at god  

 presseskik er tilsidesat.
Der er endvidere klaget over, at Danmarks Radio har  

 afvist at bringe et genmæle.
Programmet blev sendt første gang  

 på DR1 den 16. august 1999 og genudsendt på DR2 den 20. august  

 1999 og på DR1 den 23. august 1999.
 I udsendelsen hed det bl.a.:
" Jersild: Nu til tandlæger og tandpasta.
Her  

 på Colgate-pakken er der en anbefaling fra Dansk  

 Tandlægeforening, men den findes ikke her på denne her tandpasta  

   hvad er forskellen? Og hvad siger tandlægerne til Rapportens  

 afsløring af meget forskellig behandlingstid og meget høje  

 regninger? Her er Rapportens testperson.
Det er en kvinde på 38  

 år, hun vil nu gå ud til 7 vilkårligt udvalgte  

 tandlæger over hele landet for at få tjekket tænderne.
Hvad  

 mener de, der bør behandles, og hvad vil det koste? Alle tandlæger får de samme informationer.  

 Rapportens testperson fortæller, at hun ikke har været til  

 tandlæge i omkring 5 år.
På den måde er alle  

 tandlæger nødt til at lave deres egen grundige  

 undersøgelse.
Rapportens testperson fortæller også  

 tandlægerne, at hun skal ud og rejse i 1½ år.
Hun vil nu bede om  

 deres bud på, hvad der skal laves for at undgå tandproblemer  

 undervejs.
Rapportens undersøgelse viste, at der var stor forskel  

 på tandlægernes bud, prisen svingede fra kun 392 kr. og helt op  

 til 18.020 kr.
 Mette  Reissmann, Forbrugerrådet: Jeg synes,  

 det er bemærkelsesværdigt, at øh.. den samme patient, der  

 går ind forskellige steder og åbner munden og dermed bliver  

 diagnosticeret prismæssigt så forskelligt, at det er alligevel  

 fantastisk, det kommer bag på mig, at man øh.. kan gøre  

 det.
Jersild: Nogle tandlæger mente, at vores  

 testperson havde gode tænder, så der skulle næsten ikke  

 laves noget, men flere tandlæger ville skrive store regninger ud.
Den  

 højeste var altså på over 18.000 kr.
Men var det  

 rimeligt? Rapporten lod både en dansk ekspert og for at  

 få det helt neutralt også en svensk ekspert til at se på  

 testpersonens tænder.
Undersøgelserne viste stort set det samme.  

 Omkring 1.300 dk. kr.
Det var prisen på det, der skulle laves her og  

 nu, før testpersonen rejste ifølge de råd, som  

 eksperterne gav, og den svenske ekspert,  Sigvard  Åkermann kan slet  

 ikke forstå, at flere danske tandlæger ville skrive meget store  

 regninger ud.
Sigvard  Åkermann, overtandlæge:  

(Oversat fra svensk) Når jeg kigger på  

 røgtenbillederne, ser jeg meget meget få problemer.
Derfor mener  

 jeg ikke, man skal overbehandle, men blot lave det, der skal laves.
Jersild: Men overbehandling, er det det de
danske tandlæger generelt anbefaler? S.Å.: (Oversat fra svensk) Sådan  

 som jeg får det fremlagt her, ja.
 Jersild: Og det højeste bud i Rapportens  

 test var altså på over 18.000 kr.
Det var her fra Frederiksberggårdens Tandklinik  

 på Frederiksberg i København, at Rapporten fik det meget dyre  

 tilbud.
Det ville vi gerne tale med tandlægen om, så vi skrev til  

 klinikken, og her er svaret: Tandlægen er nu fyret, hun er bortvist med  

 øjeblikkelig varsel, skriver klinikkens ledelse.
De siger, at hendes  

 behandlingsplan ikke er i overensstemmelse med de principper og krav, som man  

 siger, man har derinde.
Sagen har nu medført en øjeblikkelig  

 opstramning på områderne, siger altså klinikkens  

 ledelse.
Tandklinikkens ledelse ville ikke udtale sig om, hvordan  

 det kunne være, at deres tandlæge havde skrevet så stor en  

 regning ud, men kunne det have noget at gøre med, hvordan  

 tandlægerne er aflønnet? Her er en ansættelseskontrakt fra  

 Dansk Tandlægeforening og af den fremgår det, at tandlæger,  

 der er ansat, de er også provisionslønnede, og de er ikke  

 provisionslønnede på samme måde, som vi kender det fra  

 bilsælgere eller tjenere, hvor der måske er en vis  

 grundløn også det ekstra, man kan få via provisionen.
Nej,  

 ansatte tandlæger de er 100% provisionslønnede, d.v.s. al deres  

 løn kommer af provision.
Hver gang en ansat tandlæge skriver en regning ud,  

 så får tandlægen en %-del af pengene selv.
Det normale er  

 30-35%, d.v.s. at hvis en tandlæge, som vi lige har set det, skriver en  

 regning ud på 18.000 kr., ja så går der 6.000 kr. direkte  

 ned i foret, kan man sige, til tandlægen selv som løn.
Det  

 må siges at være en fristelse for tandlægerne at skrive  

 større regninger ud end nødvendigt, i hvert fald et dilemma, og  

 det dilemma ville vi gerne have talt med tandlægeforeningen om.
De bor  

 herinde i et fint gammelt palæ, på en pæn adresse i den  

 indre by.
Men de vil desværre ikke være med.
Sådan var det dengang, men nu har  

 tandlægeforeningen besluttet sig for at svare på Rapportens  

 spørgsmål om de høje regninger.
Her er foreningens  

 formand  Erik  Schmølker, han mener, at Rapportens test rejste en  

 urimelig mistanke overfor tandlægerne.
Der kan nemlig være gode  

 grunde til, at den ene tandlæge skriver en lav regning ud og den anden  

 en høj.
Tænder kan være svære at bedømme, og  

 tandlægerne kan have en forskellig opfattelse af, hvordan de skal  

 behandles, siger  Erik  Schmølker.
Jersild: Men forskellen kan være stor i  

 penge i den aktuelle situation? Erik  Schmølker, formand, Dansk  

 Tandlægeforening: I penge kunne det være med til at forklare,  

 hvorfor det pludselig koster dobbelt så meget eller 5 gange så  

 meget.
Jersild: Men hvad med tandlægernes  

 løn.
Tandlægen her blev fyret efter at have skrevet en regning  

 ud på omkring 18.000 kr.
En regning, der ville have givet hende en  

 personlig fortjeneste på omkring 6.000 kr. på en kunde.
Men  

 tandlægernes formand mener ikke, at provisionslønnen kan  

 være med til at skrue priserne i vejret.
E.S.: Man er ikke udsat for at blive øh..  

 charget for flere kroner, end man har behov for, fordi tandlægen har  

 brug for nogle flere penge.
Det er en grov insinuation, jeg klart må  

 afvise.
Jersild: Fristelsen til at måske fremskynde  

 en behandling, at gøre lidt mere ud af det, og så tjene 2.000  

 udbetalt kort tid efter selv på det, den må da være stor og  

 til stede? E.S.: Det er også derfor jeg er glad over, at  

 etikken i faget er så høj, at den slags ikke forekommer.
Jeg har  

 ikke været præsenteret for det nogensinde, og jeg har dog trods  

 alt været tandlæge i en del år.
Jersild: En af de tandlæger, som var med i  

 vores eksempel, blev jo fyret! E.S.: Det er muligt.
Jeg vil ikke kommentere en  

 enkelt sag.
Jeg ved ikke, hvorfor vedkommende er blevet fyret.
Jersild:  Erik  Schmølker mener generelt,  

 at tandlænger har en høj etik, men hvor høj er den? Her  

 er der kursustilbud til tandlæger   "Tandlægepraksis som  

 købmandsforretning" hedder et kursus med en leder, der har en  

 kommerciel indfaldsvinkel, men som samtidig kan se sig selv i spejlet,  

 står der.
Ekstra kursus oprettet på stor opfordring, står  

 der også her om tandlægepraksis som  

 købmandsforretning.
 E.S.: Og hvis det kan lokke nogle kolleger ind, og  

 de kan blive lidt klogere af det, så er det da sikkert fint nok, det er  

 ikke noget vi beskæftiger os med.
Jersild: Det er fint nok at have et kursus det  

 hedder: "Tandlægepraksis som købmandsforretning"? E.S.: Hvis det at have en købmandsforretning  

 består i, at man kan finde ud af at være virksomhedsleder og  

 behandle sine patienter og sine ansatte ordentligt, kan styre sine  

 omkostninger o.s.v. og derved muliggøre, at man kan fortsætte en  

 god forretning, så synes jeg, at det er fint nok.
Jersild: Tandlægeskolen i København.  

 Her uddannes kommende tandlæger.
Her er lederen af skolen.
Han synes  

 ikke, at det er fint nok at kalde en tandlægepraksis for en  

 købmandsforretning.
Niels  Erik  Fiehn, leder, Tandlægeskolen i  

 København: Det bekymrer mig, at der er den tendens, at øh..  

 dele af øh.. vores øh.. fag øh.. står for  

 sådanne holdninger, der vil jeg gerne være med til om .. om vi  

 ikke kan få .. få drejet det øh.., så det er det  

 faglige, der er i fokus, således at den indtjening, der naturligvis  

 skal være, den hviler på et sundt fagligt grundlag." Klageren har på baggrund af udsendelsen  

 krævet, at Danmarks Radio skal bringe følgende  

 genmæle:
 "I udsendelsen "Rapporten   Tandlæger som  

 købmænd" sendt første gang den 16. august 1999 på  

 DR 1, og som efterfølgende er genudsendt på DR 2 den 20. august  

 1999 og på DR 1 den 23. august 1999 blev det ukorrekt oplyst, at  

 Frederiksberggårdens Tandklinik havde fyret en tandlæge som  

 følge af, at denne havde skrevet en regning ud på omkring kr.  

 18.000,00.
 Afskedigelsen af den pågældende tandlæge  

 var ikke begrundet i, at denne skulle have skrevet en regning ud på  

 over kr. 18.000,00.
 Det skal udtrykkeligt understreges, at der ikke har  

 været tale om, at tandklinikken havde skrevet en regning ud på  

 over kr. 18.000,00, men alene om at en medarbejder havde givet et overslag  

 på et nærmere angivet behandlingsforslag, der intet havde at  

 gøre med en egentlig detaljeret behandlingsplan.
 Afskedigelsen var således begrundet i andre  

 årsager.
 I den pågældende udsendelse blev det kraftigt  

 indikeret, at Frederiksberggårdens Tandklinik benytter sig at Dansk  

 Tandlægeforenings standardansættelseskontrakt, jfr. herved at  

 standardansættelseskontrakten blev vist i tv-udsendelsen foran  

 klinikken.
 Det kan oplyses, at Frederiksberggårdens Tandklinik  

 benytter sig af en individuel kontrakt, der er væsentlig forskellig fra  

 Tandlægeforeningens standardkontrakt, der blev vist foran  

 Frederiksberggårdens Tandklinik.
Afsluttende tager Frederiksberggårdens Tandklinik  

 kraftig afstand fra udsendelsen tese om, at tandklinikken lader sig styre af  

 økonomiske interesser, der overskygger de lægefaglige  

 interesser, jfr. herved at klinikken helt og fuldt står inde for det  

 lægefaglinge niveau af sine behandlinger." Klageren har anført, at det har betydning, at  

 Danmarks Radio har ændret billedserien i forbindelse med genudsendelsen  

 af programmet, idet der er tale om et bevidst valg fra Danmarks Radios side.  

 Når klagerens navn således nævnes som det eneste i  

 udsendelsen "Tandlæger som købmænd", og når der  

 samtidig vises billeder fra klagerens klinik, så siges det direkte, at  

 klageren lader sig styre af nogle økonomiske interesser, der  

 overskygger de tandlægefaglige interesser.
Der er imidlertid ikke  

 dokumenteret noget som helst belæg for denne konklusion.
Klageren har endvidere anført, at man allerede i  

 forbindelse med, at Danmarks Radio bragte hele udsendelsen den 15. februar  

 1999 rejste en række indsigelser om, at der i udsendelsen blev  

 foretaget en urigtig og usaglig sammenligning af behandlingsforslag og  

 behandlingspriser.
Allerede af denne grund burde Danmarks Radio ikke have  

 omtalt klageren under overskriften "Tandlæger som  

 købmænd", eller Danmarks Radio burde alternativt have  

 nævnt klagerens standpunkt om, at klinikken helt og fuldt kunne  

 stå inde for det lægefaglige niveau af klinikkens behandlinger,  

 eller Danmarks Radio burde have indhentet en udtalelse fra klageren i  

 anledning af den nyredigering af udsendelsen, der fandt sted.
Danmarks Radio  

 har i stedet overtrådt reglerne for god presseskik, og Danmarks Radio  

 har retsstridigt gengivet kritikken under den tendentiøse overskrift  

 "Tandlæger som købmænd".
Klageren har endvidere anført, at det er i strid  

 med god presseskik, når det i udsendelsen nævnes, at "hvis en  

 tandlæge, som vi lige har set det, skriver en regning ud på kr.  

 18.000,00, ja så går der kr. 6.000,00 direkte ned i foret, kan  

 man sige til tandlægen selv som løn", idet der i realiteten  

 siges, at klageren er styret af økonomiske interesser, der overskygger  

 de lægefaglige interesser og hensyn.
Dette er en grov sigtelse, der har  

 haft en ikke ubetydelig skadevirkning for klageren, der netop lægger  

 vægt på et højt tandlægefagligt niveau.
Klageren har endvidere anført, at oplysningen om,  

 at den tandlæge, der tidligere var ansat hos klageren, blev fyret efter  

 at have skrevet en regning ud på kr. 18.000,00, er forkert.
For det  

 første skrev den pågældende tandlæge ikke en regning  

 ud, men tandlægen udarbejdede et behandlingsforslag med  

 tilhørende prisoverslag.
For det andet var afskedigelsen af den  

 pågældende tandlæge ikke alene begrundet i tandlægens  

 medvirken i udsendelsen "Rapporten om tandlæger", hvilket også  

 fremgår af skrivelse af 11. maj 1999 fra advokat  Christian  

  Skakkebæk til Danmarks Radio.
Der blev således bragt faktisk  

 forkerte oplysninger i udsendelsen, og klageren kræver på denne  

 baggrund at få bragt sit genmæle.
I hvert fald er udsendelsens  

 oplysning om, at tandlægen blev afskediget som følge af, at den  

 pågældende havde skrevet en regning ud på omkring kr.  

 18.000, ikke utvivlsom, jf. medieansvarslovens § 36, stk. 1.
 Klageren anfører endvidere, at klagerens  

 ansættelseskontrakter er væsentligt forskellige fra Dansk  

 Tandlægeforenings standardkontrakt, og det bestrides, at en af  

 klagerens ansatte telefonisk skulle have bekræftet, at klageren  

 benytter sig af provisionsaflønning af klinikkens ansatte.
Danmarks Radio har anført, at den udsendelse af  

 Rapporten, som klagerens genmælekrav vedrører, er en opsamling  

 fra tidligere udsendelser, og at indslaget om tandlæger er en  

 genudsendelse fra den 15. februar 1999. Da indslaget blev bragt i sin fulde  

 længde første gang den 15. februar 1999 indbragte klageren sagen  

 for Pressenævnet, der i denne anledning udtalte den16. juni 1999, at  

 "klageren ikke har godtgjort, at der er bragt forkerte oplysninger, der  

 vedrører klageren.
Klageren er derfor ikke berettiget til  

 genmæle." Da der er tale om en genudsendelse, er klageren således  

 fortsat ikke berettiget til et genmæle.
Danmarks Radio oplyser  

 endvidere, at genudsendelsen respekterer Pressenævnets kendelse i  

 sagen, idet genudsendelsen ikke indeholder optagelser foretaget med skjult  

 kamera.
Danmarks Radio har endvidere anført, at man vil  

 medgive, at sætningen "Tandlægen her blev fyret, fordi han havde  

 skrevet en regning ud på 18.000 kr." er uheldig, men at sætningen  

 skal ses og høres i den kontekst, som den indgår i.
Lige forud  

 herfor havde studieværten udførligt redegjort for, hvordan  

 beløbet fremkom, og seerne vidste derfor, at der ikke var tale om en  

 regning, men om et behandlingstilbud med et medfølgende prisoverslag.  

 At den pågældende tandlæge skulle være afskediget af  

 helt andre årsager stemmer ikke med de oplysninger, klageren har givet  

 til Rapporten.
At der var en sammenhæng fremgik således af  

 klagerens skrivelse af 28. december 1998 og af klagerens skrivelse af 21.  

 januar 1999. Spørgsmålet blev endvidere behandlet i sag nr.  

 60/1999, hvori Pressenævnet udtalte, at klageren ikke havde godtgjort,  

 at der i udsendelsen blev bragt forkerte oplysninger.
Danmarks Radio har endvidere anført, at klageren  

 oprindeligt stillede som betingelse for at ville medvirke i et interview, at  

 Danmarks Radio skulle acceptere, at man ikke ville nævne  

 behandlingsforslaget på kr. 18.000, men alene et senere udarbejdet  

 behandlingsforslag på 10.420 kr.
Dette ville Danmarks Radio imidlertid  

 ikke acceptere, hvilket var baggrunden for, at der ikke blev bragt et  

 interview med klageren.
Danmarks Radio har endvidere anført, at det i  

 udsendelsen kun anføres, at den pågældende tandlæge  

 var ansat på en kontrakt, som på det helt centrale  

 spørgsmål om provisionsløn svarede til  

 standardkontraktens.
Udsendelsen omhandler således ikke kontraktens  

 øvrige forhold.
Programmet fortæller kun på et punkt om  

 ansættelseskontrakterne hos klageren, nemlig at medarbejderne er ansat  

 på provision, hvilket er begrundet i, at det ene og alene er den  

 oplysning, som er relevant.
Oplysningen om, at klageren benytter sig af  

 provisionsaflønning af de ansatte, er indhentet hos klagerens  

 økonomi- og personalechef, inden udsendelsen blev bragt den 15.  

 februar 1999.
Danmarks Radio afviser på denne baggrund at bringe  

 klagerens genmæle, idet udsendelsen ikke bringer faktisk forkerte  

 oplysninger vedrørende afskedigelsen og kontraktforholdet for den  

 pågældende tandlæge.
Genmælets øvrige indhold  

 er ikke begrænset til de nødvendige faktiske oplysninger, og  

 Danmarks Radio er derfor ikke forpligtet til at bringe dette.
Danmarks Radio har med udsendelsen ønsket at oplyse  

 for den enkelte tandlæge patient, at den almindelige  

 aflønningsform for en tandlæge er præstationsløn,  

 og at den enkelte tandlæges månedsløn således  

 hænger direkte sammen med, hvilken behandling der vælges, og at  

 dette også gælder for klagerens klinik.
Danmarks Radio afviser  

 på denne baggrund at have overtrådt reglerne for god  

 presseskik.
 I sagens behandling har følgende  

 nævnsmedlemmer deltaget: Jesper Rothe, Aage Lundgaard, Tage Clausen og  

 Kirsten Dyregaard.
 Pressenævnet udtaler:
 Indledningsvis bemærkes, at den nyredigering af  

 udsendelsen fra den 15. februar 1999, som Danmarks Radio har foretaget efter  

 Pressenævnets opfattelse, respekterer nævnets kendelse i sag nr.  

 60/1999, idet udsendelsen ikke indeholder optagelser foretaget med skjult  

 kamera.
Det fremgår bl.a. af brev af 28. december 1998 fra  

 klageren til Danmarks Radio, at den tandlæge, der havde udarbejdet  

 behandlingsforslaget på kr. 18.000 i forbindelse hermed, var blevet  

 afskediget med øjeblikkelig varsel.
Oplysningen i udsendelsen herom  

 kan på dette grundlag ikke anses for faktisk forkert, hvorfor klageren  

 ikke er berettiget til at få bragt et genmæle i denne  

 anledning.
Pressenævnet finder endvidere ikke, at klageren har  

 godtgjort, at der i udsendelsen er bragt faktisk forkerte oplysninger om,  

 hvilke ansættelsesvilkår klageren anvender.
Klageren er derfor  

 heller ikke berettiget til at få bragt et genmæle herom.
Udsendelsen, der har overskriften "Tandlæger som  

 Købmænd" stiller spørgsmålstegn ved, om den enkelte  

 tandlæge alene lader sig motivere af tandlæge faglige interesser,  

 eller om der også er et økonomisk motiv ved at være ansat  

 på provisionsvilkår til f.eks. at skrive større regninger  

 ud eller at afgive for store behandlingstilbud.
Da klageren i den  

 prissammenligning, som indklagede har foretaget, har vist sig at være  

 den dyreste af de tandlæger, man har undersøgt, og da det er i  

 overensstemmelse med Dansk Tandlægeforenings standardvilkår at  

 være ansat på 100%'s provisionsvilkår, finder  

 Pressenævnet, at udsendelsen er i overensstemmelse med god  

 presseskik.
 Afsagt den 1. marts 2000.
