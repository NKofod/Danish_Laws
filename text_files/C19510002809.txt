 Landbrugsministeriet finder anledning til at henlede landvæsensretternes  

 og afvandingskommissionernes opmærksomhed på følgende:
A.
Indkaldelsesmåden efter lov om landvæsensretter § 19.
Offentlig indkaldelse i medfør at lov om landvæsensretter § 19, stk. 1, i  

 sager, hvor indkaldelsen angår en større kreds af personer, bør som regel kun  

 bringes til anvendelse, når indkaldelsen angår mindst 50 personer, eller når  

 kredsen af interesserede ikke på forhånd lader sig nøjagtigt fastslå.
Hvis  

 offentlig indkaldelse anvendes, bør der tillige sendes direkte indkaldelse,  

 f.eks. ved åbent brevkort, til de lodsejere, der antages at ville få pålagt  

 bidrag til anlæg eller at have krav på erstatning for indgreb i rådigheden  

 over deres ejendomme.
B.
Indvarsling til senere møder.
 For at undgå bevistvivl bør der i landvæsensrettens forhandlingsprotokol  

 og i de af retten afsagte kendelser optages referat af rettens bestemmelse  

 om, hvor og hvornår senere møder vil blive afholdt eller kendelse afsagt,  

 eller om på hvilken måde indvarsling vil ske, jfr. lov om landvæsensretter §  

 19, stk. 2, og § 33, stk. 2 og 5.
C.
Tinglysning efter vandløbslovens § 31, stk. 2.
Medens landvæsensretternes kendelser og forlig indgået for retten i  

 henhold til vandløbslovens § 89, stk. 1, sidste punktum, kan tinglyses forud  

 for al pantegæld, må de i medfør af lov om landvæsensretter § 27, stk. 6,  

 godkendte forlig respektere tidligere tinglyste hæftelser.
Forinden  

 indlevering til tinglysning af forlig efter nævnte § 27, stk. 6, skal der  

 derfor i teksten foretages følgende tilføjelse: »Med hensyn til  

 pantegæld og servitutter henvises til ejendommens blad i tingbogen.« D.
Vederlag for godkendelse af forlig efter lov om landvæsensretter § 27,  

 stk. 6.
 I medfør af landbrugsministeriets cirkulære af 18. januar 1950 om  

 beregning af dagpenge, befordringsgodtgørelse m.v. kan der af nævnsformanden  

 kun beregnes et vederlag på 10 kr. for behandling af forlig efter lov om  

 landvæsensretter § 27, stk. 6. Såfremt nævnsformanden efter anmodning  

 ekspederer forligets fremsendelse til tinglysning, forhøjes vederlaget dog  

 til 20 kr.
E.
Gebyr og bekræftelsesvederlag for udskrifter.
Gebyr for udfærdigelse og bekræftelse af udskrifter efter lov om  

 landvæsensretter § 45, stk. 4, jfr. landbrugsministeriets cirkulære af 17.  

 oktober 1949, afsnit C, kan ikke som sagsomkostninger pålægges sagens parter  

 forsåvidt angår det antal udskrifter, der i medfør af lovens § 45, stk. 2,  

 udfærdiges til parterne og offentlige myndigheder.
Derimod kan formandens  

 positive udlæg til maskinskrivning og lignende medregnes til  

 sagsomkostningerne.
Gebyr efter lov om landvæsensretter § 45, stk. 4, jfr.  

 landbrugsministeriets cirkulære af 17. oktober 1949, afsnit C, kan overfor  

 parterne først beregnes, når sagen er afsluttet ved akternes indsendelse til  

 amtet.
F.
Sundhedsmyndighedernes indkaldelse til møder angående spildevandsanlæg.
 På foranledning af sundhedsstyrelsen henledes landvæsensretternes  

 opmærksomhed på hensigtsmæssigheden af, at vedkommende embedslæge indkaldes i  

 henhold til vandløbslovens § 73, stk. 1,2.pkt., sammen med  

 sundhedskommissionen til møder angående spildevandsanlæg.
G.
Fiskerisagkyndig deltagelse i sagernes behandling.
H.
Samarbejde med byplanmyndigheder.
 Under henvisning til § 74, stk. 7, i vandløbsloven skal man på  

 foranledning af boligministeriet endvidere henlede opmærksomheden på, at der  

 nu er tilvejebragt hjemmel for at foretage en begrænsning af de bymæssige  

 bebyggelsers udvikling, jfr. bestemmelserne i lov nr. 210 af 23. april 1949  

 om regulering af bymæssige bebyggelser, lov nr. 211 af samme dato om ændring  

 i lov nr. 181 af 29. april 1938 om byplaner og bekendtgørelse nr. 242 af 30.  

 april 1949 af byplanloven i dens ændrede skikkelse samt ministeriet for  

 byggeri og boligvæsens cirkulære af 30. juni 1949 angående regulering af  

 bymæssige bebyggelser og samordning af flere kommuners buplanlægning og  

 arbejds- og boligministeriets cirkulære af 8. marts 1950 angående erklæringer  

 vedrørende byplan- og byudviklingsmæssige forhold i udstykningssager.
En kommunalbestyrelse kan i henhold til § 2, stk. 2, nr. 10, i den ændrede  

 byplanlov med boligministeriets godkendelse bestemme, hvor bymæssige  

 begyggelse ikke må finde sted.
I medfør af byplanlovens § 9 kan sådan  

 bebyggelse midlertidig hindres, forinden en byplanvedtægt er tilvejebragt.
I henhold til byreguleringsloven kan et byudviklingsudvalg på tilsvarende  

 måde med byplannævnets godkendelse ved en yderzonebetegnelse hindre, at et  

 område indenfor en perioden på mindst 15 år bebygges med bymæssig bebyggelse,  

 således at der på det pågældende område kun må opføres bygninger til  

 landbrugsformål, m.v.
For områder, hvor en bymæssig bebyggelse ikke er  

 aktuel, men vil være rimelig på et senere tidspunkt, og hvor derfor visse  

 forberedelser til bebyggelse kan tænkes iværksat indenfor nævnte tidsrum, kan  

 et byudviklingsudvalg tilsvarende ved en mellemzonebetegnelse hindre, at  

 bymæssig bebyggelse finder sted, idet udvalget dog i givet fald indenfor  

 byudviklingsplanens gyldighedsperiode kan tillade arealer overført fra  

 mellemzone til inderzone.
 De for yder- og mellemzoner gældende bestemmelser findes i  

 byreguleringslovens §§ 7-13. Man skal særlig henlede opmærksomheden på, at  

 efter disse bestemmelser må indenfor yder- og mellemzoner bl.a. kloakanlæg  

 ikke finde sted uden tilladelse af byudviklingsudvalget, dog at sådan  

 tilladelse ikke er fornøden i det omfang, anlægget sker til brug for driften  

 af allerede eksisterende virksomheder eller af landbrugsvirksomheder m.v.
Landvæsensretterne og afvandingskommissionerne bør herefter være  

 opmærksomme på såvel de byplanmæssige som de byudviklingsmæssige forhold for  

 de ubebyggede arealer indenfor områder, der ønskes kloakeret.
I tilfælde,  

 hvor vedkommende myndigheder har bestemt eller kan forventes at ville  

 bestemme, at arealerne indtil videre skal holdes fri for bymæssig bebyggelse,  

 bør der i afvandingskendelserne tages hensyn hertil.
I sådanne tilfælde bør  

 der forhandles med byplan- og byudviklingsmyndighederne om, i hvilket omfang  

 arealerne bør inddrages under afvandingen, og bestemmelserne såvel om  

 afvandingsanlæggene som om udgiftsfordelingen bør udarbejdes på en sådan  

 måde, at de pågældende myndigheder støttes i deres bestræbelser.
 Det vil i den henseende i almindelighed være ønskeligt, at yderzonearealer  

 såvidt mulig holdes udenfor afvandingskendelser, og at mellemzonearealer, som  

 man af tekniske eller andre grunde ønsker inddraget under afvandingen, såvidt  

 muligt ikke pålignes bidrag, der kan virke som en tilskyndelse til en snarlig  

 bebyggelse.
Oplysning om et områdes byudviklingsmæssige forhold kan fås ved  

 henvendelse til vedkommende kommunalbestyrelse eller, for så vidt angår  

 områderne omkring København, Århus, Ålborg og Odense, ved henvendelse til  

 vedkommende byudviklingsudvalg.
I tvivlstilfælde bør henvendelse ske til  

 boligministeriet.
 Byudviklingsudvalgenes adresser er følgende:
 Byudviklingsudvalget for Københavns-egnen, Holbergsgade 23, K.
 Byudviklingsudvalget for Århus-egnen, Århus stiftamt, Århus.
 Byudviklingsudvalget for Ålborg-egnen, Ålborg stiftamt, Ålborg.
 Byudviklingsudvalget for Odense-egnen, Odense stiftamt, Odense.
 Landbrugsministeriet, den 21. februar  

 1951.
H.
Hauck.
/H.
Kaare.
