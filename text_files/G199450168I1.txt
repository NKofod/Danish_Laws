Formålet med registeret er at lette administrationen af lov om dagpenge ved sygdom og barsel, herunder at beregne og udbetale dagpenge til dagpengemodtagere, registrere indgåede aftaler med arbejdsgiveren i henhold til lovens § 28, herunder tidsbegrænsede aftaler med henblik på social opfølgning af enkeltsager, beregne og udbetale refusionsbeløb til arbejdsgivere, levere oplysninger til brug for skatteberegning og skattetræk.
Registeret kan endvidere anvendes til udtræk af oplysninger til brug ved kvalitative undersøgelser på områder, der har relation til formålet med registeret.
Personkreds: Registeret må kun indeholde oplysninger om personer, der i henhold til lov om dagpenge ved sygdom og fødsel kan være berettiget til at modtage dagpenge, og for hvilke der er foretaget beregning og udbetaling af dagpenge eller registreret en aftale om arbejdsgivers fritagelse for dagpengeforpligtelse.
 Ikrafttrædelsesdato: 09/08/1994. Erstatter tidligere forskrifter.
