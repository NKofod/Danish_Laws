For afgiftsåret 1987/88 blev der søgt om tildeling af en supplerende  

 basisandel til udnyttelse af den bestående staldkapacitet som følge af  

 etablering.
Mælkeudvalget havde med baggrund i en håndbog om  

 driftsplanlægning fastsat normer for båsebredder til såvel køer af stor race  

 som jerseykøer og på det grundlag skønnet, at 26 ud af ansøgte 47 båse ikke  

 opfyldte disse normer.
Set i lyset af, at Mælkeudvalget havde godkendt 21  

 båse, fandt Landbrugsministeriet efter påklage, at den resterende kapacitet  

 svarede til 19 båse med den normerede bredde.
Der blev således godkendt en  

 staldkapacitet svarende til 40 køer, som stalden havde rummet i en årrække.
 I skrivelse af 20. juni 1988 har foreningen for Niels Smed klaget over  

 EF-direktoratets afgørelse om tildeling af supplerende basisandel (afgiftsfri  

 mælkeleverance) for afgiftsåret 1987/88 til  

 ejendommen Svoldrupvej 55, 9640 Farsø.
 Det fremgår af sagen, at den sidste halvpart af ejendommen blev overtaget  

 den 1. juni 1985, og som følge af denne etablering søges der nu om en  

 udnyttelse af den bestående staldkapacitet til ialt 47 køer.
Bedriftens tildelingsgrundlag er 170.905 kg.
Der er ansøgt om et forhøjet  

 tildelingsgrundlag på 264.400 kg i afgiftsåret 1987/88 på grundlag af 40  

 årskøer og en planlagt mælkeydelse på 6.610 kg pr. årsko.
Planlagt, endeligt  

 antal køer anføres til 47.
 Ansøgningen om forhøjet tildelingsgrundlag er indsendt med henvisning til  

 etablering.
Mælkeudvalget har godkendt et tildelingsgrundlag på 138.810 kg mælk (21  

 årskøer x 6.610 kg), men da det er lavere end det nuværende  

 tildelingsgrundlag, gælder dette fortsat.
Som begrundelse for at godkende 21  

 køer mod ansøgte 47 henvises til kostaldens kapacitet, hvor 21 båse har en  

 bredde på 1 - 1,10 m, mens 26 båse har en bredde på 0,83 - 0,95 m.
 Landbrugsministeriet finder, at der er grundlang for en forhøjelse af  

 tildelingsgrundlaget, dog er man enig med mælkeudvalget i, at de nævnte 26  

 kobåse med en bredde på 0,83 - 0,95 m/bås ikke med den nuværende bredde vil  

 kunne godkendes til båse til køer af stor race.
 Da mælkeudvalget imidlertid har godkendt 21 båse, finder man, at den  

 resterende kapacitet svarer til 19 kobåse med den normerede størrelse, og  

 tildelingsgrundlaget vil derfor for afgiftsåret 1987/88 kunne forhøjes til  

 264.400 kg mælk, beregnet på basis af et endeligt antal køer på 40, som  

 stalden efter det oplyste har rummet i en årrække.
 Tildelingen er endelig, og der kan ikke søges om yderligere forhøjelse på  

 det eksisterende ansøgningsgrundlag.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske Mejeriers Mælkeudvalg.
 Niels Smed er herfra underrettet om sagens afgørelse.
 P.M.V.
 E.B.
