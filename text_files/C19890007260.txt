Direktoratet har i bekendtgørelse nr. 315 af 17. maj 1989 fastsat regler om et ledigt arbejdsløshedskassemedlems rådighedsforpligtelse og konsekvenserne af selvforskyldt ledighed.
Til brug herfor har direktoratet udarbejdet denne vejledning.
Rådighedsforpligtelsen Rådighedsforpligtelsen omfatter de samlede krav, som et ledigt medlem skal  

 opfylde for at kunne anses for at have tilkytning til arbejdsmarkedet, og som  

 arbejdsløshedskassen har pligt til at påse, at medlemmet opfylder, inden  

 dagpenge kan udbetales.
Rådighedsforpligtelsen skal ses i sammenhæng med reglerne om afvisning af  

 arbejde og arbejdsophør.
Medlemmet har pligt til at søge og kunne overtage  

 arbejde, hvortil medlemmet kan formidles.
Flere forgæves formidlingsforsøg,  

 det vil sige forsøg på at anvise eller henvise medlemmet til arbejde, eller  

 flere arbejdsophør kan være udtryk for, at medlemmet har en så usikker  

 tilknytning til arbejdsmarkedet, at medlemmet ikke kan anses for at stå til  

 rådighed for dette.
 Rådighedsforpligtelsen skal desuden ses i sammenhæng med de øvrige  

 regelsæt, fx reglerne om supplerende dagpenge, bibeskæftigelse ved  

 selvstændig virksomhed samt arbejdes og indtægters betydning for  

 arbejdsløshedsdagpengenes størrelse.
 Til § 1.
 Tilmeldingen til Arbejdsformidlingen som arbejdssøgende siger ikke i sig  

 selv noget om et fuldt eller delvist ledigt medlems rådighed, men er en af  

 flere betingelser for udbetaling af dagpenge.
 En yderligere betingelse er, at medlemmet selv aktivt gør en indsats for  

 at få arbejde.
Et fuldtidsforsikret medlem skal først og fremmest søge at få arbejde på  

 fuld tid.
Kravet om at være aktivt arbejdssøgende kan således ikke opfyldes  

 alene ved, at medlemmet søger deltidsarbejde, hvis der inden for  

 arbejdsområdet også har været udbudt arbejde på fuld, sædvanlig tid.
Som hovedregel er opfyldelsen af kravet om at være aktivt arbejdssøgende  

 et spørgsmål om, at et medlem søger at få arbejde og derefter beholder  

 arbejdet.
Afbrydelser af arbejdsforhold (afskedigelser eller egne opsigelser)  

 kan være udtryk for, at medlemmet har en så usikker tilknytning til  

 arbejdsmarkedet, at det bør sidestilles med manglende forsøg på at få  

 arbejde.
 I det almindelige krav om at kunne overtage arbejde ligger en række  

 forudsætninger af forskellig art, fx at medlemmet skal have helbred til at  

 klare et arbejde, og at medlemmet skal kunne komme frem til arbejde, at der  

 ikke må være faktiske eller retlige forhindringer for at overtage arbejde  

 o.s.v.
 Til § 2.
 Arbejdsdirektoratet fastsætter de nærmere regler om medlemmets kontakt til  

 Arbejdsformidlingen.
 Et ledigt medlem, der modtager dagpenge under deltagelse i kurser, kan fx  

 under visse betingelser fritages for fremmøde på arbejdsformidlingskontoret i  

 kursusperioden.
 Til § 3.
Bestemmelsen forudsætter, at medlemmet søger arbejde på den måde, det er  

 normalt at søge arbejde på inden for det fagområde, som medlemmet skal være  

 aktivt arbejdssøgende inden for.
Arbejdsløshedskassen bør vejlede medlemmet  

 herom.
 Til § 4.
Ved vurderingen af om et medlem kan overtage arbejde, må der i alle  

 tilfælde tages rimeligt hensyn til det enkelte medlems evner og kræfter, idet  

 det ikke kan forlanges, at medlemmet skal kunne overtage et hvilket som helst  

 arbejde, som kan tænkes udbudt, jf. bekendtgørelsens bestemmelse om »de  

 vilkår, som er almindelige«.
Et medlems sygdom eller handicap indicerer  

 således ikke automatisk manglende rådighed, når der dog findes arbejde, som  

 medlemmet har vilje, evner og kræfter til at klare.
Et medlem, der skal kunne overtage passende arbejde, må acceptere en  

 samlet daglig transporttid med offentlige transportmidler på maksimalt 3  

 timer.
Medmindre andet taler imod det, må medlemmet desuden som hovedregel  

 acceptere at bruge eget transportmiddel, når der tages hensyn til afstanden  

 mellem bopæl og arbejde.
Når det skal afgøres, om et medlem kan komme frem til arbejde, skal der  

 ikke tages hensyn til, om der er ledige arbejdspladser inden for rækkevidde,  

 men blot til om der er mulighed for beskæftigelse.
Rådighedsbegrebet er som  

 udgangspunkt uafhængigt af den aktuelle situation på arbejdsmarkedet, men et  

 medlem kan ikke opfylde kravet om at være til rådighed, hvis medlemmet er  

 bosiddende et sted, hvor der reelt ikke er nogen mulighed for beskæftigelse.
 Hvis et medlem er bosat eller bosætter sig inden for et geografisk område,  

 hvor beskæftigelsesmulighederne må anses for særlig ringe, må det forventes,  

 at medlemmet søger og kan overtage arbejde, der medfører en længere daglig  

 transporttid end 3 timer.
 Til § 5.
 Bestemmelsen indebærer, at medlemmet også skal være aktivt arbejdssøgende  

 til arbejde, der ligger uden for det hidtidige fagområde, ligesom medlemmet  

 skal søge arbejde i et større geografisk område.
 Til § 6.
 Medlemmet har pligt til at gøre sig bekendt med indholdet af den daglige  

 post enten ved selv at vente på den daglige postomdeling eller ved på anden  

 måde at sikre sig kendskab til den daglige post.
 En afgørelse om et medlems pligt til at kunne overtage arbejde med  

 forkortet varsel, der er truffet af Arbejdsformidlingen eller af en  

 arbejdsløshedskasse med anvisningsret, kan i henhold til gældende regler  

 indbringes for Arbejdsdirektøren.
 Til § 7.
 Det vil være op til den enkelte kasse at afgøre, om dokumentation for  

 jobsøgning skal sendes til kassen til brug for rådighedsvurderinger i  

 perioderne mellem de systematiske rådighedsvurderinger, jf. § 10. Det er  

 endvidere kassen, der efter fastsatte retningslinier udarbejder det skema,  

 der skal udfyldes af medlemmet.
 Skemaet skal som minimum indeholde de oplysninger, der fremgår af bilag 1  

 til Direktoratet for Arbejdsløshedsforsikringens bekendtgørelse nr. 316 af  

 18. maj 1989 om en arbejdsløshedskasses vejledningspligt over for dens  

 medlemmer (§ 65-bekendtgørelsen).
 Jobsøgningsskemaet skal udleveres til medlemmet af arbejdsløshedskassen i  

 forbindelse med den 1. vejledningssamtale (§ 65-samtale), hvor medlemmet  

 vejledes om mulighederne for genplacering på arbejdsmarkedet samt tilbudene  

 om uddannelsesmæssige foranstaltninger med henblik på at forbedre  

 mulighederne for at opnå beskæftigelse.
 Jobsøgningsskemaet skal herefter fungere som grundlag for  

 arbejdsløshedskassens samtaler i henhold til arbejdsløshedsforsikringslovens  

 § 65 og de efterfølgende systematiske rådighedsvurderinger.
 Til § 10.
 De systematiske rådighedsvurderinger skal sikre, at medlemmet løbende  

 opfylder rådighedsforpligtelsen samt øge medlemmets motivation for at tage  

 imod systemets tilbud til ledige med henblik på at komme i beskæftigelse.
 En systematisk rådighedsvurdering skal finde sted i tilslutning til  

 arbejdsløshedsforsikringslovens § 65, og skal blandt andet bygge på indholdet  

 af samtalen.
 Da medlemmet kun kan få et arbejdstilbud, hvis medlemmet opfylder de  

 almindelige betingelser for modtagelse af dagpenge, skal medlemmets rådighed  

 altid vurderes før indberetning til arbejdstilbud.
 Til § 11.
Bestemmelsen fastsætter, i hvilke situationer en arbejdsløshedskasse bl.a.  

 har pligt til konkret at vurdere, om et medlem er til rådighed for  

 arbejdsmarkedet.
Bestemmelsen er ikke udtømmende, hvorfor kassen har pligt  

 til at være opmærksom på andre forhold, der skaber tvivl om et medlems  

 rådighed, fx at medlemmet med en fyldestgørende grund har afbrudt flere  

 arbejdsforhold inden for en kortere periode, eller at medlemmet anmoder om  

 dagpenge, efter at medlemmet i en arbejdsfri periode ikke har været tilmeldt  

 Arbejdsformidlingen som arbejdssøgende.
Andre forhold, som eventuelt kan give anledning til tvivl om medlemmets  

 rådighed, kan være militærtjeneste i udlandet, ophold i kibbutz, frivillig  

 orlov/sabbatår m.v.
Hvis arbejdsløshedskassen kommer i tvivl om medlemmets  

 rådighed, skal arbejdsløshedskassen undersøge forholdene og derefter vurdere  

 medlemmets rådighed.
Dette er ikke ensbetydende med, at forholdene isoleret  

 set vil kunne medføre manglende rådighed, idet forholdene efter § 11, stk. 2  

 skal indgå i en samlet vurdering af, om medlemmet står til rådighed.
 Et medlem kan ikke få dagpenge, så længe medlemmet er syg, jf. § 12, nr.  

 1.
Ved arbejdsløshedskassens rådighedsvurdering i forbindelse med et medlems  

 sygdom må vurderingen bygge på såvel sygdommens art, varighed og hyppighed  

 som på medlemmets hidtidige tilknytning til arbejdsmarkedet og fremtidige  

 arbejdsmuligheder.
Medlemmets egen raskmelding er således ikke i sig selv  

 afgørende, ligesom der ikke kan kræves raskmelding fra en læge.
Derimod kan  

 tilvejebringelse af en lægeerklæring i visse situationer være et afgørende  

 led i arbejdsløshedskassens vurdering, fx om medlemmet på grund af visse  

 indskrænkninger i erhvervsevnen kan anses for at være til rådighed for  

 arbejdsmarkedet, som det forudsættes i arbejdsløshedsforsikringsloven.
 Har et medlem haft sygdom af ganske kort varighed og ved markering på  

 dagpengekortet efter sygdommens ophør erklæret sig til rådighed for  

 arbejdsmarkedet, vil yderligere dokumentation normalt ikke være nødvendig for  

 arbejdsløshedskassen.
Har sygdommen været af længere varighed, men i øvrigt ikke givet  

 arbejdsløshedskassen anledning til tvivl om medlemmets rådighed, kan det dog  

 være hensigtsmæssigt for arbejdsløshedskassen at skaffe dokumentation for, at  

 medlemmet igen kan overtage arbejde.
Arbejdsløshedskassen kan fx indhente en  

 tro- og loverklæring fra medlemmet.
 Hvis et medlem i en meget lang periode, det vil sige mindst 2 år, har  

 været uden tilknytning til arbejdsmarkedet på grund af fx sygdom, skal dette  

 indgå som et væsentligt led i kassens rådighedsvurdering af medlemmet.
 Hvis arbejdsløshedskassen herefter træffer afgørelse om, at medlemmet ikke  

 er til rådighed for arbejdsmarkedet, vil medlemmet skulle opfylde  

 arbejdskravet i § 14 for igen at få ret til dagpenge.
 Til § 13.
 Hvis et medlem uden en fyldestgørende grund 2 gange inden for 6 måneder  

 afslår at overtage et henvist arbejde, kan medlemmet ikke få dagpenge i 2  

 uger, jf. § 23, stk. 2.
 Hvis medlemmet herefter inden for 12 måneder mister retten til dagpenge  

 enten på grund af afvisning af et anvist arbejde, jf. § 23, stk. 1, eller på  

 grund af et ufyldestgørende begrundet arbejdsophør eller afskedigelse, jf. §  

 26, vil medlemmet ikke kunne anses for at stå til rådighed, jf. § 13, stk. 1.
 Hvis medlemmet inden for 12 måneder mister retten til dagpenge 2 gange i  

 henhold til § 23, stk. 2, kan medlemmet stadig anses for at stå til rådighed,  

 men arbejdsløshedskassen skal efter § 11, stk. 1, nr. 5, undersøge og vurdere  

 medlemmets rådighed.
 Til § 14.
Hvis der efter tilladelse fra Direktøren for Arbejdsløshedsforsikringen i  

 en arbejdsløshedskasses vedtægt er fastsat særregler om optagelse ved  

 omregning af indtægt til arbejdstimer ved hjælp af den til enhver tid  

 gældende omregningssats, vil medlemmer, der er omfattet af disse særregler,  

 kunne opfylde arbejdskravet ved omregning.
Der kan dog maksimalt medregnes 16  

 omregnede timer pr. arbejdsdag.
Der henvises i øvrigt til principperne i de  

 gældende regler om optagelse i en statsanerkendt arbejdsløshedskasse for  

 lønmodtagere.
 Har et medlem udøvet selvstændig erhvervsvirksomhed i væsentligt omfang i  

 en sammenhængende periode af mindst 26 ugers varighed efter en afgørelse om  

 manglende rådighed i henhold til §§ 10, 11 og 13, vil medlemmet kunne få  

 dagpenge igen, hvis de øvrige betingelser herfor er opfyldt.
 Til § 16.
En uddannelse skal for at kunne sidestilles med EFG-uddannelsen indledes  

 med et ulønnet skoleophold efterfulgt af en lønnet praktikperiode, som det er  

 op til eleven at få etableret.
Eleven må fra afslutningen af det ulønnede  

 skoleophold til påbegyndelsen af den lønnede praktikperiode ikke være  

 berettiget til løn eller uddannelsesydelse.
 Til § 18.
Bestemmelsen tager sigte på et medlem, som inden orlovsperiodens udløb  

 vender tilbage fra fx et udlandsophold, og som ønsker at stå til rådighed for  

 arbejdsmarkedet, inden arbejdet, som medlemmet har orlov fra, genoptages.
Det  

 forudsættes, at medlemmet ikke har mulighed for at genoptage arbejdet med det  

 samme.
 Til § 19.
 Med retlige forpligtelser tænkes på forpligtelser, som medfører et  

 erstatningsansvar, hvis de ikke overholdes, fx misligholdelse af en  

 arbejdskontrakt med opsigelsesvarsel.
 Hvis arbejdsløshedskassen konstaterer, at et medlem ikke er til rådighed  

 for arbejdsmarkedet på grund af retlige eller faktiske forpligtelser, vil  

 medlemmet igen kunne anses for at være til rådighed, hvis medlemmet kan  

 dokumentere, at medlemmet kan frigøres fra disse forpligtelser, når arbejdet  

 skal tiltrædes.
 Til § 20.
 Frigørelsesattest skal kun anvendes af et fuldtidsforsikret medlem, idet  

 et deltidsforsikret medlem, uanset et eventuelt opsigelsesvarsel, fortsat har  

 ret til supplerende dagpenge uden frigørelsesattest med de begrænsninger, der  

 følger af arbejdsløshedsforsikringslovens § 73.
Hvis arbejdsgiveren i ansættelseskontrakten har givet afkald på det  

 almindelige opsigelsesvarsel i ansættelsesforholdet, er der ikke krav om, at  

 der udstedes en frigørelsesattest.
Kontrakten skal dog ligesom en  

 frigørelsesattest være arbejdsløshedskassen i hænde senest 14 dage efter  

 ansættelsens påbegyndelse, for at medlemmet kan få supplerende dagpenge fra  

 ansættelsens 1. dag.
 Til § 21.
Et medlem har af hensyn til fortsatte formidlingsforsøg pligt til såvel  

 over for Arbejdsformidlingen som kassen at oplyse om eventuel aftale om  

 arbejde, påbegyndelse af en uddannelse eller afholdelse af planlagt ferie,  

 jf. § 8. Et medlem har ikke en fyldestgørende grund til at afvise et arbejde,  

 hvis arbejdet bliver formidlet til påbegyndelse, før de nævnte begivenheder  

 indtræder.
Medlemmet må derfor henvende sig til arbejdsgiveren, der herefter  

 afgør, om medlemmet kan ansættes eller ej.
 Til § 22.
 Bestemmelsen er en præcisering og en videreførelse af den praksis, der har  

 udviklet sig efter den bestemmelse i arbejdsløshedsforsikringslovens § 63,  

 stk. 1, nr. 2, der var gældende indtil 1. januar 1989.
 Til §§ 23 og 26.
Efter forgæves formidling af arbejde kan et medlem ikke få dagpenge fra  

 det tidspunkt, hvor medlemmet enten afviser at overtage arbejdet ved direkte  

 at sige nej til arbejdet eller handler på en måde, der medfører, at  

 arbejdsforholdet ikke kommer i stand.
Hvis medlemmet siger ja til arbejdet,  

 men undlader at møde op, får medlemmet ikke dagpenge fra den dag, hvor  

 arbejdet skulle være overtaget.
 Ved arbejdsophør kan medlemmet ikke få dagpenge fra det tidspunkt, hvor  

 såvel arbejdsgiveren som medlemmet er frigjort fra ansættelsesforholdet.  

 Dette vil typisk være tidspunktet hvor medlemmet ophører med at få udbetalt  

 løn.
 Et medlem, som på samme tidspunkt og med ufyldestgørende grund opsiger 2  

 deltidsstillinger, kan ikke få dagpenge i 5 uger regnet fra det tidspunkt,  

 hvor medlemmet er ophørt med at få udbetalt løn fra det første  

 arbejdsforhold.
 Til § 25, stk. 1, nr. 7.
 Se bemærkningerne til § 4, stk. 3.
 Til § 27.
 Arbejdsløshedskassen kan efter en konkret vurdering udelukke medlemmet fra  

 retten til dagpenge, selv om medlemmet har haft en fyldestgørende grund til  

 et arbejdsophør, jf. §§ 28 og 29.
 Dette kan fx være tilfældet, hvis medlemmet opsiger sit arbejde på grund  

 af sygdom eller børnepasningsproblemer, eller hvis medlemmet siger sit  

 arbejde op og overtager et andet arbejde med en mindre ugentligt arbejdstid.
 Til § 28, stk. 1, nr. 1.
 Hvis et medlem efter et arbejdsophør påberåber sig, at det lægeligt kan  

 dokumenteres, at medlemmet på grund af sygdom ikke længere magtede det  

 omhandlede arbejde, må arbejdsløshedskassen ikke udbetale dagpenge, før den  

 lægelige dokumentation foreligger.
 Dagpenge skal dog igen udbetales efter udløbet af en eventuel  

 karantæneperiode, jf. § 26, medmindre arbejdsløshedskassen efter en konkret  

 vurdering finder, at medlemmet ikke er til rådighed for arbejdsmarkedet.
 Til § 28, stk. 1, nr. 2.
 Ved bortfald af kørelejlighed tænkes alene på bortfald af en privat  

 kørselsaftale, hvor transportmidlet ikke tilhører medlemmet.
 Se i øvrigt bemærkningerne til § 4, stk. 3.
 Til § 28, stk. 1, nr. 5.
 En forudsætning for, at et medlem i relation til bestemmelsen kan  

 betragtes som samlevende, er, at der folkeregistermæssigt er etableret en  

 fælles bolig.
 Til § 28, stk. 1, nr. 8 og nr. 9.
Ved bedømmelsen af om det nye arbejde kan forventes at blive af varig  

 karakter, hvilket som hovedregel vil være arbejde af mindst 5 ugers varighed,  

 må forudsætningerne på tidspunktet for ansættelsesaftalens indgåelse lægges  

 til grund.
Arbejdsophør inden for kort tid medfører derfor ikke karantæne,  

 hvis medlemmet ikke har kunnet forudse arbejdsophøret, idet medlemmet blev  

 lovet varigt arbejde, men derefter blev afskediget af arbejdsgiveren af  

 grunde, som ikke væsentligst kan tilregnes medlemmet.
Har medlemmet overtaget  

 fast arbejde, og bringer medlemmet kort efter dette til ophør af en grund,  

 der ikke er fyldestgørende, får medlemmet karantæne for arbejdsophøret, idet  

 det første arbejdsophør ud fra de oprindelige forudsætninger var  

 fyldestgørende begrundet.
 Hvis et medlem opsiger et arbejde for at påbegynde en uddannelse, anses  

 arbejdsophøret for fyldestgørende begrundet, når medlemmet fremlægger  

 dokumentation for at være startet på uddannelsen.
 Til § 28, stk. 1, nr. 11.
Bestemmelsen er en opsamlingsbestemmelse.
Der er fx tænkt på tilfælde,  

 hvor en arbejdsgiver væsentligt misligholder ansættelsesforholdet over for  

 medlemmet ved ikke at udbetale løn.
Når medlemmet efter den kollektive arbejdsret retmæssigt kan nægte at  

 udføre et arbejde (liv, ære og velfærd) og dermed fortsat har krav på løn fra  

 arbejdsgiveren, vil medlemmet i tilfælde af egen opsigelse blive pålagt  

 karantæne.
Hvis medlemmet derimod som følge af påberåbelse og brug af de  

 arbejdsretlige regler bliver afskediget, vil medlemmet som hovedregel ikke  

 anses for selvforskyldt ledig.
 Til § 28, stk. 1, nr. 13.
Samlivsophævelsen og arbejdsophøret skal finde sted i tilknytning til den  

 fysiske volds udøvelse.
Ved begrebet »i tilknytning til« forstås i  

 denne relation en periode på op til et par måneder efter den fysiske volds  

 udøvelse.
Den lægelige dokumentation for den fysiske vold bør angive på hvilket  

 tidspunkt og på hvilken måde, volden har fundet sted.
Endvidere bør  

 dokumentationen indeholde en nærmere specifikation af de læsioner, som  

 medlemmet har pådraget sig som følge af den fysiske vold, fx brækkede ribben  

 og blå mærker på halsen, og angive, om læsionerne kan antages at være  

 fremkommet på den angivne tid og på den angivne måde.
Dokumentationen fra politiet bør indeholde oplysninger om, at medlemmet  

 har været udsat for fysisk vold, hvor og hvornår den fysiske vold er udøvet,  

 og hvornår anmeldelsen har fundet sted.
Disse oplysninger findes på den  

 kvittering, som medlemmet/anmelderen kan få hos politiet efter anmeldelsen.
 Til § 28, stk. 2.
 Bestemmelsen tænkes anvendt i tilfælde, hvor medlemmet har været truet, fx  

 med skydevåben, og dermed har været i overhængende livsfare, uden at det ved  

 lægeerklæring har kunnet dokumenteres, at der har været udøvet fysisk  

 vold.
Særlige problemer i relation til rådighedsforpligtelsen 1. Rådighedsforpligtelsen i forbindelse med overgang  

 til efterløn Et medlem, der ønsker at overgå til efterløn, skal stå til rådighed for  

 arbejdsmarkedet på overgangstidspunktet.
Det er ikke tilstrækkeligt, at  

 rådighedsbetingelsen er opfyldt på ansøgningstidspunktet.
Et medlem, der ansøger om efterløn som fuldtidsforsikret, skal stå til  

 rådighed for fuldtidsarbejde.
Et medlem, der ansøger om efterløn som  

 deltidsforsikret, skal kun stå til rådighed for deltidsarbejde.
Et medlem, der overgår til efterløn fra delpension, og som opfylder  

 betingelserne for ret til efterløn som fuldtidsforsikret, skal stå til  

 rådighed for fuldtidsarbejde på tidspunktet for overgang til delpension.
På  

 tidspunktet for overgangen til efterløn fra delpension er det tilstrækkeligt,  

 at medlemmet står til rådighed for deltidsarbejde.
 Et medlem, der er selvstændig erhvervsdrivende, er af rent tekniske grunde  

 altid fuldtidsforsikret, jf. arbejdsløshedsforsikringslovens § 68, stk. 1, 2.  

 punktum.
2. Rådighedsforpligtelsen i forbindelse med udtræden  

 af efterlønsordningen Et medlem, der udtræder af efterlønsordningen for at vende tilbage til  

 arbejdsmarkedet, skal for at opnå ret til dagpenge stå til rådighed for  

 arbejdsmarkedet.
Medlemmets rådighed må konkret vurderes af  

 arbejdsløshedskassen efter de almindelige regler.
Det vil normalt være en  

 betingelse for igen at kunne få dagpenge, at medlemmet har haft mere end 300  

 timers arbejde inden for 10 uger, for deltidsforsikrede medlemmer dog mindst  

 150 timer inden for 10 uger.
3. Rådighedsforpligtelsen i forbindelse med overgang  

 til delpension Efter lov om delpension kan et medlem nedsætte sin arbejdstid med mindst  

 1/4 og modtage delpension i forhold til arbejdstidsnedsættelsen.
 Et medlem, der har nedsat sin arbejdstid for at modtage delpension, og som  

 ønsker at arbejde på den nedsatte tid, vil derfor kun kunne få supplerende  

 dagpenge i forhold til timetallet efter overgangen til delpension.
 Et medlem, der modtager supplerende dagpenge, vil ikke kunne nedsætte sin  

 arbejdstid for at gå på delpension og samtidig modtage supplerende dagpenge  

 op til et timetal, der er højere end arbejdstiden efter overgangen til  

 delpension.
Et deltidsforsikret medlem, der modtager delpension, kan have begrænset  

 sin arbejdstid til mindre end 30 timer ugentlig som en betingelse for at  

 modtage delpension.
I tilfælde af at medlemmet bliver ledig og fortsat  

 oppebærer delpension, er det tilstrækkeligt, at medlemmet er til rådighed på  

 det timetal, der er en forudsætning for delpension.
 Ved delpensionens bortfald skal medlemmet igen stå til rådighed i fuldt  

 omfang som deltidsforsikret.
4. Rådighedsforpligtelsen efter modtagelse af  

 uddannelses- eller iværksætterydelse Hvis der er tvivl om et medlems rådighed ved begyndelsen af en periode med  

 uddannelses- eller iværksætterydelse i henhold til reglerne i lov om  

 arbejdstilbud til ledige, stilles der fortsat krav om bevis for medlemmets  

 rådighed, hvis medlemmet efter at have modtaget ydelsen ønsker at genindtræde  

 i dagpengesystemet.
Også her vil det sædvanligvis være en betingelse, at  

 medlemmet har haft mere end 300 timers arbejde inden for 10 uger, for  

 deltidsforsikrede medlemmer dog mindst 150 timer inden for 10 uger, men  

 arbejdsløshedskassen skal altid vurdere medlemmets rådighed i lyset af  

 aktiviteterne i ydelsesperioden.
Ved vurderingen skal der tages hensyn til uddannelsesforløbet eller  

 beskæftigelsen i den periode, medlemmet har modtaget ydelse.
Hvis medlemmet  

 har gennemgået en erhvervsmæssig uddannelse af mindst 18 måneders varighed i  

 perioden, hvor der er modtaget ydelse, anses medlemmet som hovedregel for at  

 have bevist sin rådighed.
5. Social pension Hvis et medlem har ansøgt om eller modtager social pension, skal  

 arbejdsløshedskassen undersøge, hvad der er baggrunden herfor.
Social pension  

 giver således ikke i sig selv anledning til tvivl om medlemmets rådighed.
Skyldes pensionsansøgningen helbredsmæssige forhold, skal  

 arbejdsløshedskassen foretage en rådighedsvurdering.
I disse tilfælde kan  

 medlemmet dog ved arbejde efter ansøgningstidspunktet have bevist sin  

 rådighed.
 Skyldes pensionsansøgningen derimod andre forhold end helbredsmæssige, vil  

 der normalt ikke være anledning til at foretage en rådighedsvurdering.
6. Bistandslovens § 42 Det forhold, at et medlem har været under revalidering med støtte efter  

 bistandslovens § 42, giver ikke i sig selv anledning til tvivl om medlemmets  

 rådighed.
7. Rådighedsforpligtelsen ved sæsonarbejde Der gælder særlige rådighedsregler for medlemmer, der som lønmodtagere er  

 beskæftigede ved fritidsundervisning og andet sæsonarbejde.
