 RESUME:
 »Hvordan plejer vi?» tager udgangspunkt i problemer, som de  

 fleste kender fra det daglige arbejde, og som ofte udspringer af de  

 modstridende hensyn, der ligger i, at plejehjemmet både er en arbejdsplads  

 for personalet og hjem for beboerne.
 Udgangspunktet er, at plejehjemmet skal være et hjem, hvor respekten for  

 den enkelte beboers værd som menneske bevares.
»Hvordan plejer vi...« giver ingen patentløsninger.
Den prøver  

 at vise en måde at angribe problemerne på, og antyder forskellige løsninger.  

 Plejehjemmene er forskellige.
Hvert hjem må finde de løsninger, som passer  

 bedst til de lokale forhold.
Pjecen er tænkt som støtte og inspiration til at  

 finde løsninger.
Initiativet til at debattere plejehjemmene og til at prøve nye veje kan  

 komme fra personalet, fra beboerne og fra forvaltningen og politikerne i  

 kommunen/amtskommunen.
Politikere og forvaltning kan være med til at fremme  

 initiativer og debat.
