Landsskatteretskendelse af 10. oktober 2003 vedr. fradrag for  

 renteudgifter for betalinger på et lån, betalt efter der var opnået  

 gældseftergivelse Klagen vedrører opgørelsen af indkomsten på følgende punkt:
Kapitalindkomst Indkomståret 1996 Ikke godkendt fradrag for renteudgifter til B  

 	  

    

 190.510  

 kr.
Indkomståret 1997 Ikke godkendt fradrag for renteudgifter til B  

 	  

    

 367.330  

 kr.
 Det fremgår af sagen, at klageren og hans ægtefælle den 28.  

 september 1994 indgik et frivilligt forlig med B, vedrørende en forfalden  

 hovedstol på 1.927.599, 33 kr.
 Om rente- og betalingsvilkår fremgår, at:
 Fra 1. maj 1994 forrentes hovedstolen med en årlig rente  

 svarende til den til enhver tid fastsatte officielle diskonto med et tillæg  

 på  

 5 %, p.t. 10 %. Hovedstol og omkostninger skal afdrages med kr. 5.000,- i  

 ydelse hver den 1.ste i måneden, første gang den 1. oktober 1994. Fra 1.  

 oktober 1999 betales kr. 8.650,- i månedlig ydelse.
 Den 1. oktober 1994 erlægges et ekstraordinært afdrag på kr.  

 50.000,-.
 Indbetalinger afskrives først på omkostninger og renter.
.. Ved skrivelse af 14. januar 1998 fra B fremgår:
S A L D O K V I T T E R I N G Mellem undertegnede A og hustru og B-Aktieselskab indgås herved følgende aftale vedrørende afvikling af  

 debitors forpligtelse overfor B.
Debitors samlede engagement med B udgjorde pr. 31.12.1996  

 kr. 2.340.155,- Debitor har indbetalt afdrag som anført i Frivilligt Forlig  

 samt kr. 250.000,- til fuld og endelig indfrielse af engagementet.
 Bs saldokvittering for resttilgodehavende er dog betinget  

 af følgende:
 ·  

  

 	  

    

 hvis ovennævnte indbetaling måtte blive  

 omstødt efter konkurslovens regler, forbeholder B sig ret til at kunne  

 anmelde  

 den samlede skyld i henhold til ovennævnte opgørelse i debitors bo.
·  

  

 	  

    

 tages debitors bo i øvrigt under  

 konkursbehandling eller der åbnes forhandling om tvangsakkord efter  

 konkurslovens regler, skal B være berettiget til at anmelde sit fulde  

 tilgodehavende i henhold til nærværende opgørelse, alene reduceret med  

 debitors  

 betaling i henhold til nærværende aftale. Klageren har i perioden 1994  1997 inkl. foretaget følgende  

 rentefradrag og faktiske betalinger til B, idet bemærkes, at de af ham  

 fratrukne renteudgifter i 1994 og 1995 er godkendt af skattemyndighederne.
Fratrukne renteudgifter  

    

  

 Faktiske betalinger 1994  

    

  

 187.164 kr.  

    

  

 .65.000 kr.
 1995  

    

  

 219.883 kr.  

    

  

 60.000  

 kr.
 1996  

    

  

 190.510 kr.  

    

  

 60.000 kr.
 1997  

    

  

 367.330 kr.  

    

  

 295.000 kr.
 Skatteforvaltningen har nægtet at godkende fradrag for de  

 selvangivne renteudgifter i indkomstårene 1996 og 1997 på henholdsvis 190.510  

 kr. og 367.330 kr., idet det tillige er anført, at de tidligere foretagne  

 ansættelser for indkomstårene 1996 og 1997 er forhøjet med henholdsvis 48.520  

 kr. og 47.318 kr.
Skatteforvaltningen har nægtet fradraget for renteudgifterne  

 med en begrundelse om, at betingelserne i statsskattelovens § 6, stk. 1,  

 litra  

 e og ligningslovens § 5, stk. 1, ikke er opfyldt.
Der er herved henset til,  

 at  

 gældsforholdet ikke indeholder en retlig bindende forpligtelse såvel til at  

 betale en gæld på 1.927.599 kr., som til at forrente denne.
I det omfang der  

 måtte være fradragsberettigede renter er disse allerede fradraget for  

 indkomstårene 1994 og 1995.
Skatteforvaltningen har anført, at Landsskatteretten i  

 medfør af deres forretningsorden § 17, stk. 4, har pålagt den kommunale  

 skattemyndighed at genoptage sagen, idet retten har anført, at der   

 ikke  

 foreligger tilstrækkelige sikre oplysninger i sagen om, hvilke rentebeløb  

 klageren faktisk har betalt i perioden 1994-1998. Skatteforvaltningen  

 har  

 hertil bemærket, at der alene er taget stilling til spørgsmålet om  

 genoptagelse, og ikke til sagens realiteter i øvrigt.
Man kan derfor på ingen  

 måde fortolke Landsskatterettens kendelse om genoptagelse af  

 skatteansættelserne således, at der kan fradrages betaling af renter på den  

 gæld, som B har opgjort ved aftalens indgåelse, det frivillige forlig, som  

 klageren og hans ægtefælle har tiltrådt ved underskrift den 28. september  

 1994.
Skatteforvaltningen har tillige anført, at det er  

 opfattelsen, at det frivillige forlig og hensigtserklæringen skal vurderes  

 samlet og dermed som et dokument.
Der er herved henset til, at klageren med  

 hensigtserklæringen har opnået et retskrav på en saldokvittering, subsidiært  

 førtidig indfrielse.
Det fremgår af dokumenterne, at der er indgået aftale om  

 forrentning af hovedstol, 1.927.599 kr., fra 1. maj 1994 med en årlig rente  

 svarende til den til enhver tid fastsatte officielle diskonto med et tillæg  

 på  

 5 %, p.t. 10 %. Hovedstol og omkostninger skal afdrages med 5.000 kr. i  

 ydelse  

 hver den 1. i måneden.
Første gang den 1. oktober 1994. Fra den 1. oktober  

 1999  

 betales 8.650 kr. i månedlig ydelse.
Den 1. oktober 1994 betales der  

 ekstraordinært 50.000 kr.
Såfremt denne aftale overholdes vil debitor modtage  

 saldokvittering pr. 1. september 2002. Alternativt vil debitor kunne indfri  

 gælden før tid ved at betale et beløb, der svarer til den tilbagediskonterede  

 værdi efter 10 % pr. år af ikke allerede betalte ydelser.
 Skatteforvaltningen har endvidere anført, at klageren har  

 betalt afdrag frem til den 10. september 1997, hvorefter han til fuld og  

 endelig indfrielse mod saldokvittering har betalt 250.000 kr.
Skatteforvaltningen har bemærket, at ved en betaling over en  

 periode på 8 år vil den samlede betaling udgøre 661.400 kr. inkl. den  

 ekstraordinære indbetaling på 50.000 kr.
Beløbet på 661.400 kr. må efter  

 aftalens indhold udgøre såvel den oprindelige hovedstol (ved forligets  

 indgåelse) som renter over den 8 årige periode.
Skatteforvaltningen er således af den opfattelse, at den af  

 B beregnede restgæld på 1.927.599 kr. ved forligets indgåelse ikke er et  

 udtryk  

 for den reelle restgæld, da det ved aftalens indgåelse har været hensigten og  

 er fastslået i hensigtserklæringen, at klageren skulle indfri et væsentligt  

 lavere beløb.
Endvidere er der beregnet rente med 14 % i 1997 til trods for  

 aftalen om en rente på diskontoen + 5 %, hvilken i perioden var 8,25-9 %.  

 Henset hertil er det urealistisk, at den reelle hovedstol udgør mere end  

 500.000 kr. før renteberegning skal finde sted.
 Skatteforvaltningen har endvidere anført, at klageren i  

 perioden 1994-1995 har fratrukket renteudgifter af gælden til B med 407.046  

 kr.  

 Allerede i 1997 (saldokvittering dateret 14. januar 1998) er gælden endeligt  

 afviklet.
 Det er uomtvisteligt, at klageren i perioden 1994-1997 ikke  

 har betalt mere i rente end hvad der allerede er fratrukket for årene  

 1994-1995. Det er derfor skatteforvaltningens opfattelse, at klageren  

 allerede  

 i 1995 (endda givetvis tidligere) har fået fradrag for flere renter, end der  

 ville påløbe den reelle hovedstol.
 Klagerens advokat har påklaget skatteforvaltningens  

 afgørelse, idet han har anført, at sagen opstod som følge af  

 Landsskatterettens  

 kendelse af 17. juli 2001 vedrørende nærværende sag, hvorefter  

 Landsskatteretten pålagde den kommunale skattemyndighed at genoptage  

 skatteansættelsen for indkomstårene 1996 og 1997.
 Uanset, at Landsskatteretten anfører, at pålæg om  

 genoptagelse ikke medfører, at der er taget hensyn til sagens realitet,  

 medfører en genoptagelse fra Landsskatterettens side alligevel, at realiteten  

 er, at Landsskatteretten finder, at der skal indrømmes klagerens yderligere  

 renteudgifter.
 Derudover har Told- og Skatteregionen i en udtalelse i sagen  

 støttet klagerens begæring om yderligere rentefradrag og kommet med en  

 tilkendegivelse, som skatteforvaltningen forvaltningsretligt skulle have  

 forholdt sig til, idet told- og skatteregionens udtalelse i sagen er en  

 væsentlig del af genoptagelsespålægget fra Landsskatterettens side.
Skatteforvaltningen har anført, at det frivillige forlig og  

 hensigtserklæringen medfører, at der endeligt og bindende er indgået en  

 aftale  

 med långiver om en reduktion af gælden.
Dette er ikke korrekt.  

 Landsskatteretten har tidligere taget stilling til dette spørgsmål i  

 D-sagen,  

 og skatteforvaltningens afvisning af dette er således i strid med  

 Landsskatterettens praksis.
 Med henvisning til Landsskatterettens kendelse af 22.  

 december 1999 i D-sagen, hvorefter skatteyderen er berettiget til fradrag for  

 beregnede renter, dog maksimeret til de foretagne betalinger, bemærker  

 advokaten, at D-sagen er helt analog med klagerens sag, med samme långiver og  

 samme efterfølgende reduktion af gælden, jf. klagen til Landsskatteretten af  

 27. oktober 2000 og supplerende oplysninger af 2. maj 2001.
 Det forhold, at der i et senere indkomstår er givet  

 saldokvittering kan ikke medføre et ændret resultat for rentefradraget for  

 1996  

 og 1997, jf. også told- og skatteregionens ovennævnte udtalelse.
 Den ændrede skattepraksis ved eftergivelse af gæld, gælder  

 ikke for aftaler, der er indgået før den 16. juni 1995.
Der er i øvrigt ikke tvivl om, hvilke renter klageren har  

 betalt, jf.
Bs oplysninger herom i breve af henholdsvis 25. august 1999  

 og 13.  

 september 1999.
Skatteforvaltningen har anført i det omfang der måtte være  

 fradragsberettigede renter er disse allerede fradraget for indkomstårene 1994  

 og 1995.
Denne udtalelse savner enhver støtte i Dansk Skatteret, idet  

 der ikke  

 er fradraget renter i 1994 og 1995, der først forfalder i 1996 og 1997.
 Skatteforvaltningen har tillige anført, at klageren i  

 perioden 1994-1997 ikke har betalt mere i rente, end hvad der allerede er  

 fratrukket for årene 1994-1995. Skatteforvaltningen har endelig anført, at  

 klageren allerede i 1995 (endda givetvis tidligere) har fået fradrag for  

 flere  

 renter, end der ville påløbe den reelle hovedstol.
Advokaten har her præciseret, at det fortsat drejer sig om  

 rentefradraget for 1996 og 1997. Hvad der måtte være fradraget af renter i  

 1995  

 og tidligere år er uden betydning ved bedømmelsen af, hvilke renter, der  

 skattemæssigt er forfaldne, jf.
D-sagen samt statsskattelovens § 6, stk. 1,  

 litra a, og ligningslovens § 5, stk. 1.
 Advokaten har henvist til en sag vedrørende beskatning af  

 genvundne afskrivninger på et leasingaktiv, hvor det tidligere var afskrevet.  

 Østre Landsret lagde til grund ved den skattemæssige behandling af genvundne  

 afskrivninger for salgsåret, at der ikke var tale om skattemæssigt ejerskab,  

 hvorefter Kammeradvokaten tog bekræftende til genmæle.
Advokaten har tillige henvist til et forlig fra Østre  

 Landsret, hvor sagsøger fik medhold i, at han var berettiget til at fratrække  

 3  

 1/2 års forudbetalte renter for et indkomstår forud for ikrafttrædelse af  

 ligningslovens § 5, jf.
Skattepolitisk Oversigt 1991, side 182 ff og side 226  

 ff samt TfS 1991, 193.
 Told- og Skattestyrelsen har indstillet, at klageren nægtes  

 fradrag for renteudgifter, idet det er anført:
 Landsskatteretten har ved brev af 7. november 2002 anmodet  

 Told- og Skattestyrelsen om en udtalelse over sagen.
 Det fremgår af Landsskatterettens kontors indstilling, at  

 det er kontorets opfattelse at klageren er berettiget til fradrag for  

 renteudgifter svarende til samtlige faktiske betalte ydelser i perioden 1994  

 til og med 1997.
 Told- og Skattestyrelsen er ikke enig i Landsskatterettens  

 kontors indstilling, hvilket der i det følgende nærmere skal redegøres for.
Udtalelse fra den regionale told- og skattemyndighed Regionen har udtalt følgende:
 "Efter regionens opfattelse er forholdet omfattet af  

 bestemmelsen i ligningslovens § 5 stk. 7, hvorefter skatteyderen ikke er  

 berettiget til større fradrag end det rent faktisk betalte.
 Der synes ikke at være uoverensstemmelse mellem X Kommune,  

 Landsskatteretten og regionen herom.
 Herudover er forholdet omfattet af begrænsning af  

 fradragsretten jv. bestemmelsen i ligningslovens § 5 stk 8. Baggrunden herfor  

 skyldes, at klageren bar opnået en nedskrivning af sin gæld som følge af  

 eftergivelse fra Bs side, hvorfor der sker en maksimering af det beløb  

 som  

 efter gældseftergivelsen kan berettige til fradrag, efter reglerne om fradrag  

 for renteudgifter.
 Repræsentanten anfører, at "den ændrede skattepraksis  

 ved eftergivelse af gæld, gælder ikke for aftaler, der er indgået før 16.  

 juni  

 1995. Det er korrekt jf. feks. ikrafttrædelsesbestemmelsen i cirkulære nr. 26  

 af 5.2.1996, punkt 6.2.
 I nærværende sag opstår der en ny aftale i 1997 til  

 afløsning for den gamle, som så ikke længere gjaldt, gående ud på betaling af  

 kr. 250.000.- mod saldokvittering, hvorfor ovennævnte bestemmelse så efter  

 regionens opfattelse finder anvendelse.
Gælden til B er opgjort til kr. 2.355.320,80  iflg.  

 årsopgørelse fra B.
Klageren frigøres efter betaling af kr. 537.165,  

 hvorefter  

 klageren har opnået en gældseftergivelse på kr.1.489.997 svarende til 63,2 %  

 af  

 sin gæld.
 Rentefradragsretten skal således maksimeres i samme forhold,  

 hvorefter maksimal fradrag andrager kr. 537.165 x 36,8 % svarende til kr.  

 197.676.-. Da klageren i 1994 og 1995 har faet godkendt fradrag på  

 kr.268.924,  

 uanset han alene har betalt kr. 125.000 er mulighederne for fradrag opbrugt i  

 1996 og 1997.
De påklagede ansættelser indstilles derfor fastholdt" Told- og  

 Skattestyrelsens udtalelse Det er styrelsens opfattelse, at det er nødvendigt at  

 analysere den mellem klageren og B indgåede aftale om afvikling af gælden med  

 henblik på at kunne kvalificere, hvorvidt aftalen er suspensivt eller  

 resolutivt betinget.
Landsskatteretten har i tidligere sager taget stilling til,  

 om en gældseftergivelse kombineret med en afdragsordning kunne anses for en  

 suspensivt eller en resolutivt betinget aftale.
I TfS 1994, 693 LSR havde  

 skyldneren indgået en frivillig akkord med kreditorer, som repræsenterede  

 størstedelen af skyldnerens gæld.
Gældseftergivelsen var betinget af, at  

 skyldneren overholdt en afdragsordning på 2.750 kr. i 60 måneder.
Overholdt  

 skyldneren ikke afdragsordningen, var hele den samlede gæld forfalden til  

 betaling.
Landsskatteretten var enig med ligningsmyndighederne i, at  

 der ikke var tale om en suspensivt betinget aftale, uanset der kunne herske  

 reel usikkerhed om gennemførelsen.
Beskatningstidspunktet skulle derfor ikke  

 udskydes.
Landsskatteretten fandt derfor ikke, at den misligholdelsesklausul,  

 der var indeholdt i akkordaftalen, kunne føre til et andet resultat.
 I TfS 1994,726 fandt Landsskatteretten ligeledes, at en  

 aftale om en afdragsordning med en efterfølgende udsigt til en  

 saldokvittering  

 skattemæssigt havde virkning på aftaletidspunktet, hvorefter  

 skattemyndighederne var berettiget til at begrænse det af klageren  

 selvangivne  

 underskud i det pågældende indkomstår.
Tilsvarende resultat nåede Vestre Landsret til i TfS 1999,  

 255. I denne sag opnåede debitor en akkordordning, hvor han skulle betale  

 kreditorerne 35 pct. af gælden over en 5-årig periode.
Akkordordningen ville  

 bortfalde ved misligholdelse.
Skattemyndighederne begrænsede skatteyderens  

 fradrag for underskudsfremførsel med henvisning til akkordaftalen.  

 Landsretten  

 fandt, i overensstemmelse med skattemyndighederne, at underskudsbegrænsningen  

 indtræder ved akkordaftalens indgåelse, og retten til underskudfremførsel  

 genopstår ikke, selv om aftalen om akkord bortfalder på grund af  

 misligholdelse.
I en bindende forhåndsbesked har Ligningsrådet taget  

 stilling til rentefradraget ved en betinget gældseftergivelse (TfS 1997, 863) I den konkrete sag havde banken et tilgodehavende på 672.000  

 kr, og det var foreslået, at banken skulle forrente dette mellemværende med  

 en  

 procentrente på 8,25 pct. og tillægge renten hovedstolen (55.400 kr. pr. år).  

 Herefter skulle skatteyderen betale en månedlig ydelse på 4.500 kr. svarende  

 til 54.000 kr. på årsbasis, således at ydelsen alene ville dække  

 rentetilskrivningen.
 Hvis aftalen blev overholdt med en løbetid på 62 måneder,  

 ville banken udstede saldokvittering på hele restgælden, der ville andrage  

 679.000 kr.
 Der blev på denne baggrund forespurgt om der kunne indrømmes  

 skatteyderen et løbende skattemæssigt rentefradrag med 54.000 kr. årligt i  

 forbindelse med afviklingsordningen.
Den kommunale skatteforvaltning havde bl.a. henvist til  

 formuleringen i cirkulære nr. 26 af 5/2 1996, pkt. 6.1.2, hvoraf fremgår, at  

 "Betingede aftaler om gældseftergivelse, som f.eks. en aftale om  

 gældseftergivelse betinget af, at debitor overholder en betalingsordning,  

 anses  

 for omfattet af reglerne i ligningslovens § 5, stk. 8, på  

 aftaletidspunktet." Afslutningsvis var det anført:
"I nærværende forhold er der imidlertid på  

 aftaletidspunktet ingen ikke-fratrukne renter.
Betalinger efter  

 aftaletidspunktet kan derfor ikke betragtes som renter rent skattemæssigt.  

 men  

 vil blive anset for afdrag på mellemværendet på aftaletidspunktet".
 Ligningsrådet tilsluttede sig denne indstilling.
Styrelsens bemærkninger til denne afgørelse Ligningsrådets afgørelse er i overensstemmelse med ovenfor  

 anførte afgørelser truffet af Landsskatteretten og landsretten, hvorefter  

 aftalen anses for resolutivt betinget således, at de afledte skattemæssige  

 virkninger indtræder på aftaletidspunktet.
Ved kvalifikationen af selve  

 aftalegrundlaget er det derfor ikke relevant at henvise til ligningslovens §  

 5,  

 stk. 8.
 Da der samtidig ikke tilbagestår ikke-fratrukne renter på  

 gældseftergivelsestidspunktet, finder bestemmelsen heller ikke anvendelse i  

 forbindelse med nægtelse af fradrag for renter i afviklingsperioden.
 Under henvisning til ovenstående er det styrelsens  

 opfattelse, at aftalegrundlaget i den sag der nu er indbragt for  

 Landsskatteretten er sammenlignelig med den anlagte praksis og sagen nærmest  

 er  

 identisk med Ligningsrådets bindende forhåndsbesked set i forhold til  

 indholdet  

 af selve gældseftergivelsesaftalen.
 Med udgangspunkt i forligsaftalen af 28. september 1994,  

 affattet som "FRIVILLIGT FORLIG" med tilhørende  

 "HENSIGTSERKLÆRING", kan aftalen kort skitseres således:
 Hovedstolen er opgjort til 1.927.599 kr. som B er kreditor  

 for som indfriende kautionist.
I vilkårene for akkordordningen er det fastsat, at  

 mellemværendet skal forrentes med den officielle diskonto med tillæg af 5 %.
 Afvikling:
Der vil blive meddelt debitor saldokvittering såfremt  

 følgende skitserede ydelser vil blive betalt 01.10.1994 Ekstraordinært afdrag  

    

  

 50.000 01.09.1994-01.09.1999 60 afdrag a' 5.000kr.  

    

  

 300.000 01.10.1999 - 01.09.2002 36 afdrag a' 8.650 kr.  

    

  

  

 311.400 I alt  

    

  

 661.400 I aftalen havde debitor samtidig mulighed for at opnå  

 saldokvittering ved førtidig indfrielse, hvor der skulle foretages en  

 tilbagediskontering af de resterende ikke erlagte ydelser.
Indstilling Det er Told- og Skattestyrelsens vurdering, at klagerens  

 aftale om en afdragsordning med en efterfølgende påregnet meddelelse om  

 saldokvittering, i overensstemmelse med praksis, materielt skal udmøntes på  

 aftaletidspunktet, hvorefter gældseftergivelsen skattemæssigt skal opgøres og  

 kvalificeres på tidspunktet ror aftalens indgåelse, uanset betingelserne for  

 meddelelse af saldokvittering endnu ikke er opfyldt.
 Gældseftergivelsen skal efter styrelsens opfattelse opgøres  

 på linie med Ligningsrådets bindende forhåndsbesked jf. ovenstående,  

 hvorefter  

 klagerens eftergivelse efter de daværende konkrete omstændigheder kan opgøres  

 således:
Kreditors tilgodehavende if. aftalen  

    

  

 1.927.599 Stipuleret afdragsordning  

    

  

 661.400 Opgjort eftergivelsesbeløb(forventet saldokvittering)  

    

  

 1.266.199 I princippet opstår der en ny hovedstol, hvor den nye gæld  

 svarer til den aftalt afdragsordning eller i alt 661.400 kr.
Det giver derfor  

 ikke mening, at lade hovedstolen forrente, da det allerede implicit indgår i  

 aftalen, at der skal indrømmes saldokvittering for "restsummen" når  

 betalingsaftalen er overholdt.
 I klagerens konkrete tilfælde udgør de faktiske betalinger  

 480.000 kr., hvor forskellen op til 661.400 kr. eller 181.400 kr. må anses  

 som  

 en yderligere gældseftergivelse på afviklingstidspunktet i 1997.
Der indgår ingen ikke-fratrukne renter i gældsforholdet på  

 aftaletidspunktet.
De af klageren foretagne betalinger kan derfor ikke  

 betragtes som renter af gæld i skattemæssighenseende, men må anses som afdrag  

 på mellemværendet på aftaletidspunktet.
 Det indstilles derfor til Landsskatteretten, at de af  

 ligningsmyndigheden foretagne ansættelser stadfæstes med ovenfor anførte  

 begrundelse.
Subsidiær indstilling I det omfang Landsskatteretten er af den opfattelse, at der,  

 med skattemæssig virkning, mellem parterne fortsat kan aftales en forrentning  

 af mellemværendet, må det naturligvis følge, at der stadig skal tages hensyn  

 til gældseftergivelsen på tidspunktet for indgåelsen af den betingede aftale.
Der kan derfor ikke indrømmes rentefradrag for renter  

 beregnet med udgangspunkt i den oprindelige hovedstol, idet klageren ikke  

 længere opfylder betingelserne efter den i praksis almindelige skabte  

 rentedefinition.
Efter denne anerkendes en renteudgift kun som et beløb  

 beregnet som en bestemt procentdel af den til enhver tid værende gæld.  

 Samtidig  

 skal gældsforholdet indeholde en retlig bindende forpligtelse, såvel til at  

 betale en gæld, som til at forrente denne.
Der kan derfor alene indrømmes rentefradrag for renter  

 beregnet på grundlag af den "nye" gældsforpligtelse. der if.  

 ovenstående opgørelse er opgjort til 661.400 kr., hvorefter de årlige renter  

 udgør ca. 65 - 70.000 kr.
Da de foretagne rentefradrag for indkomstårene 1994  

 (187.163 kr.) og 1995 (219.883 kr.) langt overstiger dette beløb, er det  

 efter  

 styrelsens opfattelse med rette, at ligningsmyndigheden har afskåret klagerne  

 for yderligere rentefradrag i de følgende indkomstår.
Det bemærkes, at klageren i øvrigt vil være omfattet af  

 begrænsningsreglen efter ligningslovens § 5, stk. 8, idet der i forbindelse  

 med  

 den endelige afvikling af mellemværendet ydes en yderligere gældseftergivelse  

 jf. ovenfor.
Dette forhold har dog ikke praktisk betydning, idet rente  

 fradraget allerede er opbrugt.
Told- og Skattestyrelsen er opmærksom på Landsskatterettens  

 ikke offentliggjorte kendelse af 22. december 1999, j.nr. 611-1826-1027, hvor  

 der ligeledes er indgået et frivilligt forlig mellem kreditor og debitor.
I  

 dette forlig er der alene aftalt en foreløbig afdragsordning, hvor der ikke  

 samtidig er taget stilling til en eventuel efterfølgende gældseftergivelse.  

 Det  

 er derfor styrelsens vurdering, at sagerne ikke er sammenlignelige ved den  

 skatteretlige kvalifikation.
Såfremt Landsskatteretten ikke kan tilslutte sig Told- og  

 Skattestyrelsens indstilling, skal der under henvisning til  

 skattestyrelseslovens § 27, stk. 2 anmodes om at få lejlighed til at udtale  

 sig  

 mundtligt for retten under et retsmøde. Advokaten har heroverfor anført, at det skatteretlige  

 udgangspunkt er, at forfaldne renter er fradragsberettigede.
Den eneste  

 begrænsning heri er ligningslovens § 5, stk. 8, hvor rentefradragsretten  

 suspenderes indtil det faktiske betalingstidspunkt, medmindre den  

 skattepligtige godtgør, at han er i stand til at betale den forfaldne gæld  

 eller stille betryggende sikkerhed herfor i sne aktiver.
Da skattemyndighederne ikke har korrigeret det selvangivne  

 rentefradrag i 1994 og 1995 må dette skyldes, at skattemyndighederne har  

 fundet  

 det godtgjort, at klageren kunne betale forfalden gæld eller stille  

 betryggende  

 sikkerhed herfor i sine aktiver.
Denne ligningsmæssige vurdering for  

 tidligere  

 indkomstår er ikke til prøvelse i nærværende sag, idet der i sagen alene skal  

 ske en prøvelse af rentefradrag for 1996 og rentefradrag for 1997, hvor  

 klageren har betalt henholdsvis 60.000 kr. og 352.165 kr.
Dette bør være  

 minimumsbeløbet, som er skattemæssigt fradragsberettiget, jf. i øvrigt  

 Landsskatterettens  

 kendelse i D-sagen, der er analog med nærværende sag.
 Advokaten har tillige indstillet de påklagede ansættelser  

 for 1996 og 1997 nedsat med henholdsvis 0 kr. og 268.241 kr., hvilket  

 modsvarer  

 en formindskelse af forhøjelsen fra skattemyndighederne fra 557.840 kr. og  

 268.241 kr. (0 kr. og 268.241 kr.) lig med 289.599 kr., som er det restgælden  

 til A steg med fra forligets indgåelse den 28. september 1994.
Told- og Skattestyrelsen har indstillet ansættelsen  

 stadfæstet, idet der var tale om akkord, i hvilket tilfælde der ikke kan  

 beregnes renter.
Af det frivillige forlig samt hensigtserklæringen fremgår,  

 at  

 når der i klagerens tilfælde var betalt 661.400 kr., ville der blive givet  

 saldokvittering.
Landsskatteretten  

 finder  

  

 i overensstemmelse med Told- og Skattestyrelsens principale  

 indstilling, at der på aftaletidspunktet i 1994 i princippet opstår et nyt  

 gældsforhold, der medfører en gældseftergivelse for klageren, således at han  

 efter dette tidspunkt alene skal betale i alt 661.400 kr. i stedet for den  

 forfaldne hovedstol på 1.927.599 kr.
Rent faktisk betaler klageren alene  

 480.000 kr., hvorfor yderligere 181.400 kr. eftergives.
Klageren har forud  

 for  

 aftalen om gældseftergivelsen foretaget fradrag for forfaldne renteudgifter,  

 og  

 klagerens betalinger efter aftaletidspunktet kan ikke rent skattemæssigt  

 betragtes som renter.
Klagerens betalinger må derimod efter rettens  

 opfattelse  

 anses for afdrag på hovedstolen.
De påklagede ansættelser stadfæstes derfor.
