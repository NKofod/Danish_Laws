Fremsat den 18. januar 2005 af Villy Søvndal (SF),  

 Aage Frandsen (SF) og Ole Sohn (SF) Forslag til folketingsbeslutning om en mindste standard for  

 forbrug til brug for det lovforberedende arbejde m.v.  

 (en officiel dansk fattigdomsdefinition) Folketinget konstaterer,  

 at der i Danmark, modsat mange andre lande, ikke findes nogen form for  

 officiel  

 definition af fattigdom.
Det er med til sløre billedet af, hvor mange fattige  

 der er i Danmark, og af konsekvenserne af lovgivning, der påvirker  

 antallet af fattige.
Derfor opfordrer Folketinget regeringen til at  

 udarbejde en beskrivelse af det mindste acceptable leveniveau for forskellige  

 familietyper og regelmæssigt offentliggøre statistik for, hvem der lever  

 under,  

 lige over og klart over dette niveau.
Når beskrivelsen er udarbejdet, skal  

 der  

 ved ny lovgivning redegøres for, hvilke økonomiske konsekvenser  

 denne har for personer, der lever under eller omkring det mindste  

 acceptable  

 leveniveau.
Bemærkninger til forslaget Det moderne fattigdomsbegreb har mange dimensioner, men der  

 ingen tvivl om, at snævre økonomiske mål for fattigdom fortsat har meget stor  

 betydning både i sig selv, og fordi økonomisk fattigdom meget ofte fører til  

 en  

 trist og ensom tilværelse, altså til en oplevelse af både økonomisk og social  

 fattigdom.
I kraft af bl.a. et progressivt skattesystem, en række gratis  

 velfærdsydelser og overførselsindkomst til mennesker, der ellers utvivlsomt  

 ville være fattige, har Danmark relativt få fattige.
Men der er absolut ingen  

 grund til at hvile på laurbærrene.
Når SFI  

  

  kommer frem til, at  

 90.000 børn i Danmark lever i fattige familier samtidig med, at regeringen  

 har  

 delt 20 mia. kr. ud i skattelettelser til overvejende de velstillede, er der  

 noget helt galt.
Ofte ender debatten i en strid om tal og om definitionen af  

 fattigdom.
Det skal medgives, at der ikke er noget endegyldigt svar på,  

 hvornår  

 man er fattig.
Globalt set opererer man med grænser på 1 dollar og 2 dollars  

 om  

 dagen, men de er åbenlyst irrelevante i en dansk sammenhæng.
Det skulle dog  

 være muligt at nå frem til en definition af fattigdom i Danmark, som de  

 fleste  

 vil anerkende som relevant.
Det kan i hvert fald lade sig gøre i lande som  

 USA  

 og Sverige, og man er også gået i gang i Norge.
Socialistisk Folkeparti foreslår, at man tager udgangspunkt i  

 den såkaldte budgetmetode, hvor man udarbejder et budget for et lavest  

 acceptabelt leveniveau.
Forbrugerstyrelsen har udviklet et standardbudget,  

 som  

 ligger klart over, hvad man kan betegne som fattigdom.
Center for Alternativ  

 Samfundsanalyse (CASA) har på grundlag heraf udviklet et mindstebudget  

 , hvor man kommer frem  

 til følgende rådighedsbeløb efter, at udgiften til bolig, varme, el og vand  

 er  

 betalt (2004-prisniveau):
 Enlig uden børn: 3.876 kr. om måneden.
 Enlig med et barn: 5.220 kr. om måneden.
 Par uden børn: 7.144 kr. om måneden.
 Par med to børn: 10.080 kr. om måneden.
 Det virker som et rimeligt om end skrabet bud, men Socialistisk Folkeparti  

 er åben over for argumenter om, at beløbene skal være noget anderledes end de  

 nævnte.
Budgetmetoden har den fordel, at man umiddelbart kan forholde  

 sig til beløbene.
Det fremgår nemlig, hvor meget der vil være til rådighed  

 til  

 de enkelte budgetposter som mad, beklædning, transport og fritid.
Så kan  

 enhver  

 sætte sig ind i, hvilke muligheder der er for at leve ordentligt for de  

 penge.  

 F.eks. indebærer CASAs tal, at en enlig med et barn har 205 kr. til  

 rådighed  

 om måneden til »fritidsaktiviteter«.
Det kommer man ikke langt for i dagens  

 Danmark.
 Budgettallet  herefter kaldet fattigdomsgrænsen  skal bruges  

 til to ting:
 For det første til at belyse udviklingen i fattigdommen ved, at  

 der årligt laves statistisk materiale herom til brug for samfundsdebatten,  

 hvor  

 man så forhåbentlig undgår mudderkastning om, præcis hvad man skal forstå ved  

 fattigdom, men i stedet får en debat om, hvorvidt udviklingen er rimelig.  

 Socialistisk  

 Folkeparti lægger ikke skjul på, at den øgede gennemskuelighed vil give mere  

 politisk fokus på fattigdomsproblemet og øge den folkelige solidaritet med de  

 fattige.
For det andet skal der, når regeringen fremsætter lovforslag,  

 ske en vurdering af konsekvenserne for antallet af fattige, ligesom der i dag  

 sker en vurdering af de statsfinansielle, erhvervsmæssige og miljømæssige  

 konsekvenser, men naturligvis kun i de tilfælde, hvor det kan tænkes at være  

 relevant.
Det vil typisk sige i forbindelse med love om skatter og afgifter,  

 overførselsindkomster og finanslove.
Formålet er igen det samme: at skabe klarhed i debatten og øge  

 fokus på lovgivningens effekt på fattigdommen.
Måske var den skammelige lov  

 om  

 den såkaldte starthjælp ikke blevet vedtaget, hvis den var blevet vurderet på  

 denne måde.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om en mindste standard for forbrug til brug for det lovforberedende arbejde  

 m.v.  

 (en officiel dansk  

 fattigdomsdefinition).
(Beslutningsforslag nr.
B 129).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
