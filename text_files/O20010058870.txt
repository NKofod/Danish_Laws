Resumé  



  

 En bilist klagede over at Københavns Kommune ikke havde partshørt ham før  

 han fik en parkeringsafgift.
Han klagede også over den måde hvorpå Københavns  

 Kommune havde vejledt ham.
Ombudsmanden udtalte at en parkeringsafgift er en afgørelse i  

 forvaltningslovens forstand.
Afgørelsen om at opkræve en parkeringsafgift  

 træffes på det tidspunkt da afgiften skrives ud og sættes på køretøjet eller  

 gives til føreren.
Som følge heraf skulle der indtil ændringen af  

 færdselsloven  

 pr. 1. juni 2000 ske partshøring efter forvaltningsloven før afgiften blev  

 opkrævet.
Det forhold at Københavns Kommune i et brev til bilisten havde  

 skrevet at klagevejledningen på bagsiden af afgiften kunne gøre det ud  

 for en  

 partshøring, var dels juridisk ukorrekt, dels, viste det sig, i  

 uoverensstemmelse med kommunens egen opfattelse af de retlige forhold.
Københavns Kommune havde endvidere uden noget reelt grundlag  

 vejledt bilisten om at ombudsmanden  indtil ændringen af færdselsloven  

 den 1.  

 juni 2001 var trådt i kraft  ikke ville foretage sig noget i sager om  

 parkeringsafgifter.
Efter ombudsmandens opfattelse var dette meget  

 kritisabelt.  

 Ombudsmanden henviste bl.a. til at vejledningen således som den var  

 formuleret,  

 var egnet til at afholde bilisten fra at henvende sig til ombudsmanden.
På baggrund af sagen (og en række andre ubehandlede) klager over  

 Københavns Kommune, Parkering København, blev der holdt et møde i  

 ombudsmandsinstitutionen.
Kommunen oplyste under mødet at parkeringskontorets  

 klagesagsprocedure og erindringssystem var blevet strammet op.
For at undgå kompetenceproblemer for ombudsmanden under en  

 eventuel undersøgelse blev det aftalt at inddrivelsen i de (relativt få)  

 sager  

 som ombudsmanden optager til undersøgelse, sættes i bero når kommunen har  

 modtaget ombudsmandens høringsskrivelse.
Københavns Kommune bekræftede  

 efterfølgende skriftligt den indgåede aftale med henblik på  

 ombudsmandsinstitutionens muligheder for at indgå lignende aftaler med andre  

 af  

 landets kommuner. (J.nr. 2001-1394-604).
Partshøring i parkeringsafgiftssager  aftale med kommune om  

 at afgiftsinddrivelsen stilles i bero under ombudsmandens undersøgelse Efter at A havde fremsat  

 indsigelser mod at være pålagt en parkeringsafgift af Københavns Kommune,  

 skrev  

 kommunen den 20. april 2001 bl.a. følgende til A:
 Partshøringsbestemmelsen  

 i forvaltningslovens  

 §19 er en ret for vedkommende part til at  

 fremkomme med bemærkninger i anledning af de faktiske omstændigheder, som  

 myndigheden vil lægge til grund for den afgørelse, der skal træffes i sagen.
 I klagesager, hvor der kun  

 er én part, vil partshøring hyppigst kunne undlades, hvis klageinstansen ikke  

 indhenter supplerende oplysninger, ud over eventuelt en udtalelse fra  

 førsteinstansen  i dette tilfælde parkeringsassistenten  hvorved  

 der ikke  

 bringes væsentlige nye momenter ind i sagen.
 I tilfælde af, at bilisten  

 ønsker at indgive en klage, er der på bagsiden af enhver pålagt afgift givet  

 en  

 klagevejledning der  hvis den benyttes  vil gøre det ud for en  

 partshøring.
I øvrigt kan jeg oplyse at  

 Folketingets Ombudsmand  på baggrund af en lovændring med forventet  

 ikrafttræden den 1. maj, der specifikt vil undtage parkeringsafgifter fra  

 Forvaltningslovens partshøringsbestemmelser  ikke vil foretage sig  

 yderligere  

 i parkeringsafgiftssager inden da. A klagede herefter til mig  

 over såvel kommunens manglende partshøring forud for pålæggelse af  

 parkeringsafgiften som kommunens vejledning af ham i brevet af 20. april  

 2001.
Jeg bad i brev af 4. maj  

 2001 Københavns Kommune om en udtalelse i anledning af As klage.
Idet  

 jeg  

 henviste til en tidligere sag med Københavns Kommune om manglende partshøring  

 forud for pålæggelse af en parkeringsafgift, bad jeg om at udtalelsen kom til  

 at indeholde en redegørelse for den forståelse af partshøringsreglerne som  

 kommunen  efter afslutningen af den tidligere sag  havde af  

 reglerne om  

 partshøring.
Jeg bad desuden kommunen om i udtalelsen at redegøre for den  

 opfattelse som var kommet til udtryk i brevet til A, hvorefter  

 klagevejledningen på bagsiden af afgiften  hvis den blev benyttet  

  vil gøre  

 det ud for en partshøring.
Jeg henviste i den forbindelse til at  

 parkeringsafgiften efter færdselslovens § 121, stk. 3, pålægges ved en  

 skriftlig meddelelse, der anbringes på køretøjet eller overgives til  

 føreren,  

 og til at partshøring efter forvaltningslovens § 19, stk. 1, skal finde sted  

 forud for meddelelsen af den pågældende afgørelse.
 Ligeledes på baggrund af  

 brevet af 20. april 2001 til A bad jeg København Kommune om at oplyse om  

 kommunens parkeringskontor (Parkering København) efter kommunens opfattelse  

 optræder som  

  

 klageinstans  

  

 på  

 parkeringsområdet.
 Endelig bad jeg Københavns  

 Kommune om at oplyse hvilket grundlag kommunen havde haft for oplysningen til  

 A  

 om min behandling af eventuelle klager over parkeringsafgifter forud for  

 ikrafttrædelsen af den påtænkte ændring i færdselsloven.
 Københavns Kommune,  

 Parkering København svarede den 24. september 2001  efter at jeg i  

 flere  

 omgange havde rykket kommunen for den udbedte udtalelse  følgende:
Parkering København skal  

 stærkt beklage den lange sagsbehandlingstid i denne sag.
Dette er  

 uforbeholdent  

 blevet indskærpet overfor den pågældende medarbejder.
Det er  

 Parkering Københavns holdning at svartiden på  

 10 dage altid skal overholdes.
Specielt i henvendelser fra  

 Ombudsmandsinstitutionen.
Parkering København skal  

 også beklage hvis der er sået tvivl om, dels hvad Ombudsmandens holdning til  

 partshøring er, og dels hvordan Parkering København som offentlig institution  

 og som sådan underlagt Forvaltningsloven skal agere.
Der er ingen tvivl om,  

 at  

 sager vedrørende parkeringsafgifter der er pålagt før lovændringen 1. juni  

 2001, er underlagt partshøringsbestemmelserne, jvf Forvaltningslovens §19.
I lyset af ovenstående har  

 Parkering København valgt at annullere den pågældende afgift, og anser dermed  

 sagen som afsluttet.
Dette er ved anbefalet brev d.d. blevet meddelt Hr.  

 (A). Jeg anså i modsætning til  

 Københavns Kommune ikke sagen for afsluttet med kommunens afgørelse om at  

 annullere afgiften i forhold til A, men afsluttede min behandling af sagen  

 med  

 en udtalelse til A.
Ombudsmandens udtalelse  II.
Partshøring forud for pålæggelse af en parkeringsafgift Sagen drejer sig endvidere om den opfattelse af partshøringsreglerne som er  

 udtrykt i Københavns Kommune, Parkering Københavns brev af 20. april 2001 til  

 Dem.
 Københavns Kommune, Parkering København har i udtalelsen til mig beklaget  

 hvis der har været tvivl om at parkeringskontoret i forbindelse med  

 udstedelsen af parkeringsafgifter er underlagt forvaltningslovens regler,  

 herunder  forud for lovændringen pr. 1. juni 2001   

 forvaltningslovens § 19, stk. 1. Kommunen har i udtalelsen til mig endvidere  

 beklaget hvis der er sået tvivl om hvad min opfattelse af  

 partshøringsforpligtelsen er.
Københavns Kommune, Parkering København har desuden oplyst mig om at kommunen  

 har annulleret sin afgørelse i forhold til Dem hvilket den 24. september 2001  

 er blevet meddelt Dem.
Jeg har ikke modtaget sagens akter fra Københavns  

 Kommune  formentlig fordi kommunen har anset sagen for afsluttet med  

 annulleringen af afgiften i forhold til Dem.
Jeg har således heller ikke fra  

 kommunen modtaget en kopi af brevet af 24. september 2001 til Dem, men De har  

 som bilag til Deres brev af 28. september 2001 sendt mig en kopi af dette  

 brev.
 På baggrund af udtalelsen til mig og i lyset af at kommunen har annulleret  

 parkeringsafgiften i forhold til Dem, forstår jeg at Københavns Kommune,  

 Parkering København, er enig med mig i at pålæggelse af en parkeringsafgift  

 er en afgørelse i forvaltningslovens forstand, og at der forud for pålæggelse  

 af en parkeringsafgift i tiden indtil den 1. juni 2001 skulle foretages  

 partshøring efter forvaltningslovens § 19, stk. 1. Jeg forstår endvidere at  

 kommunen er enig med mig i at afgørelsen om pålæggelse af en parkeringsafgift  

 træffes på det tidspunkt da afgiften skrives ud og anbringes på køretøjet  

 eller overgives til føreren, jf. færdselslovens § 121, stk. 3, og at den  

 partshøring som eventuelt finder sted  

  

 efterfølgende,  

  

 derfor ikke kan sidestilles med en partshøring efter forvaltningslovens § 19,  

 stk. 1.
 At Københavns Kommune,  

 Parkering København i brevet af 20. april 2001 til Dem har anført at  

 klagevejledningen på bagsiden af afgiften kan gøre det ud for en  

 partshøring,  

 er dels juridisk ukorrekt, dels  sådan må jeg forstå det  i  

 uoverensstemmelse  

 med kommunens opfattelse af de retlige forhold.
 Dette er beklageligt.
 Jeg har gjort kommunen  

 bekendt med min opfattelse.
III.
Københavns Kommunes vejledning af Dem om mulighederne for at jeg  

 ville behandle Deres eventuelle klage Jeg spurgte i min  

 høringsskrivelse hvilket grundlag kommunen havde for sin oplysning i brevet  

 af  

 20. april 2001 til Dem om at jeg ikke ville foretage mig yderligere i  

 parkeringsafgiftssager indtil den påtænkte ændring af færdselsloven var trådt  

 i  

 kraft (lovforslag nr.
L 174 vedtaget af Folketinget den 3. maj 2001 med  

 ikrafttræden den 1. juni 2001).
Københavns Kommune,  

 Parkering København, har som det fremgår af citatet ovenfor af kommunens brev  

 af 24. september 2001, ikke besvaret mit spørgsmål om kommunens grundlag for  

 vejledningen af Dem.
Kommunen har heller ikke sendt mig sagsakter som kunne  

 belyse spørgsmålet.
Jeg går imidlertid ud fra at kommunens vejledning om  

 Deres  

 muligheder for at klage til mig i brevet af 20. april 2001 skyldes en  

 (fejlagtig)  

 generalisering af det som jeg har anført i mit brev af 16. oktober 2000 til  

 den  

 borger hvis klage til mig gav anledning til mødet den 4. oktober 2000 (med  

 deltagelse af bl.a.
Københavns Kommune og Trafikministeriet) og til den  

 senere  

 ændring af færdselsloven.
I brevet af 16. oktober 2000 meddelte jeg den  

 pågældende klager at jeg havde besluttet ikke at foretage mig mere i den  

 konkrete sag.
Min beslutning herom var  som det fremgår af citatet  

 ovenfor af  

 mit brev af 4. maj 2001 til Københavns Kommune  udførligt begrundet i  

 brevet.  

 Jeg sendte en kopi af dette brev til samtlige myndigheder som havde deltaget  

 i  

 mødet den 4. oktober 2000 om det generelle spørgsmål om partshøring.
 At Københavns Kommune den  

 20. april 2001 vejledte Dem om at jeg ikke ville foretage mig yderligere i  

 parkeringsafgiftssager indtil den påtænkte ændring af færdselsloven var trådt  

 i  

 kraft, uden at have noget reelt grundlag herfor, finder jeg meget  

 kritisabelt.  

 Jeg henviser herved yderligere til at vejledningen således som den var  

 formuleret, var egnet til at afholde Dem fra at rette henvendelse til mig.
 Jeg har gjort Københavns  

 Kommune bekendt med min opfattelse.
Deres klage til mig rejser  

 spørgsmål om hvorvidt Københavns Kommune, Parkering København i en længere  

 periode har afgivet tilsvarende vejledning i andre parkeringssager og dermed  

 har medvirket til at et antal borgere ikke har indbragt deres sager for mig.  

 Hvis min antagelse ovenfor om grundlaget for kommunens vejledning er rigtig,  

 drejer det sig om perioden fra den 17. oktober 2000 (hvor kommunen modtog  

 brevkopien af 16. oktober 2000) og frem til det tidspunkt hvor der med  

 ændringen i færdselsloven (med ikrafttræden den 1. juni 2001) forelå en  

 ændring  

 i (rets)grundlaget for behandlingen af indsigelser mod kommunens pålæggelse  

 af  

 parkeringsafgifter.
Denne periode må imidlertid nu anses for at være  

 afsluttet,  

 og jeg har derfor ikke fundet at have fuldt tilstrækkeligt grundlag for at  

 indlede en sådan nærmere undersøgelse.
Jeg foretager mig ikke mere  

 i anledning af Deres brev af 22. april 2001. På det tidspunkt da sagen  

 blev afsluttet, var der en række andre klager over Københavns Kommune,  

 Parkering København under behandling.
Frem for alene at udtale kritik i  

 enkeltsagerne blev det besluttet at indkalde kommunen til et møde med henblik  

 på en nærmere drøftelse af parkeringsafgiftssagernes behandling i Københavns  

 Kommune.
 På mødet oplyste Københavns  

 Kommune vedrørende parkeringskontorets sagsbehandlingstider at der var blevet  

 strammet op på sagsrutinerne og på parkeringskontorets erindringssystem.  

 Parkeringskontorets ledelse havde således på tidspunktet for mødet fået styr  

 på  

 de eventuelle uekspederede sager i kontoret.
Den valgmulighed (mellem  

 fogedretten og ombudsmanden) som reglerne giver mulighed for, vil normalt  

 ikke  

 være til stede hvis kommunen har foretaget udlæg mv.
I den situation må  

 klageren som udgangspunkt regne med at ombudsmanden vil afvise en eventuel  

 klage under henvisning til det foretagne udlæg og klagerens mulighed for at  

 få  

 sine indsigelser prøvet i fogedretten.
Den samme situation vil imidlertid  

 også  

 kunne opstå mens ombudsmanden er ved at undersøge en klage, med den følge at  

 ombudsmanden standser sin undersøgelse.
Med henblik på at undgå dette er der  

 indgået en aftale med kommunen om at inddrivelsen i de klagesager som  

 ombudsmanden optager til undersøgelse, automatisk sættes i bero når kommunen  

 modtager ombudsmandens høringsskrivelse.
