Bekendtgørelse  

 af  

 aftale af 27. november 1997 mellem Danmark og Bulgarien om tilbagetagelse af  

 personer uden ret til ophold Danmark og Bulgarien har den 27. november 1997  

 indgået en aftale om tilbagetagelse af personer uden ret til  

 ophold.
 Aftalen har følgende ordlyd:
Oversættelse AFTALE MELLEM REGERINGEN FOR KONGERIGET DANMARK OG REGERINGEN FOR REPUBLIKKEN  

 BULGARIEN OM TILBAGETAGELSE AF PERSONER UDEN RET TIL OPHOLD Regeringen for Kongeriget Danmark og Regeringen for Republikken Bulgarien,  

 i det følgende benævnt kontraherende parter, har med henblik på at videreudvikle forbindelserne og det gode  

 samarbejde mellem de to stater, i overensstemmelse med deres gældende nationale lovgivning og med  

 respekt for den internationale praksis på området samt  

 indgåede internationale forpligtelser, med ønske om at lette tilbagetagelse og transit for personer, hvis  

 indrejse eller ophold på deres områder er ulovlig, aftalt følgende:
Artikel 1 Begreber I denne aftale har de nedenfor nævnte begreber følgende  

 betydning:
1.	en udlænding   en person, som hverken er bulgarsk eller dansk  

 statsborger; 2.	et visum   en gyldig tilladelse udstedt af en kompetent myndighed  

 hos en kontraherende part til en eller flere indrejser, der giver en  

 udlænding ret til indtil i alt tre måneders ophold inden for en  

 nærmere angivet periode; 3.	en opholdstilladelse   en gyldig tilladelse udstedt af en kompetent  

 myndighed hos en kontraherende part, der giver en person ret til flere  

 indrejser og til ophold i landet.
Som opholdstilladelse anses hverken visum,  

 ret til ophold på en kontraherende parts territorium under behandlingen  

 af en ansøgning om asyl, eller under en verserende  

 udvisningsprocedure.
Artikel 2 Tilbagetagelse af egne statsborgere 1.	Hver kontraherende part skal på anmodning fra den anden  

 kontraherende part og uden formaliteter tilbagetage personer, som ikke eller  

 ikke længere opfylder de gældende betingelser for indrejse eller  

 ophold på den anmodende kontraherende parts område, forudsat at  

 det må antages, at de har statsborgerskab i den anmodede kontraherende  

 part.
Det samme skal gælde for personer, som efter indrejse på  

 den anmodende kontraherende parts område har mistet deres  

 statsborgerskab i den anmodede kontraherende part uden i det mindste at have  

 fået tilsagn om naturalisation af den anmodende kontraherende  

 part.
 2.	På anmodning fra en kontraherende part skal den anmodede  

 kontraherende part uden ophold forsyne de personer, der skal tilbagetages,  

 med den rejselegitimation, som er nødvendig for tilbagesendelsen.
3.	En anmodende kontraherende part skal på de samme betingelser  

 på ny tilbagetage sådanne personer, såfremt en  

 undersøgelse viser, at de ikke var statsborgere i den anmodede  

 kontraherende part, da de forlod den anmodende kontraherende parts  

 område.
Dette gælder ikke, hvis pligten til at tilbagetage er  

 baseret på, at den anmodede kontraherende part fratog den  

 pågældende person hans/hendes statsborgerskab efter, at denne var  

 indrejst på den anmodende kontraherende parts område, uden at  

 personen i det mindste havde fået tilsagn om naturalisation af den  

 anmodende kontraherende part.
Artikel 3 Bevis for statsborgerskab 1.	Som bevis for statsborgerskab anses gyldigt pas eller  

 identitetspapirer, udstedt af de kompetente myndigheder i de tilbagetagne  

 personers oprindelsesland, eller af en diplomatisk eller konsulær  

 repræsentation i den anmodede stat.
 2.	Der er en velbegrundet formodning for statsborgerskab, hvis personen  

 er i besiddelse af et dokument omfattet af stk. 1, selv om dette er  

 udløbet, eller en søfartsbog, et kørekort eller lignende  

 dokument, selv om dette er udløbet.
 3.	Statsborgerskab må endvidere formodes at foreligge, hvis dette  

 ved en undersøgelse sandsynliggøres på anden  

 vis.
Artikel 4 Tilbagetagelse af en udlænding på grundlag  

 af en forhåndsunderretning 1.	En kontraherende part skal uden formaliteter tilbagetage en  

 udlænding, som afvises ved den anden kontraherende parts grænse,  

 eller som er rejst ind på den anden kontraherende parts område  

 direkte fra dens område, på grundlag af en  

 forhåndsunderretning fra den anden kontraherende parts kompetente  

 myndighed, hvis der ikke er gået mere end 7 dage siden afvisningen  

 eller indrejsen.
 2.	Den anmodende kontraherende part skal tilbagetage en  

 udlænding, der anmodes tilbagesendt til dens område, hvis  

 det kan konstateres, at betingelserne i stk. 1 ikke var opfyldt på  

 tidspunktet for afrejse fra den anmodende kontraherende parts  

 område, og hvis der ikke er forløbet mere end 7 dage  

 siden tilbagesendelsen.
Artikel 5 Tilbagetagelse af en udlænding, som er rejst ind  

 over en ydre grænse 1.	En kontraherende part skal efter anmodning fra den anden  

 kontraherende part tilbagetage en udlænding, som er ankommet til den  

 anmodende kontraherende parts område direkte fra den anmodede  

 kontraherende parts område, dersom personens indrejse eller ophold ikke  

 opfylder forskrifterne i den anmodende kontraherende parts lovgivning.
 2.	En opholdstilladelse opnået ved svig eller på urigtigt  

 grundlag er ikke omfattet af stk. 1.
 3.	En kontraherende part skal endvidere efter anmodning fra den anden  

 kontraherende part tilbagetage en udlænding, der opholder sig ulovligt  

 på den anmodende kontraherende parts område, og som er i  

 besiddelse af en gyldig opholdstilladelse, et visum som ikke er et  

 transitvisum, udstedt af den anmodede kontraherende part, eller som tidligere  

 har opholdt sig i en periode længere end 3 år på den  

 anmodede kontraherende parts område, eller som har været  

 statsborger i den anmodede kontraherende part.
 4.	Stk. 1 og stk. 3 finder ikke anvendelse, når der er  

 udstedt transitvisum.
 5.	Pligten til at tilbagetage i henhold til stk. 1 gælder  

 ikke i relation til udlændinge, der er statsborgere i et land, som har  

 en fælles landegrænse med den anmodende kontraherende part, og  

 heller ikke i relation til statsløse personer og andre  

 udlændinge, der opholder sig permanent på en sådan
tredjestats område.
Artikel 6 Tidsfrister 1.	En kontraherende part skal uden ophold besvare de anmodninger om  

 tilbagetagelse som rettes til den, og under alle omstændigheder senest  

 inden ti dage fra fremsættelsen af anmodningen.
Anmodning om  

 tilbagetagelse kan fremsættes pr. post, ved direkte overgivelse af  

 anmodningen til den anden kontraherenede parts kompetente myndighed, eller  

 ved elektroniske kommunikationsmidler.
2.	Den anmodede kontraherende part overtager straks ansvaret for den  

 person, hvis tilbagetagelse den har godkendt, og under alle  

 omstændigheder senest inden tre måneder fra godkendelsen.
Efter  

 meddelelse fra den anmodende kontraherende part kan denne frist ved  

 fælles aftale forlænges med det tidsrum, der måtte  

 være fornødent til at fjerne retlige eller faktiske  

 hindringer.
Artikel 7 Transit 1.	Uanset artikel 11 skal de kontraherende parter tillade  

 udlændinge at passere i transit gennem deres område, hvis den  

 anden kontraherende part anmoder derom, og hvis indrejse i eventuelle  

 transitstater og i bestemmelseslandet er sikret.
 2.	Det er ikke nødvendigt, at den kontraherende part udsteder et  

 transitvisum.
 3.	Uanset om der måtte være givet tilladelse, kan personer,  

 der er taget i varetægt med henblik på transit, sendes tilbage  

 til den anden kontraherende part, hvis det efterfølgende viser sig, at  

 omstændigheder af en karakter som omfattet af artikel 11 står i  

 vejen for transit, eller hvis en fortsættelse af rejsen eller adgangen  

 til bestemmelsesstaten ikke længere er sikret.
 4.	De kontraherende parter skal bestræbe sig på at  

 begrænse transitoperationer til udlændinge, som ikke kan sendes  

 direkte tilbage til deres oprindelsesland.
Artikel 8 Tilvejebringelse af oplysninger Hvis aftalens gennemførelse kræver, at den anden  

 kontraherende part forsynes med personoplysninger i konkrete sager,  

 bør sådanne oplysninger omfatte:
a)	nøgleoplysninger om personen, og om nødvendigt dennes  

 familiemedlemmer (efternavn, fornavn, eventuelle tidligere navne, tilnavne og  

 pseudonymer, aliasnavne, fødselsdato og  sted, køn,  

 nuværende og eventuel tidligere nationalitet/statsborgerret); b)	pas, identitetskort eller andre rejsedokumenter (nummer,  

 udstedelsesdato, udstedelsesmyndighed, udstedelsessted, gyldighedsperiode og  

 gyldighedsområde); c)	øvrige nødvendige oplysninger til identificering af  

 personerne; d)	opholdstilladelser og visa udstedt af de kontraherende parter eller  

 tredjelande, rejserute, lokaliteter, hvor der gøres ophold, billetter  

 og eventuelle andre rejsearrangementer; e)	enhver oplysning som beviser eller gør det  

 tilstrækkelig sandsynligt, at personen har opholdt sig på de  

 kontraherende parters område; f)	et behov for særlig assistance bør om nødvendigt  

 adviseres på forhånd; g)	oplysning om eventuelle ledsagende myndigheder; h)	grunde til tilbagesendelsen.
Artikel 9 Gennemførelsesbestemmelser 1.	Efter undertegnelse af denne aftale skal de kontraherende parter ad  

 diplomatiske kanaler underrette hinanden om, hvilke kompetente myndigheder,  

 der er ansvarlige for aftalens gennemførelse, disses adresser samt  

 andre oplysninger, der kan lette kommunikationen.
De kontraherende parter  

 underretter ligeledes hinanden om ændringer vedrørende disse  

 myndigheder.
 2.	De kompetente myndigheder skal mødes efter behov og  

 træffe beslutning om de nødvendige praktiske arrangementer til  

 gennemførelsen af aftalen.
Artikel 10 Udgifter 1.	Den kontraherende part som anmoder om tilbagetagelse, afholder  

 transportomkostningerne til bestemmelseslandet for den tilbagesendte person  

 og ledsagende personer.
Dette vedrører alene forholdet mellem de  

 kontraherende parter.
 2.	Den samme kontraherende part afholder ligeledes de  

 transportomkostninger, der følger af pligten til at modtage den  

 pågældende person, jf. artikel 2, stk. 3, artikel 4,  

 stk. 2 og artikel 7, stk. 3.
Artikel 11 Internationale aftaler, der ikke berøres af  

 aftalen 1.	Konventionen af 28. juli 1951 om flygtninges retsstilling som  

 ændret ved protokol af 31. januar 1967 vedrørende flygtninges  

 retsstilling; 2.	Internationale konventioner om udlevering og overførelse af  

 domfældte; 3.	Konventionen af 4. november 1950 til beskyttelse af  

 menneskerettigheder og grundlæggende frihedsrettigheder; 4.	Konventionen af 28. september 1954 om statsløse personers  

 retsstilling; 5.	Internationale asylkonventioner, særligt Dublinkonventionen af  

 15. juni 1990 om fastsættelse af, hvilken stat der er ansvarlig for  

 behandlingen af en asylansøgning, der indgives i en af De  

 Europæiske Fællesskabers Medlemsstater; 6.	Det Europæiske Fællesskabs traktater; 7.	Schengenkonventionen af 19. juni 1990; 8.	Internationale konventioner og aftaler om tilbagetagelse af  

 udlændinge.
Artikel 12 Afsluttende bestemmelser 1.	Aftalen træder i kraft den 1. januar 1998.
 2.	Enhver af de kontraherende parter kan ved skriftlig underretning til  

 den anden kontraherende part midlertidigt suspendere aftalen under hensyn til  

 beskyttelse af statens sikkerhed, den offentlige orden eller folkesundheden.  

 Suspensionen får virkning straks.
3.	Aftalen forbliver i kraft indtil videre.
Hver kontraherende part kan  

 opsige aftalen ved skriftlig underretning til den anden kontraherende part.  

 Opsigelsen får virkning tredive dage efter den anden kontraherende  

 parts modtagelse af underretningen.
 4.	Aftalen finder anvendelse på alle personer som opholder sig  

 på de kontraherende parters område på tidspunktet for  

 aftalens ikrafttræden og senere.
 Udfærdiget og underskrevet i København den 27. november 1997  

 i to eksemplarer på engelsk.
For Kongeriget Danmarks regering	For Republikken Bulgariens  

 regering Niels Helveg Petersen	Nadezhda Mihailova Aftalen trådte i henhold til artikel 12 i kraft den 1. januar  

 1998.
