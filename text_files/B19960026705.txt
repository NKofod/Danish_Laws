I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988, og efter bemyndigelse i bekendtgørelse nr. 694 af 17. august 1995, fastsættes efter samråd med Forsvarsministeriet:
 § 1.  På grund af fare for eksplosion af udkastet  

 ammunition og sprængstof i farvandet mellem Skæring Strand og Skødshoved  

 forbydes al sejlads, dykning og ophold af civile skibe og fartøjer i det i  

 stk. 2 nævnte område, jf. dog stk. 3 og § 2. Opmærksomheden henledes i denne  

 forbindelse på, at ammunition og sprængstoffer ved stød, slag eller anden  

 form for direkte berøring kan forårsage en utilsigtet og livsfarlig  

 eksplosion af et eller flere af de på havbunden liggende sprængemner.
 Stk. 2.  Det i stk. 1 nævnte område begrænses af linier  

 gennem punkterne:
 Området er afmærket med et gult sømærke i hver af positionerne a)-f).
Stk. 3.  Søfartsstyrelsen kan på særlige betingelser  

 tillade sejlads med skibe til Studstrup-værket gennem en oprenset og afmærket  

 sejlrende gennem forbudsområdet.
Al uvedkommende sejlads i sejlrenden er  

 forbudt.
 Stk. 4.  Den som bilag vedlagte kortskitse viser det  

 forbudte område, sejlrenden og afmærkningen.
§ 2.  Da faren fra det udkastede ammunition og  

 sprængstof i den del af forbudsområdet, der er beliggende øst for den  

 afmærkede sejlrende, d.v.s. området, der er omfattet af en linie følgende  

 sejlrendens østlige begrænsning og herfra til en linie gennem positionerne  

 d), e) og f), ikke anses for at udgøre en større fare for sejladsen end  

 enhver anden fare for sejladsen, er sejlads i dette område tilladt for skibe,  

 hvis dybgang ikke overstiger 3 m.
I området forbydes dog al ankring, fiskeri,  

 dykning samt al anden aktivitet, der kan medføre kontakt med havbunden.
 § 3.  Overtrædelse af denne bekendtgørelse straffes  

 med bøde.
 § 4.  Bekendtgørelsen træder i kraft den 1. juni 1996.
 Stk. 2.  Bekendtgørelse nr. 470 af 15. august 1973 om  

 forbud mod sejlads i Århus Bugt mellem Skæring Strand og Skødshoved ophæves.
