Pressenævnets kendelse i sag nr. 14-70-00696 Resumé Ingen nye oplysninger, derfor ingen ny sag JydskeVestkysten bragte et foto af en dreng.
En moder troede, det var hendes dreng, og klagede.
Det var dog et modelfoto, derfor afviste Pressenævnet klagen.
Moderen har klaget over afvisningen, men Pressenævnet har afvist at genoptage behandlingen af sagen, fordi der ikke var nye oplysninger i sagen.
 Pressenævnets formand udtaler:
 Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Pressenævnet finder, at [Klager] ikke er fremkommet med nye faktiske oplysninger, som har betydning for sagens afgørelse.
Da der heller ikke er påvist sagsbehandlingsfejl, afslår nævnet anmodningen om genoptagelse af sagen.
Det forhold, at Pressenævnet ikke selvstændigt efterprøvede JydskeVestkystens oplysning om, at den fotograferede dreng var fotografens søn, kan ikke føre til et andet resultat. [Klager] er således ikke fremkommet med oplysninger, der giver nævnet anledning til at betvivle rigtigheden af JydskeVestkystens udtalelse.
 Anmodningen om genoptagelse afvises.
 [Klager] har anmodet om genoptagelse af Pressenævnets sag nr. 14-70-00675, som nævnets formand traf afgørelse i den 19. august 2014.
 I kendelsen hed det blandt andet:
På baggrund af JydskeVestkystens oplysninger lægges det til grund, at drengen på billedet er fotografens søn.
Da [Klager]s søn herefter ikke er den afbildede person i avisen, afvises klagen over fotografiet som grundløs.
Klagen afvises som åbenbar grundløs, medieansvarsloven § 43, stk. 2, nr. 1. [Klager] har til støtte for anmodningen om genoptagelse blandt andet anført, at JydskeVestkysten ikke har dokumenteret, at det er fotografens egen søn, der er afbildet på billedet.
 Pressenævnets formand udtaler:
 Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Pressenævnet finder, at [Klager] ikke er fremkommet med nye faktiske oplysninger, som har betydning for sagens afgørelse.
Da der heller ikke er påvist sagsbehandlingsfejl, afslår nævnet anmodningen om genoptagelse af sagen.
Det forhold, at Pressenævnet ikke selvstændigt efterprøvede JydskeVestkystens oplysning om, at den fotograferede dreng var fotografens søn, kan ikke føre til et andet resultat. [Klager] er således ikke fremkommet med oplysninger, der giver nævnet anledning til at betvivle rigtigheden af JydskeVestkystens udtalelse.
 Anmodningen om genoptagelse afvises.
