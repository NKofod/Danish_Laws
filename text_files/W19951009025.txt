 Anmeldelse af et nystiftet anpartsselskab kunne ikke berigtiges ved,  

 at den anmeldte enestifter blev erstattet med en anden.
Registrering derfor nægtet.
Anmeldelsesgebyret ikke tilbagebetalt.
 A har på vegne K ApS under stiftelse i skrivelse af 23. februar 1995  

 suppleret ved skrivelse af 26. marts 1995 klaget over, at Erhvervs- og  

 Selskabsstyrelsen i skrivelse af 14. februar 1995 (j.nr. 95-2.017) afviste at  

 registrere en anmeldelse om optagelse af K ApS i styrelsens register for  

 anpartsselskaber og over, at anmeldelsesgebyret ikke blev tilbagebetalt af  

 Erhvervs- og Selskabsstyrelsen som følge af registreringsnægtelsen.
 Sagens omstændigheder:
Den 1. januar 1995 stiftedes anpartsselskabet K ApS.
Stifter af selskabet  

 var ifølge stiftelsesdokumentet B, der har underskrevet stiftelsesdokumentet.
Den 6. januar 1995 modtog Erhvervs- og Selskabsstyrelsen anmeldelse om  

 selskabets stiftelse.
Anmelder var A, hvis adresse var angivet som: ... I  

 anmeldelsens rubrik C om ledelses- og revisorforhold er bl.a. anført, at B  

 indtræder som direktør og stifter.
B har i anmeldelsens rubrik H ved sin  

 underskrift bekræftet rigtigheden af det anmeldte.
Med anmeldelsen fulgte  

 kopi af stiftelsesdokument, vedtægter for selskabet og dokumentation for  

 indbetaling af indskudskapitalen på 200.000 kr.
Ifølge vedtægterne er  

 selskabet uden bestyrelse.
Selskabets formål er handel, produktion,  

 udlejning, investering og konsulentvirksomhed.
Ved skrivelse af 11. februar 1995 modtog Erhvervs- og Selskabsstyrelsen  

 meddelelse fra klageren om, at der var sket en fejl ved anmeldelsen.
I  

 skrivelsen stod der, at »Det er korrekt, at B er direktør.
Stifteren er  

 C ApS, idet man er blevet bekendt med, at det er stifteren - der efter loven  

 - fremskaffer selve indskudskapitalen«.
Med skrivelsen fulgte ny  

 anmeldelse samt nye papirer til erstatning af de tidligere fremsendte,  

 herunder nyt stiftelsesdokument - fortsat dateret 1. januar 1995 - med C ApS  

 påført som stifter af selskabet.
Skrivelsen er underskrevet både af B og af A  

 på vegne C ApS, som A er direktør for.
Som bilag til skrivelsen var endvidere  

 vedlagt kopi af en klage til fogedretten i X-by over, at Told og Skat havde  

 foretaget udlæg i selskabets bankkonto på 200.000 kr. i D-bank, X-by, for  

 gæld påhvilende B.
 I den påklagede afgørelse af 14. februar 1995, der er stilet til A,  

 afviste Erhvervs- og Selskabsstyrelsen at registrere selskabet med den  

 begrundelse at:
»Et stiftelsesdokument med kun een stifter kan ikke ændres ved, at  

 denne ene stifter udtræder og erstattes af en anden, idet der hermed er tale  

 om stiftelse af et helt nyt selskab.
På denne baggrund skal styrelsen nægte  

 registrering af det anmeldte selskab, jf. anpartsselskabsloven § 3, stk.  

 1«.
I forbindelse med klagesagens behandling har Erhvervsankenævnet foruden de  

 to klageskrivelser af 23. februar og 26. marts 1995 modtaget yderligere to  

 supplerende skrivelser fra klageren henholdsvis af 5. juni og 31. juli 1995.  

 De to klageskrivelsers afsender er E ApS, c/o A, ... (samme adresse som A's  

 foran gengivne adresse), og de er underskrevet af A.
Da Erhvervs- og  

 Selskabsstyrelsen har påstået klagen afvist - se nedenfor - med den  

 begrundelse, at E ApS ikke er klageberettiget, har klageren i den supplerende  

 skrivelse af 5. juni 1995 om dette spørgsmål anført, at »E ApS er  

 klageberettiget i sagen, idet anparterne/pengene af C ApS er  

 belånt/overdraget til klageren, E ApS.
Tages denne påstand ikke til følge,  

 bedes klageren ændret til C ApS, idet man bemærker, at direktionen i E ApS og  

 C ApS er identiske ...«.
Af skrivelsen af 26. marts 1995 til ankenævnet  

 fremgår det, at anmeldelsesgebyret til Erhvervs- og Selskabsstyrelsen er  

 betalt af E ApS.
Som begrundelse for at registreringsnægtelsen er sket med urette, har  

 klageren anført, at der ikke, som meddelt i den påklagede afgørelse fra  

 Erhvervs- og Selskabsstyrelsen, er tale om stiftelse af et nyt selskab, men  

 om at rette en fejl.
Fejlen blev rettet inden Erhvervs- og Selskabsstyrelsen  

 havde behandlet anmeldelsen.
Uden at kunne overskue de juridiske konsekvenser  

 blev B ved en fejl anført som stifter. »Man må erindre - anfører  

 klageren - at det er menneskeligt at lave fejl og selv Erhvervs- og  

 Selskabsstyrelsen er absolut ikke ufejlbarlig.
Man bør derfor hjælpe hinanden  

 med at få tingene til at glide - idet erhvervslivet i forvejen har særdeles  

 svære arbejdsvilkår«.
Klageren har endvidere anført, at det er forkert, når anmeldelsesgebyret  

 på 2.300 kr. ikke blev tilbagebetalt i forbindelse med  

 registreringsnægtelsen.
Indbetalingen af gebyret er sket under forudsætning  

 af registrering, og »Når ydelsen fra Erhvervs- og Selskabsstyrelsen ikke  

 leveres ... skal pengene helt klart tilbagebetales«.
Klageren vil  

 foretrække, at sagen afsluttes med tilbagebetaling af gebyret.
I så fald vil  

 anmeldelsen blive tilbagekaldt.
 Erhvervs- og Selskabsstyrelsen har i redegørelser for sagen af 18. maj  

 1995 og 24. juli 1995 fastholdt afgørelsen og udtalt: »...
 Principalt påstår styrelsen, at sagen afvises, idet klageren E ApS ikke er  

 part i registreringsnægtelsessagen, for første gang optræder i klagesagen  

 uden tilsyneladende at have retlig interesse i sagen, og efter styrelsens  

 opfattelse derfor ikke er klageberettiget.
 Subsidiært påstår styrelsen registreringsnægtelsen stadfæstet som sket med  

 rette, idet det af den oprindelige anmeldelse klart fremgår, at B er  

 enestifter af selskabet.
... klager gør i ... breve af henholdsvis 11. og 23. februar 1995 til  

 styrelsen og Erhvervsankenævnet gældende, at der i forbindelse med  

 indsendelse af papirer er sket en fejl, idet B er anført som stifter i stedet  

 for C ApS.
Styrelsen skal hertil bemærke, at det hverken af den oprindelige  

 anmeldelse, stiftelsesdokument eller af de øvrige dokumenter fremgår, at  

 andre end B var stifter af selskabet.
Styrelsen er således af den opfattelse, at der ikke kan være tale om en  

 fejl i forbindelse med anmeldelsen af selskabet, når det af samtlige  

 dokumenter samt underskriftsforholdene ses, at B var stifter af selskabet.  

 Endvidere fremgår det af brev af 11. februar 1995 ... til styrelsen, at  

 »man er blevet bekendt (styrelsens understregning) med, at det er  

 stifteren - der efter loven - fremskaffer selve indskudskapitalen.« Det må derfor lægges til grund, at der foretages en ændring af selve  

 stiftelsesgrundlaget for selskabet, idet enestifteren udtræder, og en anden  

 indtræder i dennes sted. ...
Sagens retlige omstændigheder 1. For så vidt angår styrelsens afvisningspåstand, er denne begrundet i,  

 at E ApS hverken ses at være part i sagen eller at have en retlig relevant  

 interesse i sagens udfald.
Derved er selskabet - efter styrelsens opfattelse  

 - ikke klageberettiget, jf. herved anpartsselskabslovens § 129 b, stk. 1.
2. I henhold til anpartsselskabslovens § 3, stk. 1, skal stifter  

 underskrive et stiftelsesdokument, der skal indeholde selskabets vedtægter,  

 samt tegne indskudskapitalen.
Indskudskapitalen kan således ikke tegnes af  

 personer uden for stifternes kreds.
Efter styrelsens opfattelse kan der ikke foretages ændringer i et  

 stiftelsesdokument - efter at dette er oprettet - der medfører, at selve  

 stiftelsesgrundlaget ændres, jf. anpartsselskabslovens § 127, stk. 1. Dette  

 er tilfældet, når en enestifter udtræder og erstattes af en anden, der  

 indtræder i enestifterens sted.' Om baggrunden for at Erhvervs- og Selskabsstyrelsen ikke har tilbagebetalt  

 det indbetalte anmeldelsesgebyr på 2.300 kr. i forbindelse med  

 registreringsnægtelsen, har styrelsen udtalt:
»I medfør af anpartsselskabslovens § 124, stk. 4, kan styrelsen  

 fastsætte regler for gebyrer om anmeldelse.
Ifølge § 1 i Erhvervs- og  

 Selskabsstyrelsens bekendtgørelse nr. 928 af 14. november 1994 om Erhvervs-  

 og Selskabsstyrelsens takster for aktie- og anpartsselskaber... er gebyret  

 for anmeldelse af nye anpartsselskaber kr. 2.300.
 Gebyret er ikke et gebyr for registrering af et nyt anpartsselskab, men et  

 anmeldelsesgebyr, hvilket understreges af, at en anmeldelse ikke behandles,  

 før gebyret er indbetalt, jf. bekendtgørelsens § 4, 2. pkt.
I den konkrete sag er der sket realitetsbehandling af den modtagne  

 anmeldelse med en efterfølgende registreringsnægtelse til følge.
På denne  

 baggrund er tilbagebetaling af gebyret ikke sket.« Ankenævnet udtaler:
Såvel i den oprindelige anmeldelse til Erhvervs- og Selskabsstyrelsen som  

 i den ændrede anmeldelse er A angivet som anmelder.
Ankenævnet opfatter  

 klagesagen således, at klagen er indgivet af anmelderen A på vegne K ApS  

 under stiftelse.
Når E ApS er nævnt, kan dette opfattes som en  

 adresseangivelse for A.
Ankenævnet finder herefter ikke grundlag for at  

 afvise klagen.
Ifølge det oprindelige stiftelsesdokument er K ApS stiftet af B som  

 enestifter.
Den første anmeldelse til Erhvervs- og Selskabsstyrelsen er i  

 overensstemmelse hermed, og der foreligger således ikke nogen fejl i  

 anmeldelsesblanketten, set i forhold til stiftelsesdokumentet.
For så vidt  

 klageren gør gældende, at der er en fejl i stiftelsesdokumentet, idet  

 selskabet retteligt skulle være stiftet af C ApS, er ankenævnet enig med  

 Erhvervs- og Selskabsstyrelsen i, at en sådan berigtigelse af grundlaget for  

 stiftelsen ikke kan ske efterfølgende ved indsendelse af en ændret anmeldelse  

 og et ændret stiftelsesdokument.
Som anført af styrelsen foreligger der en ny  

 selskabsstiftelse, som må anmeldes påny.
Ankenævnet kan derfor tiltræde, at  

 Erhvervs- og Selskabsstyrelsen har afvist at registrere selskabet.
For så vidt angår gebyret finder ankenævnet, at det fremgår af  

 bekendtgørelse nr. 928 af 14. november 1994, at gebyret er betaling for  

 anmeldelsen og den sagsbehandling, der følger af anmeldelsen, ikke betaling  

 for selve registreringen.
I det foreliggende tilfælde, hvor anmeldelsen er  

 blevet realitetsbehandlet af styrelsen, er der derfor ikke grundlag for at  

 betale gebyret tilbage, uanset at sagsbehandlingen førte til, at registrering  

 blev nægtet.
 Ankenævnet stadfæster herefter den påklagede kendelse.
