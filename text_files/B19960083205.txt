 I medfør af § 1, stk. 1 og 2, i lov om administration af Det Europæiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996, fastsættes:
 § 1.  Landbrugs- og fiskeriministeren har efter  

 indstilling fra amtsrådene, jf. § 3, stk. 3, i Landbrugs- og  

 Fiskeriministeriets bekendtgørelse nr. 732 af 6. august 1996 om ydelse af  

 støtte til producenter af visse markafgrøder, besluttet, at den øvre grænse  

 for det samlede udtagne areal inden for de særligt følsomme landbrugsområder  

 (SFL-områder) kan udgøre op til 50 pct. af bedriftens ansøgte  

 støtteberettigede areal gældende for samtlige SFL-områder i følgende amter:
Bornholms Amt Frederiksborg Amt Fyns Amt Københavns Amt Nordjyllands Amt Roskilde Amt Storstrøms Amt Sønderjyllands Amt Vejle Amt Vestsjællands Amt Viborg Amt, og Århus Amt Stk. 2.  Landbrugs- og fiskeriministeren har efter  

 indstilling fra Ribe Amt besluttet, at den øvre grænse for det samlede  

 udtagne areal kan udgøre op til 50 pct. af bedriftens støtteberettigede areal  

 inden for SFL-områderne ved Forumlund (SFL-område nr. 56113G og 56114G).
 § 2.  Bekendtgørelsen træder i kraft den 28. september  

 1996.
