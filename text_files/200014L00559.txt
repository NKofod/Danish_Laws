Betænkning afgivet af  

 Arbejdsmarkedsudvalget den 23. maj 2001 Betænkning over Forslag til lov om ændring af lov om  

 lige løn til mænd og kvinder [af arbejdsministeren (Ove Hygum)] 1. Ændringsforslag Der er stillet 6 ændringsforslag til lovforslaget.  

 Arbejdsministeren har stillet ændringsforslag nr. 3, Socialistisk  

 Folkepartis og Enhedslistens medlemmer af udvalget har stillet  

 ændringsforslag nr. 1 og 2, Socialistisk Folkepartis medlem af udvalget  

 har stillet ændringsforslag nr. 5 og 6, og Centrum-Demokraternes medlem  

 af udvalget har stillet ændringsforslag nr. 4.
2. Udvalgsarbejdet Lovforslaget blev fremsat den 29. marts 2001 og var til 1.  

 behandling den 19. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget anmoder om, at lovforslaget  

 henvises til fornyet udvalgsbehandling efter 2. behandling.
Møder Udvalget har behandlet lovforslaget i 6 møder.
Høring Lovforslaget blev samtidig med fremsættelsen sendt i  

 høring, og arbejdsministeren sendte den 17. april 2001 de indkomne  

 høringssvar til udvalget.
Arbejdsministeren oversendte endvidere den  

 4. maj 2001 et notat udarbejdet af Danmarks Statistik den 25. marts 2001 som  

 høringssvar til udkast til lovforslag om ændring af lov om lige  

 løn til mænd og kvinder.
Samråd Udvalget har stillet 2 spørgsmål til  

 arbejdsministeren til mundtlig besvarelse.
Ministeren har besvaret  

 spørgsmålene i et samråd med udvalget den 9. maj 2001.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålene.
Spørgsmål Udvalget har stillet 74 spørgsmål til  

 arbejdsministeren til skriftlig besvarelse, som denne har besvaret. 3 af  

 udvalgets spørgsmål og arbejdsministerens svar herpå er  

 optrykt som bilag til betænkningen.
3. Indstillinger og politiske bemærkninger Et mindretal i udvalget (S og RV) indstiller  

 lovforslaget til vedtagelse med det under nr. 3 stillede  

 ændringsforslag.
Et andet mindretal i udvalget (V og KF) indstiller  

 lovforslaget til forkastelse ved 3. behandling.
Mindretallet vil dog  

 stemme for det under nr. 3 stillede ændringsforslag og imod de under  

 nr. 1, 2, 4, 5 og 6 stillede ændringsforslag.
Mindretallet beklager, at  

 fokuspanelets udtalelse om lovforslaget ikke er blevet sendt til udvalget  

 inden afgivelsen af betænkning.
 Et tredje mindretal i udvalget (SF og EL)  

 indstiller lovforslaget til vedtagelse med de under nr. 1-3, 5 og 6  

 stillede ændringsforslag.
 Socialistisk Folkepartis medlem af udvalget støtter  

 lovforslaget, fordi der nu kommer nogle ændringer, der giver  

 lønmodtagere og deres organisationer bedre mulighed end hidtil for at  

 vurdere, om lov om lige løn til mænd og kvinder overholdes.  

 Regeringen ønsker med dette lovforslag at forbedre effektiviteten af  

 lovens formål og at give tillidsrepræsentanter og fagforbund, der  

 ønsker at arbejde aktivt med nedbringelse af lønforskellen  

 mellem kvinder og mænd, bedre redskaber.
SF mener imidlertid, at der er alt for mange  

 begrænsninger for den enkeltes og tillidsrepræsentantens  

 muligheder for at gå aktivt ind for at nedbringe lønforskellen  

 mellem mænd og kvinder.
Det handler om fortrolighed om  

 lønstatistikken, og at lønstatistik kun skal udarbejdes  

 på virksomheder med over 10 ansatte, og at lønstatistikken ikke  

 må omfatte grupper på mindre end 5 personer.
SF mener i øvrigt, at det skal være  

 sådan, at enhver lønmodtager eller dennes repræsentant har  

 ret til at få udleveret relevante oplysninger fra arbejdsgiveren, som  

 giver mulighed for at vurdere, om loven er overholdt.
Det kan ikke alene  

 være forbeholdt ansatte i virksomheder med mere end 10 ansatte.  

 Så vil f.eks. mere end 100.000 HK ere være undtaget, skriver HK i  

 sit høringssvar.
Derfor ville SF have foretrukket, at enhver  

 lønmodtager eller dennes repræsentant havde fået ret til  

 at få relevante oplysninger om løn m.m., som havde givet  

 mulighed for at vurdere, om loven er overholdt.
Uden en sådan ret vil  

 der være tale om forskelsbehandling.
Denne ret til at få  

 oplysninger indgik i det lovforslag, som Socialdemokratiet, Socialistisk  

 Folkeparti og Det Radikale Venstre fremsatte den 21. februar 1992 ( L 236).
LO skriver i sit høringssvar: »Dette modtagne lovforslag ligger langt fra de forslag,  

 der tidligere har været fremsat i Folketinget af repræsentanter  

 for de 2 regeringspartier. « Det er efter SF s opfattelse nødvendigt, at den  

 enkelte lønmodtager kan få relevante oplysninger om løn  

 m.m.Hvordan skal kvinderne ellers vide, at de sakker bagud, når de ikke  

 kender de mandlige kollegers løn.
Og det er ikke muligt at argumentere  

 under en lønforhandling, når man ikke kender det  

 værdigrundlag, ledelsen vurderer medarbejderne efter.
Disse oplysninger er også nødvendige for den  

 enkelte lønmodtager for at kunne vurdere, om der er grundlag for at  

 gå videre til tillidsrepræsentant og organisation med henblik  

 på at få rejst en ligelønssag.
Det er endvidere  

 nødvendigt, at den enkelte lønmodtager kan få relevante  

 oplysninger, så den pågældende kan sandsynliggøre  

 over for Ligestillingsnævnet, at der er grundlag for at rejse en  

 ligelønssag.
SF vil følge lovens gennemførelse i praksis  

 meget nøje.
SF lægger afgørende vægt på, at  

 statistikken bliver udformet, så den er anvendelig til at vurdere, om  

 lovens formål om ligeløn mellem kvinder og mænd er  

 overholdt.
SF ønsker desuden en årlig redegørelse  

 om status for fremdriften i ligelønssagen.
Det er nødvendigt  

 for at fastholde fokus på sagen og for at sikre en konkret og  

 målrettet indsats med henblik på at sikre reel  

 ligeløn.
 Enhedslistens medlem af udvalget finder, at lovforslaget  

 indebærer en lille forbedring for lønmodtagernes og deres  

 organisationers muligheder for at afdække uligeløn mellem  

 mænd og kvinder og dermed arbejdet for reel ligeløn.
 Men Enhedslisten mener, at der ligger nogle alvorlige  

 begrænsninger i lovforslagets rækkevidde, som er  

 unødvendige, og som hæmmer virkningen af forslaget i forhold til  

 intentionerne om at forbedre mulighederne for ligeløn mellem  

 mænd og kvinder i Danmark.
Derfor har Enhedslisten stillet ændringsforslag, der  

 indebærer, at minimumsstørrelsen for virksomheder, der er  

 omfattet af lovforslaget, sættes ned fra 10 til 6 ansatte, og at  

 minimumsstørrelsen for grupper, som er omfattet af  

 lønoplysninger, sættes ned fra 5 til 3 personer.
Enhedslisten  

 anbefaler, at disse ændringer indarbejdes i lovforslaget.
Enhedslisten vil desuden nøje følge lovens  

 gennemførelse i praksis, hvad angår virksomhedernes udformning  

 af lønstatistik.
Det er nemlig ikke lysende klart, hvordan de i  

 lovforslaget nævnte inddelinger i grupper kan finde sted.
Det er  

 afgørende, at inddelingen i grupper ikke kan misbruges til at  

 undgå relevante lønoplysninger, ved at arbejdsgiveren kan lave  

 grupperne så små eller sammenligningerne så irrelevante, at  

 oplysningerne ikke kan bruges til at belyse lønforholdene for  

 sammenlignelige grupper af mænd og kvinder.
Et fjerde mindretal i udvalget (DF) indstiller  

 lovforslaget til forkastelse ved 3. behandling, men vil stemme for de  

 under nr. 3 og 4 stillede ændringsforslag.
Mindretallet stemmer imod de  

 under nr. 1, 2, 5 og 6 stillede ændringsforslag.
 Et femte mindretal i udvalget (CD) indstiller  

 lovforslaget til forkastelse ved 3. behandling, men kan stemme for de  

 under nr. 3 og 4 stillede ændringsforslag.
Et sjette mindretal i udvalget (KRF) indstiller  

 lovforslaget til forkastelse ved 3. behandling.
Mindretallet vil dog  

 stemme for det under nr. 3 stillede ændringsforslag og imod de under  

 nr. 1, 2 og 4-6 stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (SF og EL):
 1) I det under nr. 4 foreslåede § 5 a, stk. 1,  

 1. pkt., ændres »10 ansatte« til: »6 ansatte«.
[Nedsættelse af virksomhedsstørrelse] 2) I den under nr. 4 foreslåede § 5 a, stk. 1,  

 2. pkt., ændres »5 personer« til: »3 personer«.
[Nedsættelse af gruppestørrelse] Af	arbejdsministeren, tiltrådt af udvalget:
 3) I det under nr. 4 foreslåede § 5 a, stk. 3,  

udgår »nr. 1262 af 20. december  

 2000«.
[Teknisk justering] Af	et mindretal (CD), tiltrådt af et mindretal  

(DF):
 4) I den under nr. 4 foreslåede § 5 a  

indsættes efter stk. 3 som nyt stykke:
» Stk. 4 og 5 bliver herefter til stk. 5 og 6.
[Lønstatistik fra Danmarks Statistik] Af	et mindretal (SF), tiltrådt af et mindretal  

(EL):
 5) I den under nr. 5 foreslåede § 6 a  

ændres »hvert tredje år« til: »hvert år«.
[Redegørelse hvert år] Til § 2 6) Stk. 3 udgår.
[Konsekvens af ændringsforslag nr. 5] Bemærkninger Til nr. 1 Kravet om udarbejdelse af en kønsopdelt  

 lønstatistik har til formål at forbedre mulighederne for at  

 afdække uligeløn.
Der findes ikke belæg for, at  

 uligeløn skulle være begrænset til arbejdspladser med  

 mindst 10 ansatte.
Tværtimod er det sandsynligt, at problemer med  

 uligeløn i relativt stor udstrækning findes på mindre  

 arbejdspladser, f.eks. inden for kontor og handel.
Derfor vil det være  

 vigtigt for at opfylde intentionerne i lovforslaget, at så mange  

 også mindre   virksomheder som muligt bliver omfattet.
Derfor  

 foreslås det at inddrage virksomheder med ned til 6 ansatte.
Til nr. 2 Også hvad angår visningen af  

 lønoplysninger for grupper på virksomhederne, bør  

 udgangspunktet være så udførligt som muligt, uden at der  

 er tale om oplysninger direkte om enkeltpersoner.
Derfor foreslås det  

 at nedsætte mindste gruppestørrelse fra 5 til 3 personer.
Til nr. 3 Der er tale om en teknisk justering.
Til nr. 4 LetLøn-systemet er ment som et frivilligt tilbud  

 til virksomhederne (jf. erhvervsministerens skriftlige fremsættelse til  

 L 113, forslag til lov om et indberetningssystem for oplysning om løn  

 m.v. (LetLøn). Se Folketingstidende 2000-01 tillæg A side 2588).  

 Forslagsstilleren mener derfor, det er uheldigt, hvis virksomhederne  

 føler sig tvunget ind i systemet, blot fordi dette system er den  

 eneste måde, de kan få andre til lave deres kønsopdelte  

 lønstatistik på.
Samtidig fremgår det af  

 arbejdsministerens svar på udvalgets spørgsmål 11, at  

 Danmarks Statistik er i stand til at levere den nødvendige statistik.  

 Endvidere fremgår det af arbejdsministerens svar på udvalgets  

 spørgsmål 10, at en virksomhedsspecifik statistik fra Danmarks  

 Statistik faktisk vil være et bedre redskab end LetLøn, idet der  

 i denne statistik kan tages højde for de ansattes  

 uddannelsesmæssige baggrund.
 Forslagsstilleren mener derfor, at det i loven må  

 sikres, at virksomhederne kan få udarbejdet den kønsopdelte  

 lønstatistik hos Danmarks Statistik på lige fod med  

 LetLøn-systemet.
 Forslagsstillerne mener, at virksomhederne ikke skal  

 pålægges nye administrative og økonomiske byrder i  

 forbindelse med kravet om udarbejdelse af en kønsopdelt  

 lønstatistik. Ændringsforslaget vil derfor helt fjerne denne  

 byrde, ved at virksomhederne kan lade Danmarks Statistik udarbejde  

 lønstatistikken på virksomhedernes vegne.
Til nr. 5 og 6 Ændringsforslagene indebærer, at der skal  

 udarbejdes en redegørelse hvert år.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Anni Svanholt (SF)   

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 215 Bilagsnr.
Titel 1 Høringssvar, fra arbejdsministeren 2 Tentativ køreplan for udvalgets behandling af lovforslaget 3 Spm. 1 om videregivelse af lønoplysninger, til arbejdsministeren Spm. 2 om lovforslagets gennemskuelighed, til arbejdsministeren Spm. 3 om misbrug af videregivelse af lønoplysninger, til  

 arbejdsministeren Spm. 4 om risiko for oplysning om ansættelsesvilkår for  

 ansatte under særlige sociale vilkår, til arbejdsministeren Spm. 5 om sikring af lønmodtageres anonymitet i den private sektor,  

 til arbejdsministeren Spm. 6 om Danmarks Statistiks brug af 50 personer for at sikre anonymitet,  

 til arbejdsministeren Spm. 7 om forsinkelse af LetLøn i forhold til lovforslagets  

 ikrafttræden, til arbejdsministeren Spm. 8 om lønoplysninger til statistikbrug efter ibrugtagen af  

 LetLøn, til arbejdsministeren 4 Spm. 9 om fagforbunds udstedelse af ligelønsstatistik, til  

 arbejdsministeren Spm. 10 om Danmarks Statistiks lønberegninger i forhold til  

 LetLøn-systemet, til arbejdsministeren Spm. 11 om statistik over virksomheder og køn, til  

 arbejdsministeren 5 Spm. 12 om retsforfølgelse af en lønmodtager i forbindelse  

 med videregivelse i henhold til den foreslåede § 2 a, til  

 arbejdsministeren Spm. 13, om ansatte i FET og PET omfattes af den foreslåede  

 ubegrænsede ret til at videregive i henhold til den foreslåede §  

 2 a, til arbejdsministeren Spm. 14 om lovforslagets ændringer med hensyn til oplysninger om  

 lønforhold i den offentlige sektor, til arbejdsministeren Spm. 15 om videregivelse af oplysninger uanset sammenhæng med et  

 ligelønsformål, til arbejdsministeren Spm. 16 om ret til at videregive oplysninger, som er modtaget fra anden  

 side, til arbejdsministeren Spm. 17 om ret til at videregive »egne  

 oplysninger«, til arbejdsministeren Spm. 18 om videregivelsesadgangen i forhold til ansættelses- og  

 aflønningsvilkår, til arbejdsministeren Spm. 19 om, hvorvidt det er lønmodtager eller arbejdsgiver, der  

 skal godtgøre en afskedigelse, til arbejdsministeren Spm. 20 om opsigelsesbeskyttelse af en lønmodtager, til  

 arbejdsministeren Spm. 21 om beskyttelse af en lønmodtager, hvis denne har  

 videregivet oplysninger om egne lønforhold til sin nærmeste  

 familie, til arbejdsministeren Spm. 22 om afskedigelse og retsforfølgelse af en  

 lønmodtager, til arbejdsministeren Spm. 23 om statistik over »hele  

 virksomheden«, til arbejdsministeren Spm. 24 om, hvorvidt en hel kommune og hele staten kan opfattes som  

 én virksomhed, til arbejdsministeren Spm. 25 om, hvorvidt lønoplysninger for en person med diverse goder  

 og ordninger skal indgå i lønstatistikken, til arbejdsministeren Spm. 26 om statistikkens indhold af lønoplysninger, hvis en person  

 er tiltrådt midt i en periode, til arbejdsministeren Spm. 27 om forskellen på det tal, der anvendes i statistikken for  

»person A«, jf. spm.  

 25, og »person B«, jf.  

 spm. 26, til arbejdsministeren Spm. 28 om barsels og orlovs betydning for aflønningsforholdene,  

 til arbejdsministeren Spm. 29 om barselorlov og den resterende orlovs påvirkning af tallet  

 i lønstatistikken, til arbejdsministeren Spm. 30 om fraværsforholds påvirkning af statistikken, hvis  

 fraværet vedrører et tidligere ansættelsesforhold, til  

 arbejdsministeren Spm. 31 om muligheden for beregning af en enkelt medarbejders løn,  

 til arbejdsministeren Spm. 32 om krav på statistik, til arbejdsministeren Spm. 33 om spørgeskema til vurdering af byrdefordeling, til  

 arbejdsministeren Spm. 34 om lovforslagets fremsættelsestidspunkt i henhold til  

 vedtagelse af en reform af hele ligestillingsområdet i maj 2000, til  

 arbejdsministeren Spm. 35 om et forbunds ret til indsigt i de ansattes løn- og  

 ansættelsesvilkår, til arbejdsministeren Spm. 36 om forbundenes krav på en lønstatistik, til  

 arbejdsministeren Spm. 37 om forbundenes krav på en lønstatistik, til  

 arbejdsministeren Spm. 38 om reducering af lønforskelle mellem mænd og kvinder  

 ved hjælp af en kønsopdelt statistik, til arbejdsministeren Spm. 39 om nægtelse af udlevering af en statistik, til  

 arbejdsministeren Spm. 40 om lovgivning, til arbejdsministeren Spm. 41 om, efter hvilke kriterier en bøde skal fastsættes  

 for en virksomhed, som ikke har udleveret en lønstatistik, til  

 arbejdsministeren Spm. 42 om straf i form af bøde ved manglende udlevering af en  

 lønstatistik eller forsinkelse pga.
LetLøn, til  

 arbejdsministeren Spm. 43 om, hvorvidt virksomheden kan straffes med bøde, hvis der  

 er fejl i statistikken, til arbejdsministeren Spm. 44 om, hvorvidt den ansvarlige myndighed for LetLøn kan blive  

 pålagt en bøde, til arbejdsministeren Spm. 45 om påberåbelse af en statistik udarbejdet af  

 LetLøn under en retssag, til arbejdsministeren 6 Svar på spm. 1 om videregivelse af lønoplysninger, fra  

 arbejdsministeren Svar på spm. 2 om lovforslagets gennemskuelighed, fra  

 arbejdsministeren Svar på spm. 3 om misbrug af videregivelse af lønoplysninger,  

 fra arbejdsministeren Svar på spm. 4 om risiko for oplysning om  

 ansættelsesvilkår for ansatte under særlige sociale  

 vilkår, fra arbejdsministeren 7 Svar på spm. 7 om forsinkelse af LetLøn i forhold til  

 lovforslagets ikrafttræden, fra arbejdsministeren Svar på spm. 8 om lønoplysninger til statistikbrug efter  

 ibrugtagen af LetLøn, fra arbejdsministeren Svar på spm. 9 om fagforbunds udstedelse af  

 ligelønsstatistik, fra arbejdsministeren Svar på spm. 10 om Danmarks Statistiks lønberegninger i  

 forhold til LetLøn-systemet, fra arbejdsministeren Svar på spm. 12 om retsforfølgelse af en lønmodtager i  

 forbindelse med videregivelse i henhold til den foreslåede § 2 a, fra  

 arbejdsministeren Svar på spm. 13, om ansatte i FET og PET omfattes af den  

 foreslåede ubegrænsede ret til at videregive i henhold til den  

 foreslåede § 2 a, fra arbejdsministeren Svar på spm. 14 om lovforslagets ændringer med hensyn til  

 oplysninger om lønforhold i den offentlige sektor, fra  

 arbejdsministeren Svar på spm. 15 om videregivelse af oplysninger uanset  

 sammenhæng med et ligelønsformål, fra arbejdsministeren Svar på spm. 16 om ret til at videregive oplysninger, som er  

 modtaget fra anden side, fra arbejdsministeren Svar på spm. 17 om ret til at videregive »egne oplysninger«, fra  

 arbejdsministeren Svar på spm. 18 om videregivelsesadgangen i forhold til  

 ansættelses- og aflønningsvilkår, fra arbejdsministeren Svar på spm. 34 om lovforslagets fremsættelsestidspunkt i  

 henhold til vedtagelse af en reform af hele ligestillingsområdet i maj  

 2000, fra arbejdsministeren Svar på spm. 35 om et forbunds ret til indsigt i de ansattes  

 løn- og ansættelsesvilkår, fra arbejdsministeren Svar på spm. 36 om forbundenes krav på en lønstatistik,  

 fra arbejdsministeren Svar på spm. 37 om forbundenes krav på en lønstatistik,  

 fra arbejdsministeren Svar på spm. 38 om reducering af lønforskelle mellem  

 mænd og kvinder ved hjælp af en kønsopdelt statistik, fra  

 arbejdsministeren Svar på spm. 39 om nægtelse af udlevering af en statistik, fra  

 arbejdsministeren Svar på spm. 40 om lovgivning, fra arbejdsministeren Svar på spm. 41 om, efter hvilke kriterier en bøde skal  

 fastsættes for en virksomhed, som ikke har udleveret en  

 lønstatistik, fra arbejdsministeren Svar på spm. 42 om straf i form af bøde ved manglende  

 udlevering af en lønstatistik eller forsinkelse pga.
LetLøn,  

 fra arbejdsministeren Svar på spm. 43 om, hvorvidt virksomheden kan straffes med  

 bøde, hvis der er fejl i statistikken, fra arbejdsministeren Svar på spm. 44 om, hvorvidt den ansvarlige myndighed for  

 Letløn kan blive pålagt en bøde, fra arbejdsministeren Svar på spm. 45 om påberåbelse af en statistik  

 udarbejdet af Letløn under en retssag, fra arbejdsministeren 8 Svar på spm. 5 om sikring af lønmodtageres anonymitet i den  

 private sektor, fra arbejdsministeren Svar på spm. 6 om Danmarks Statistiks brug af 50 personer for at  

 sikre anonymitet, fra arbejdsministeren Svar på spm. 11 om statistik over virksomheder og køn, fra  

 arbejdsministeren Svar på spm. 19 om, hvorvidt det er lønmodtager eller  

 arbejdsgiver, der skal godtgøre en afskedigelse, fra arbejdsministeren Svar på spm. 20 om opsigelsesbeskyttelse af en lønmodtager,  

 fra arbejdsministeren Svar på spm. 21 om beskyttelse af en lønmodtager, hvis denne  

 har videregivet oplysninger om egne lønforhold til sin nærmeste  

 familie, fra arbejdsministeren Svar på spm. 22 om afskedigelse og retsforfølgelse af en  

 lønmodtager, fra arbejdsministeren Svar på spm. 23 om statistik over »hele  

 virksomheden«, fra arbejdsministeren Svar på spm. 24 om, hvorvidt en hel kommune og hele staten kan  

 opfattes som én virksomhed, fra arbejdsministeren Svar på spm. 25 om, hvorvidt lønoplysninger for en person med  

 diverse goder og ordninger skal indgå i lønstatistikken, fra  

 arbejdsministeren Svar på spm. 26 om statistikkens indhold af lønoplysninger,  

 hvis en person er tiltrådt midt i en periode, fra arbejdsministeren Svar på spm. 27 om forskellen på det tal, der anvendes i  

 statistikken for »person A«, jf. spm. 25, og »person  

 B«, jf. spm. 26, fra arbejdsministeren Svar på spm. 28 om barsels og orlovs betydning for  

 aflønningsfor- holdene, fra arbejdsministeren Svar på spm. 29 om barselorlovs og den resterende orlovs  

 påvirkning af tallet i lønstatistikken, fra arbejdsministeren Svar på spm. 30 om fraværsforholds påvirkning af  

 statistikken, hvis fraværet vedrører et tidligere  

 ansættelsesforhold, fra arbejdsministeren Svar på spm. 31 om muligheden for beregning af en enkelt  

 medarbejders løn, fra arbejdsministeren Svar på spm. 32 om krav på statistik, fra arbejdsministeren Svar på spm. 33 om spørgeskema til vurdering af  

 byrdefordeling, fra arbejdsministeren 9 Notat af 25/3-01 fra Danmarks Statistik 10 Spm. 46 om, hvornår fokuspanelets udtalelse forventes at foreligge,  

 til arbejdsministeren 11 Samrådsspm.
A om kommentar til Danmarks Statistiks  

 høringssvar, til arbejdsministeren Samrådsspm.
B om kommentarer til udtalelser ifølge artikel  

 fra Børsen 7/5-01, til arbejdsministeren 12 Spm. 47 om fokuspanelets medlemmers modtagelse af det endelige  

 spørgeskema og vejledning, til arbejdsministeren Spm. 48 om oversendelse af det endelige spørgeskema og vejledning,  

 til arbejdsministeren Spm. 49 om, hvem der ud over Danmarks Statistik er blevet hørt i  

 forbindelse med udkast til lovforslaget, til arbejdsministeren 13 Spm. 50 om videregivelse af informationer, der er harmløse for  

 arbejdsgiveren, til arbejdsministeren Spm. 51 om regler, der begrænser ansattes mulighed for at videregive  

 oplysninger, til arbejdsministeren Spm. 52, om den udarbejdede statistik kan bruges som bevisførelse i  

 en eventuel ligelønssag, til arbejdsministeren Spm. 53, om en virksomhed kan anmode Danmarks Statistik om at udarbejde  

 den ønskede statistik, til arbejdsministeren Spm. 54 om, hvilken tidsramme ministeren vil finde rimelig, til  

 arbejdsministeren Spm. 55 om frynsegoder, til arbejdsministeren 14 Henvendelse af 9/5-01 fra Dansk Arbejdsgiverforening 15 Spm. 56 om kommentar til henvendelse af 9/5-01 fra Dansk  

 Arbejdsgiverforening, til arbejdsministeren 16 Foreløbigt svar på spm. 46 om, hvornår fokuspanelets  

 udtalelse forventes at foreligge, fra arbejdsministeren 17 Talepapir til besvarelse af samrådsspørgsmål A og B 18 Spm. 57 om opbygningen af en lønstatistik, til arbejdsministeren 19 Ændringsforslag fra arbejdsministeren 20 Svar på spm. 47 om fokuspanelets medlemmers modtagelse af det  

 endelige spørgeskema og vejledning, fra arbejdsministeren Svar på spm. 48 om oversendelse af det endelige spørgeskema  

 og vejledning, fra arbejdsministeren Svar på spm. 49 om, hvem der ud over Danmarks Statistik er blevet  

 hørt i forbindelse med udkast til lovforslaget, fra  

 arbejdsministeren Svar på spm. 50 om videregivelse af informationer, der er  

 harmløse for arbejdsgiveren, fra arbejdsministeren Svar på spm. 51 om regler, der begrænser ansattes mulighed for  

 at videregive oplysninger, fra arbejdsministeren Svar på spm. 52, om den udarbejdede statistik kan bruges som  

 bevisførelse i en eventuel ligelønssag, fra arbejdsministeren Svar på spm. 53, om en virksomhed kan anmode Danmarks Statistik om  

 at udarbejde den ønskede statistik, fra arbejdsministeren Svar på spm. 54 om, hvilken tidsramme ministeren vil finde rimelig,  

 fra arbejdsministeren Svar på spm. 55 om frynsegoder, fra arbejdsministeren 21 Svar på spm. 56 om kommentar til henvendelse af 9/5-01 fra Dansk  

 Arbejdsgiverforening, fra arbejdsministeren Svar på spm. 57 om opbygningen af en lønstatistik, fra  

 arbejdsministeren 22 Spm. 58 om kommentar til Danmarks Statistiks bemærkninger  

 vedrørende ligelønsoplysninger, til arbejdsministeren Spm. 59 om statistikkens indhold af oplysninger om lønmodtagerens  

 baggrund, til arbejdsministeren Spm. 60 om, hvorvidt virksomheder kan vælge mellem forskellige  

 statistikmodeller, til arbejdsministeren Spm. 61 om, efter hvilke kriterier det skal opgøres, hvorvidt en  

 virksomhed har 10 ansatte, til arbejdsministeren 23 1. udkast til betænkning 24 Spm. 62 om principperne for lønbegrebet i den  

 fælleseuropæiske lønstatistik (Eurostat), til  

 arbejdsministeren Spm. 63 om udformningen af den danske lønstatistik, til  

 arbejdsministeren Spm. 64 om, hvilket lønbegreb der anvendes i  

 lønstatistikker, som danner grundlag for arbejdet i regeringens  

 3-parts statistikudvalg, til arbejdsministeren Spm. 65 om overensstemmelse med DA s brug af lønbegreb i en  

 Agenda-artikel, til arbejdsministeren Spm. 66 om undladelse af fraværsbetalinger, til arbejdsministeren Spm. 67 om valg af lønbegreb, til arbejdsministeren Spm. 68 om tidsforbrug for valg af lønbegreb m.v., til  

 arbejdsministeren Spm. 69 om individuel statistikservice, til arbejdsministeren Spm. 70 om valg af metode til beregning af timeløn, til  

 arbejdsministeren 25 Spm. 71 om kommentar til artikel fra Erhvervsbladet 16/5-01:  

 »Ligeløn   set med virksomhedsbriller«, til arbejdsministeren 26 Svar på spm. 58 om kommentar til Danmarks Statistiks  

 bemærkninger vedrørende ligelønsoplysninger, fra  

 arbejdsministeren Svar på spm. 59 om statistikkens indhold af oplysninger om  

 lønmodtagerens baggrund, fra arbejdsministeren Svar på spm. 60 om, hvorvidt virksomheder kan vælge mellem  

 forskellige statistikmodeller, fra arbejdsministeren Svar på spm. 61 om, efter hvilke kriterier det skal opgøres,  

 hvorvidt en virksomhed har 10 ansatte, fra arbejdsministeren 27 Spm. 72, om kravet om udarbejdelse af lønstatistik efter  

 definitionen »mindst 10 lønmodtagere« stemmer overens med principperne for indberetning til  

 Danmarks Statistik, til arbejdsministeren Spm. 73 om byrdevurderingen af lovforslaget, til arbejdsministeren Spm. 74 om kommentar til Danmarks Statistiks bemærkninger om, at  

 eksemplet i lovforslagets bemærkninger ikke kan beskytte den enkelte  

 lønmodtager, til arbejdsministeren 28 Svar på spm. 62 om principperne for lønbegrebet i den  

 fælleseuropæiske lønstatistik (Eurostat), fra  

 arbejdsministeren Svar på spm. 63 om udformningen af den danske lønstatistik,  

 fra arbejdsministeren Svar på spm. 64 om, hvilket lønbegreb der anvendes i  

 lønstatistikker, som danner grundlag for arbejdet i regeringens  

 3-parts-statistikudvalg, fra arbejdsministeren Svar på spm. 65 om overensstemmelse med DA s brug af  

 lønbegreb i en Agenda-artikel, fra arbejdsministeren Svar på spm. 66 om undladelse af fraværsbetalinger, til  

 arbejdsministeren Svar på spm. 67 om valg af lønbegreb, fra arbejdsministeren Svar på spm. 68 om tidsforbrug for valg af lønbegreb m.v.,  

 fra arbejdsministeren Svar på spm. 69 om individuel statistikservice, fra  

 arbejdsministeren Svar på spm. 70 om valg af metode til beregning af timeløn,  

 fra arbejdsministeren Svar på spm. 71 om kommentar til artikel fra Erhvervsbladet 16/5-01:  

 »Ligeløn   set med virksomhedsbriller«, fra arbejdsministeren 29 Svar på spm. 72, om kravet om udarbejdelse af lønstatistik  

 efter definitionen »mindst 10  

 lønmodtagere« stemmer overens med  

 principperne for indberetning til Danmarks Statistik, fra arbejdsministeren Bilag 2 Nogle af udvalgets spørgsmål til  

 arbejdsministeren og dennes svar herpå Spørgsmål 10 og 11 og arbejdsministerens svar herpå er  

 optrykt efter ønske fra CD.
 Spørgsmål 57 og arbejdsministerens svar herpå er  

 optrykt efter ønske fra EL.
 Spørgsmål 10:
 Ministeren bedes belyse, hvorvidt og i hvilket omfang de  

 data, Danmarks Statistik modtager i deres lønindberetninger, afviger  

 fra de data, LetLøn-systemet skal bruge for at udarbejde en  

 virksomhedsspecifik ligelønsstatistik.
 Svar:
 LetLøn-systemet er endnu ikke helt  

 færdigudviklet, hvorfor svaret tager udgangspunkt i de oplysninger, der  

 foreligger fra Erhvervsministeriet på nuværende tidspunkt.
 På de fleste væsentlige felter er der  

 overensstemmelse mellem de data, som Danmarks Statistik udarbejder  

 lønstatistik efter, og de data, som kan genereres fra LetLøn.  

 Det er f.eks. funktioner, timer og løndele.
 Et af de områder, hvor der ikke er fuld  

 overensstemmelse, er på uddannelsesforhold, som man ikke vil kunne se i  

 LetLøn-systemet.
 Spørgsmål 11:
Hvilke tekniske, herunder lovgivningsmæssige,  

 forhindringer er der for, at Danmarks Statistik kan levere den  

 virksomhedsspecifikke og kønsopdelte statistik til de virksomheder,  

 der måtte ønske det? Svar:
 Hertil har Danmarks Statistik oplyst, at der ikke  

 foreligger lovgivningsmæssige forhindringer for, at dette kan lade sig  

 gøre.
Udlevering af virksomhedens lønstatistik kan, som  

 det fremgår af de almindelige bemærkninger til loven, dog kun ske  

 efter udtrykkelig aftale med virksomheden.
Danmarks Statistik har tidligere  

 på en virksomheds anmodning og baseret på virksomhedens  

 indberetning   leveret beregnede statistikoplysninger tilbage til den  

 virksomhed, som har indberettet grundoplysningerne.
Danmarks Statistik vil således, forudsat at der  

 foreligger en anmodning fra virksomheden, kunne levere en virksomhedsspecifik  

 ligelønsstatistik tilbage til virksomheden.
En så detaljeret  

 statistik, som der her kan blive tale om, vil påføre Danmarks  

 Statistik ekstra omkostninger, som må forudsættes dækket  

 ind.
Grundlaget for sådanne detaljerede  

 virksomhedsspecifikke statistikker vil være indberetningerne til den  

 årlige lønstrukturstatistik.
Denne statistik foreligger  

 færdigbearbejdet ca. ¾ år efter årets udløb,  

 hvorefter der vil kunne udarbejdes specialopgørelser til  

 virksomhederne.
På nuværende tidspunkt har Danmarks Statistik dog  

 ikke offentliggjort lønstatistik for 1999 for den offentlige  

 sektor.
 Ved at lade LetLøn-systemet udarbejde  

 lønstatistikken for virksomheden kan lønstatistikken baseres  

 på mere aktuelle lønoplysninger, da der indberettes  

 løndata mindst en gang om måneden og løndata vil  

 være til rådighed umiddelbart efter indberetningen.
 Spørgsmål 57:
 Der ønskes en beskrivelse af opbygningen af en  

 lønstatistik.
 Svar:
Lønstatistikken vil principielt være opbygget  

 som en pyramide, hvor man »øverst« vil kunne få lønoplysninger fra  

 virksomheden for alle fordelt på køn.
Næste niveau vil  

 være en opdeling på de hovedfunktionsgrupper (også opdelt  

 på køn), og så fremdeles.
 Jo længere ned i detaljeringsgraden man kommer, jo  

 større risiko er der for, at der vil være felter/celler med  

 færre end 5 personer, og så vil disse felter være  

 tomme.
 Det vil dog formentlig være sjældent, at man  

 ikke vil kunne se i hvert fald hele det øverste lag af »statistikpyramiden«.
