 REGULATIVETS OMRAADE.
§ 1 Nærværende Regulativ gælder for Fiskeriet i Kolding -Nebel Aa og Aakjær Aa  

 fra henholdsvis Stenvad Mølle, Rolles Mølle og Aakjærdal til Aaens Udløb i  

 Kolding Fjord.
Medlem af Foreningen er enhver Lodsejer ved de anførte Aastrækninger;  

 ingen andre kan være Medlem.
Interessentskabet af Lodsejere benævnes  

 »Fiskeriforeningen for Kolding-Nebel Aa og Aakjær Aa«.
§ 2 Foreningens Formål er:
 1. At fremme og ophjælpe Bestanden af Laks, Ørredfisk  

 og Aal i Vandløbene, herunder ogsaa at søge at afværge Forurening af  

 Vandløbene og i det hele søge at skabe saa gode Vilkaar for Fiskenes Opgang  

 og for Yngelens Trivsel og Vækst som muligt.
 2. Efter Aftale med Lodsejerne ved Vandløbene at  

 skaffe disse en Lejeindtægt af deres Fiskeret og samtidig skabe Adgang for  

 Fiskeriinteresserede til at drive Lystfiskeri.
 BESTEMMELSER VEDRØRENDE FISKERIET.
§ 3 I de nærværende Regulativ underlagte Vandløb maa kun anvendes til Fiskeri:  

 Ruser, Vippegarn, Ketcher og Medetøj.
§ 4 Ruser iberegnet Fangarme maa ikke have større Udstrækning end Afstanden  

 fra Bred til Aaens Midtlinie vinkelret paa denne paa det Sted, hvor Ruserne  

 udsættes.
Anbringes de fra begge Bredder af Vandløbet, enten lige overfor  

 hinanden eller i kortere Afstand end 35 Meter, maa ingen af Ruserne med  

 Fangarme føres længere ud fra Bredden end en Trediedel af Aaens Bredde, maalt  

 vinkelret paa Aaens Midtlinie.
§ 5 Der maa kun benyttes Vippegarn af kvadratisk Form, og der maa ikke foran  

 Garnet anbringes Fangarme eller lignende, der tvinger Fisken bort fra  

 Aakanterne.
 Enhver fiskeriberettiget Lodsejer maa for indtil 65 Meter Aastrækning  

 benytte 1 Vippegarn, for indtil 315 Meter 2, og for indtil 625 Meter eller  

 derover 3 Vippegarn.
§ 6 Maskestørrelsen i Opgangsruser og Vippegarn skal være mindst 100 mm i  

 strakt Maal, Aalerusers Maskestørrelse mindst 25 mm i Strakt Maal.
Ketschere  

 maa højst have en Diameter paa 40 cm, og deres Maskestørrelse skal være  

 mindst 25 mm i Kvadrat (Knude til Knude).
§ 7 De i Loven om Ferskvandsfiskeri fastsatte Fredningstider og Mindstemaal  

 gælder med den Ændring, at al Fredning for Gedder og Aborrer bortfalder (jfr.  

 Lov om Ferskvandsfiskeri af 31. Marts 1931, § 16 b). I Fredningstiden for  

 Laks og Ørred er alt Fiskeri forbudt, hvorfor Ruser og Gran skal være fjernet  

 fra Aaen, Vipperne kan blive staaende uden Garn.
Foreningens Bestyrelse kan dog, naar den skønner, at der dertil findes  

 Anledning, ansøge Ministeriet for Søfart og Fiskeri om Tilladelse til Fangst  

 af gydefærdige Laks, Hav-, Sø- og Bækørred i den for disse Fiskearter  

 fastsatte Fredningstid eller i en Del af denne, for at Udklækningsanstalter  

 kan forsynes med befrugtet Rogn.
Dette Fiskeri maa kun drives af de Personer,  

 som dertil erholder Bestyrelsens Tilladelse.
 Bestemmelserne om Fredningstider og Mindstemaal skal paatrykkes de Kort,  

 som giver Adgang til Fiskeri i det Foreningen underlagte Vandomraade.
§ 8 Fiskeri med Ketscher og Medetøj er tilladt enhver Lodsejer og hans  

 Husstand paa den ham tilhørende Aastrækning.Derudover er Fiskeri i det  

 Foreningen underlagte Vandomraade kun tilladt mod Løsning af Fiskekort,  

 gældende for de forskellige Redskaber og for nærmere angiven Tid.
Priserne  

 for Fiskekortene fastsættes af Bestyrelsen for 1 Aar ad Gangen.
 Enhver Lodsejer er pligtig til paa Opfordring at paavise overfor  

 Foreningens Opsynsmænd eller Repræsentant sin Ejendoms Udstrækning langs  

 Vandløbet.
§ 9 Enhver, der driver Lakse-, Ørred- eller Aalefiskeri med Ruse eller  

 Vippegarn i det Regulativet underlagte Vandomraade, er under Bødeansvar  

 pligtig til at føre Bog over Fangsten og senest ved Aarets Udløb forelægge  

 Opgørelse over Fangsten for Foreningens Kasserer eller Opsynsmand.
 Af de saaledes fangede Fisk betales en af Bestyrelsen fastsat Afgift pr.  

 Kilo, hvilken Afgift betales til Foreningens Kasserer inden 8 Dage efter  

 Aarets Udløb.
 Lodsejerne indestaar for Afgiften af Fangsten ved Garn fra deres Ejendom.  

 Ikke rettidig betalte Afgifter inddrives ad Rettens Vej.
§ 10 Udøvelse af Fiskeri i det Regulativet underlagte Vandomraade uden  

 retmæssig Adkomst samt Overtrædelse af Regulativets Bestemmelser iøvrigt  

 straffes med Bøder (jfr.
Lov om Ferskvandsfiskeri af 31. Marts 1931, § 26).  

 Bestyrelsen kan bestemme, at der ikke maa udstedes Fiskekort for Personer,  

 der er tiltalt og dømt for ulovligt Fiskeri.
 FORENINGENS INDRE FORHOLD.
§ 11 Interessentskabet ledes af en Bestyrelse bestaaende af 5 af dets  

 Medlemmer.
De vælges paa den ordinære Generalforsamling for 2 Aar ad Gangen,  

 saaledes at der hvert Aar afgaar skiftevis 2 og 3.
 Til Revision af Foreningens Regnskab vælges ligeledes paa den ordinære  

 Generalforsamling 2 Revisorer, som afgaar skiftevis efter 2 Aars Funktion.
 Genvalg til Bestyrelse og Revision kan finde Sted, og Valg skal modtages,  

 saalænge de paagældende ikke har fungeret i 2 paa hinanden følgende Perioder.  

 Naar dette er Tilfældet, kan man fordre sig fritaget i lige saa lang Tid.
Naar Bestyrelsen er valgt, skal der ske Indberetning til Ministeriet for  

 Søfart og Fiskeri om, hvem der er valgt til Medlemmer af Bestyrelsen, ligesom  

 der skal gøres Indberetning til Ministeriet om senere stedfundne Ændringer i  

 Bestyrelsens Sammensætning.
Dersom Regulativets Bestemmelser om Valg af  

 Bestyrelse ikke overholdes, kan Ministeren for Søfart og Fiskeri, hvis der  

 ikke inden 6 Maaneder efter derom fremsat Henstilling fra Ministeriet for  

 Søfart og Fiskeri vælges en Bestyrelse, efter Fristens Udløb ophæve  

 Regulativet, hvilket ved Ministeren for Søfart og Fiskeris Foranstaltning  

 bringes til almindelig Kundskab for alle vedkommende.
§ 12 Bestyrelsen vælger af sin Midte en Formand, en Næstformand, en Kasserer og  

 en Sekretær.
§ 13 Det er Bestyrelsens Opgave at administrere Foreningen og søge dens Formaal  

 fremmet paa bedst mulig Maade.
 Bestyrelsesmedlemmerne er ulønnede, men deres Udgifter i Foreningens  

 Tjeneste godtgøres efter Regning, godkendt af Formanden.
§ 14 Ordinær Generalforsamling afholdes hvert Aar i sidste Halvdel af Januar  

 Maaned og indkaldes med Mindst 8 Dages Varsel ved Bekendtgørelse i Dagblade i  

 Kolding.
 Paa den ordinære Generalforsamling aflægger Formanden Beretning om  

 Foreningens Virksomhed i det forløbne Aar, og Kassereren fremlægger det  

 reviderede Regnskab til Godkendelse.
 Eventuelle Forslag, som ønskes forelagt til Behandling og Afgørelse paa  

 Generalforsamlingen, maa indsendes til Formanden inden den 15. Januar og skal  

 da bekendtgøres samtidig med Indvarslingen til Generalforsamlingen.
§ 15 Ekstraordinær Generalforsamling skal afholdes, naar Bestyrelsen eller  

 mindst 10 fiskeriberettigede Lodsejere begærer det.
Begæring herom skal  

 tilstilles Formanden med Opgivelse af, hvilke Emner der ønskes behandlet.  

 Ekstraordinær Generalforsamling indvarsles paa samme Maade som de ordinære  

 Generalforsamlinger, og Dagsordenen bekendtgøres samtidig med Indvarslingen.
§ 16 Foreningens Generalforsamlinger ledes af en af Forsamlingen valgt  

 Dirigent.
Afstemning ved Fuldmagt skal være tilladt, naar Repræsentationen  

 sker ved en fiskeriberettiget Lodsejer, dog kan ingen afgive mere end 6  

 Stemmer (jfr.
Ferskvandsfiskeriloven, § 20).
§ 17 Bestyrelsen drager Omsorg for, at een eller flere Opsynsmænd ansættes i  

 Henhold til Lov om Ferskvandsfiskeri af 31. Marts 1931, § 21, ligesom den  

 udarbejder hans eller deres Instrukser.
Ansættelsen skal godkendes af  

 Fiskeridirektøren, der ligeledes godkender Instruksen og forsyner  

 Opsynsmændene med Fiskeripolitiskilt.
§ 18 Ved Forandringer i eller Ophævelse af nærværende Regulativ bliver at  

 forholde som foreskrevet i Lov om Ferskvandsfiskeri af 31. Marts 1931, § 20.
--------- Foranstaaende i Henhold til § 20 i Lov af 31. Marts 1931 om  

 Ferskvandsfiskeri udarbejdede Regulativ stadfæstes herved.
 Regulativet træder i Kraft den 1. December 1933. Samtidig bortfalder det  

 under den 15. August 1931 stadfæstede Regulativ for Fiskeriet i en Del af  

 Kolding-Nebel Aa og Aakjær Aa.
 MINISTERIET FOR SØFART OG FISKERI, DEN  

 6. NOVEMBER 1933.
P.
M.
V.
F.
V.
MORTENSEN.
/P.
Stahlschmidt.
