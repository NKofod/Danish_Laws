Kendelse fra Pressenævnet i sag nr.  

 5/2000 En mand har klaget til Pressenævnet over bladet  

 Virago News, nr. 7, oktober 1999, idet bladet ikke har bragt klagerens  

 genmæle (af klageren benævnt "dementi").
Klageren har anført, at bladet under overskriften  

 "Sidste nyt vedr. skadesanmeldelser fra uheldige bilister og de er originale  

 " bragte et uddrag af et brev (e-mail), som klageren havde sendt til flere  

 personer, men som klageren ikke havde sendt til bladet.
Bladet havde  

 påført klagerens navn under brevet.
 Ved e-mail af 23. oktober 1999 anmodede klageren bladet om  

 en forklaring på, hvordan et uddrag, af et af hans private breve  

 (e-mail) til nogle andre, kunne blive bragt i bladet uden hans accept.
 Ved e-mail af 18. november 1999 anmodede klageren bladet  

 om at bringe et genmæle (af klageren benævnt "dementi").
 Bladet har ikke besvaret henvendelserne fra klager.
 Pressenævnets formand udtaler:
 Anmodning om genmæle skal fremsendes skriftligt til  

 redaktøren senest 4 uger efter offentliggørelsen af de faktiske  

 oplysninger, der ønskes imødegået, jf. medieansvarslovens  

 § 36, stk. 3.
Da en e-mail ikke kan sidestilles med en sådan  

 skriftlig meddelelse, har klageren ikke inden denne frist skriftligt anmodet  

 bladet om genmæle.
Klagen anses derfor for at være åbenbart  

 grundløs, og klagen afvises i medfør af medieansvarslovens §  

 43, stk. 2, nr. 1.
 Afsagt den 19. januar 2000.
