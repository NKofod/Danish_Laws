 I henhold til § 17 b i justitsministeriets bekendtgørelse nr. 467 af 16.  

 november 1979 udsteder advokatrådet på begæring af et medlem i en af  

 justitsministeriet godkendt form dokumentation for, at medlemmet er advokat.
Justitsministeriet har i dag godkendt et identitetskort, udarbejdet af den  

 rådgivende kommission for advokaterne i EF.
Fotokopi af identitetskortet  

 vedlægges.
I henhold til § 3, stk. 1, i justitsministeriets bekendtgørelse nr. 94 af  

 15. marts 1979 om EF-advokaters virksomhed her i landet kan danske  

 myndigheder og domstole forlange dokumentation for, at en advokat har ret til  

 at udøve den i bekendtgørelsens § 1 nævnte virksomhed i sit hjemland.
Det kan  

 oplyses, at advokatrådet over for justitsministeriet har oplyst, at  

 identitetskortet er vedtaget anvendt af advokatmyndighederne i alle EF-lande.
 P.M.V.
 E.B.
Anders Troldborg Cirkulærskrivelse til domstolene.
