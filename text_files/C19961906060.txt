(Vejledende procenttabel til brug ved  

 menafgørelser, truffet den 19. februar 1996 og senere  

 i arbejdsskadesager) INDLEDNING Normaltabel Tabellen er en normaltabel, hvilket vil sige, at Arbejdsskadestyrelsen  

 normalt vil følge tabellens satser, men kan fravige dem, når der foreligger  

 ganske særlige forhold.
Anden årsag end arbejdsskaden Menet bliver beregnet efter tabellens satser, medmindre der er overvejende  

 sandsynlighed for, at andre forhold end arbejdsskaden er årsag til  

 tilstanden.
Traumets eller påvirkningens sværhedsgrad Afgørelse om menets størrelse vil i et vist omfang bero på, hvor svært  

 traumet eller påvirkningen er.
Det strider mod almindelig retsopfattelse at  

 udmåle store godtgørelser for traumer eller påvirkninger, der efter  

 almindelig lægelig erfaring ikke giver store følger.
 Hvis der er tale om et mindre traume eller påvirkning kan det i sig selv  

 gøre det usandsynligt, at en svær sygdomstilstand skulle være opstået af den  

 grund.
Den tidsmæssige sammenhæng Hvis der ikke er en tidsmæssig relevant sammenhæng mellem et  

 ulykkestilfælde og en lidelse eller mellem et sygdomsfremkaldende erhverv og  

 en lidelse, kan lidelsen ikke indgå i den mengrad, der berettiger til  

 godtgørelse efter loven.
 Hvis den tidsmæssige sammenhæng efter de lægelige erfaringer ikke er  

 relevant, er det overvejende sandsynligt, at der ikke er sammenhæng mellem  

 den aktuelle lidelse og den anerkendte arbejdsskade.
Forudbestående lidelser/skader Hvis følgerne af en skade bliver større på grund af et handicap eller  

 invaliditet, som den pågældende har i forvejen, kan der blive tale om at  

 fastsætte en højere mengrad end den, der fremgår af normaltabellen.
 Et eksempel kunne være, at der gives en højere mengrad for tab af en  

 tommelfinger, hvis den anden hånd mangler i forvejen.
Hvis arbejdsskaden derimod rammer et område, der i forvejen er varigt  

 skadet, vil der kun blive taget hensyn til den forværrelse af tilstanden, der  

 følger af arbejdsskaden.
Dette vil i almindelighed resultere i mengrader, der  

 er mindre end efter normaltabellen.
 Hvis en lidelse, som ikke er en følge af arbejdsskaden, medfører  

 usædvanlige følger af denne arbejdsskade, vil det indgå i vurderingen af  

 mengraden.
 For eksempel vil en ubetydelig skramme, der ender med amputation af  

 underbenet hos en person med diabetes, normalt føre til en større  

 godtgørelse, end skrammen ville give i sig selv.
 Der vil dog ikke blive tale om fuld godtgørelse for tab af underben, idet  

 skaden og sygdommen tilsammen fører til det voldsomme forløb, som ingen af  

 dem i sig selv kunne have fremkaldt på skadetidspunktet.
Reglen om »parrede organer« Ved skade på et af de såkaldt parrede organer (øjne, høreorganer, lunger,  

 nyrer) vil menet blive beregnet efter satserne i mentabellen.
 Hvis der, når den aktuelle skade sker, allerede er en skade på det andet  

 organ, bliver menet udmålt som forskellen på den oprindelige menprocent og  

 den samlede procent for tab af begge organer.
 Hvis for eksempel et øje i forvejen er blindt af en anden årsag end den  

 aktuelle arbejdsskade, og det andet øje bliver blindt på grund af  

 arbejdsskaden, vil mensatsen for det arbejdsskadede øje blive beregnet  

 således:
100 procent (tab af begge øjne) - 20 procent (tab af et øje) = 80 procent men for det arbejdsskadede øje.
 Hvis der tidligere er givet godtgørelse for skade på det ene af de parrede  

 organer, og det andet bliver skadet, vil sagen kunne genoptages, og  

 godtgørelsen for den oprindelige skade vil blive fastsat efter reglen for  

 parrede organer, selvom den anden skade ikke er en arbejdsskade.
Som et eksempel kan nævnes en person, der har fået tilkendt 20 procent for  

 tab af synet på et øje efter en arbejdsskade, og som senere bliver blind på  

 det andet øje af anden årsag.
Sagen kan i dette tilfælde blive genoptaget, og  

 mengraden vil blive beregnet som i det nævnte eksempel.
Proteser Når skaden har medført, at der er blevet indsat en ledprotese, vil  

 betingelsen for at genoptage sagen normalt være opfyldt, hvis tilstanden  

 bliver forværret.
 Der er i øvrigt taget hensyn til nyere operationsrutiner ved fastsættelsen  

 af enkelte af tabellens satser.
Multiple skader Når en arbejdsskade medfører skader på flere af de områder, der er  

 fastlagt satser for i mentabellen, sker der ikke automatisk fuld  

 sammenlægning af de forskellige satser.
 Den samlede mengrad vil blive fastsat efter et skøn, hvor det samlede  

 funktionsniveau vurderes.
Vansir Tabellens satser omfatter vansir, der er en direkte følge af den skade,  

 som står i tabellen.
 Vansir uden andre følger er opført side 30. Mengraden for vansir bliver  

 fastsat efter en helt konkret vurdering, hvor både vansirets placering på  

 kroppen, udbredelse og udseende har betydning.
Højre/Venstre Hvor mentabellen skelner mellem højre og venstre, gælder satsen kun for  

 højrehåndede.
For venstrehåndede gælder det omvendt.
Tabellens tilblivelse, indhold og opbygning Denne mentabel bygger i meget høj grad på tidligere mentabeller, men  

 rækkefølgen er ændret en del.
 Ligeledes er inddraget visse områder, hvor der ikke tidligere har været  

 tabelsatser, men hvor den praktiske erfaring har vist, at dette kunne være  

 nyttigt.
Det gælder for eksempel psykiske skader efter grov vold eller svært  

 psykisk traume.
I disse tilfælde er der alene tale om at nedfælde gældende  

 praksis.
 Det skal tilføjes, at en eventuel psykisk påvirkning som følge af en  

 somatisk skade er medregnet i mengraden i tabellen.
Tabellen har færre intervaller end tidligere.
Til gengæld er flere satser  

 specificeret.
Det har ikke været muligt i alle tilfælde kun at fastsætte en sats.
Der må  

 være plads til variationer, hvis praksis skal være tilstrækkelig fleksibel.
Nedsættelse af synsstyrken på et øje eller begge øjne vurderes efter  

 nedenstående decimal- eller brøktabel.
Synsstyrken vurderes med bedste  

 anvendelige glas.
Mentabellen angiver, hvorledes erstatningen ved forskellige kombinationer af hørehandicap og kommunikationshandicap vurderes.
Menet ansættes på basis af selvvurdering og taleaudiometri.
HH: Hørehandicap KH: Kommunikationshandicap 0 - intet handicap 1 - mindre handicap 2 - let til middel handicap 3 - betydeligt handicap 4 - svært handicap 5 - totalt handicap Der gives normalt ikke erstatning alene for brug af høreapparat, idet  

 dette er indregnet i tabellen.
HALS OG RYG Hals-nakke-skulderlidelser Distorsioner Simpelt Whip-lash uden samtidigt hovedtraume:
EKSTREMITETSSKADER Hånd, arm, skulder (Ved venstrehåndethed vurderes venstre som højre og omvendt) Fingre LUNGE OG HJERTE BUGHULE OG BÆKKEN Ved bedømmelsen af om eksem i ansigtet er svært, indgår også en vurdering af graden af vansir, som til gengæld ikke tillægges.
 Eksem udbredt til større dele af kroppen:
Mengrader anført under 2) og 3) kan adderes til andet men.
Derudover kan  

 der ikke adderes fuldt ud.
Der vil i den situation ske en samlet vurdering af  

 menet.
 Definition af visse af ovennævnte ord:
sjælden: få gange årligt jævnlig: en gang i kvartalet hyppig: mere end det Ved vurderingen af graden af de kroniske forandringer indgår både  

 udbredelse, lokalisation og art.
Vansir Tabellens satser i øvrigt omfatter normale operationsar og lignende, der  

 er en direkte følge af skaden.
 Sådanne ar vurderes ikke i sig selv til 5 % eller derover, hvis der ikke  

 foreligger men i øvrigt.
KRÆFTLIDELSER Ved inoperabel kræftlidelse, hvor skadelidte er i fuldstændig velbefindende ved afgørelsen, kan erstatningen undtagelsesvis fastsættes til 50 %. Der vil i så fald straks  

 ske revision, og tilstanden vil blive fulgt løbende.
 Følger efter operation/strålebehandling derudover vurderes i  

 overenstemmelse med tabellens øvrige satser.
==================================================================== PSYKISKE SKADER EFTER VOLD ELLER CHOK (Se også indledningen) Udsættelse for ubetydelig vold, trusler eller chok på grund af mindre  

 psykisk traume antages ikke som eneste årsag at kunne medføre varige sværere  

 angstneurotiske symptomer og vil derfor sædvanligvis ikke give anledning til menerstatning  

 på 5 % eller derover.
Følger efter grov fysisk vold med trusler på livet eller reel livsfare for skadelidte:
