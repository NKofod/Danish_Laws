Teknisk forskrift.
Miljøverifikationi  (TF21) I medfør af § 10, stk. 2 og 3, samt § 16, stk. 4, i lov om  

 erhvervsfremme, jf. lovbekendtgørelse nr. 323 af 25. april 1996 samt i  

 tilslutning til Erhvervsfremme Styrelsens bekendtgørelse om  

 akkreditering til certificering af miljøstyringssystemer og til  

 miljøverifikation, fastsættes:
Kapitel 1 Afgrænsning og generelle krav Afgrænsning § 1. Bestemmelserne vedrører selskaber mv.  

 og personer, der ansøger om eller er akkrediteret til  

 miljøverifikation af DANAK.
 Stk. 2. Hertil kommer bestemmelser, der retter sig til  

 miljøverifikatorer, der er akkrediteret i udlandet, og som vil  

 foretage miljøverifikation af anlægsområder i Danmark.
Generelle krav § 2. En akkrediteret miljøverifikator  

 må kun erklære at være akkrediteret til de aktiviteter, der  

 er dækket af akkrediteringsområdet.
 § 3. En akkrediteret miljøverifikator  

 må ikke bruge akkrediteringen på en sådan måde, at  

 det bringer DANAK i miskredit, eller udtale sig misvisende og ukorrekt om  

 akkrediteringen.
 Stk. 2. Akkrediteringen må ikke anvendes på  

 en sådan måde, at det kan opfattes, som om DANAK har verificeret  

 miljøredegørelsen.
 Stk. 3. Miljøverifikatoren skal sikre, at  

 akkrediteringsdokumentet, DANAK-logo og DANAK-rapporter mv. eller dele deraf  

 ikke anvendes på en misvisende måde.
 § 4. Miljøverifikatoren skal løbende  

 fremsende materiale til ajourføring af det dokumentationsmateriale for  

 miljøverifikatorens forhold, som DANAK har modtaget som grundlag for  

 akkrediteringen.
 Stk. 2. Ved ændringer i det i stk. 1 nævnte  

 materiale, der kan have betydning for akkrediteringens opretholdelse, skal  

 miljøverifikatoren henlede DANAK s opmærksomhed herpå.
Kapitel 2 Miljøredegørelse og  

 verifikationsrapport § 5. Attestation af  

 miljøredegørelsen foretages på miljøverifikatorens  

 attestationsdokument for vedføjelse til  

 miljøredegørelsen.
 Stk. 2. Attestationsdokumentet skal forsynes med  

 miljøverifikatorens navn, adresse, evt. logo, samt DANAK-logo med  

 registreringsnummer i henhold til DANAK s regler herfor.
 Stk. 3. Attestationsdokumentet skal enten vedføjes  

 miljøredegørelsens originaludgave således, at disse ikke  

 kan adskilles, uden at det kan ses, eller have en så entydig  

 identifikation af den originale udgave af miljøredegørelsen, at  

 attestationsdokumentet ikke kan misbruges som attestation for en anden udgave  

 af miljøredegørelsen.
 § 6. Attestationsdokumentet skal anføre,  

 hvilket sprog attestationen af miljøredegørelsen gælder  

 for.
 Stk. 2. Attestationsdokumentet skal indeholde en note om,  

 at miljøverifikatorens attestation ikke gælder  

 oversættelse af miljøredegørelsen til andre sprog eller  

 mangfoldiggørelse af originaludgaven.
 § 7. Som attestationsordlyd kan følgende  

 anvendes:
1)	"På grundlag af en gennemgang, der har vist, at miljøpolitikken, miljøprogrammer, miljøstyringssystemet, ·  

 	miljøgennemgangsprocedurerne (eller  

 miljørevisionsprocedurerne)  

 opfylder bestemmelserne i "Rådsforordning (EØF) nr. 1836/93  

 af 29. juni 1993 om industrivirksomheders frivillige deltagelse i en  

 fællesskabsordning for miljøstyring og  

 miljørevision" erklæres hermed, at  

 miljøredegørelsen   . Findes at være nøjagtig,  

 tilstrækkelig detaljeret og i overensstemmelse med kravene i  

 miljørevisionsordningen.  

 Dato:     Underskrift:  .." eller 2)	"På grundlag af en gennemgang af miljøpolitikken, miljøprogrammer, miljøstyringssystemet, miljøgennemgangsprocedurerne (eller  

 miljørevisionsprocedurerne)  

 erklærer <miljøverifikator> hermed, at miljøpolitikken er udformet og opfylder kravene i artikel 3 og  

 relevante krav i bilag I i "Rådsforordningen (EØF) nr.  

 1836/93 af 29 juni 1993 om industrivirksomheders frivillige deltagelse i en  

 fællesskabsordning for miljøstyring og  

 miljørevision", der er indført et miljøprogram og et  

 miljøstyringssystem, som fungerer og opfylder relevante krav i  

 ovennævnte forordning, miljøgennemgangen (miljørevisionen) udføres i  

 overensstemmelse med relevante krav i bilag I og II i ovennævnte  

 forordning, data og oplysningerne i miljøredegørelsen     er  

 pålidelige og på fyldestgørende måde dækker  

 alle væsentlige miljømæssige spørgsmål  

 vedrørende anlægsområdet.  

 Dato:     Underskrift:  .." § 8. Miljøverifikatorens rapport til  

 virksomheden skal identificere den dokumentation, besøgt  

 anlægsområde og samtaler med medarbejdere, som  

 miljøverifikationen har omfattet.
Kapitel 3 Tilsyn med miljøverifikatorer § 9. En akkrediteret miljøverifikator skal  

 muliggøre, at DANAK ved overvågning af miljøverifikation  

 ved tilsyn får adgang til den dokumentation, verifikatoren skal  

 gennemgå inden anlægsområdet besøges, jf.  

 Rådsforordningens bilag III, B, nr. 2.
 Stk. 2. Dokumentationen skal være DANAK i  

 hænde senest 14 dage før anlægsområdet  

 besøges.
Kapitel 4 Miljøverifikatorer akkrediteret i udlandet § 10. En udenlandsk miljøverifikators  

 notificering til DANAK om en forestående miljøverifikation  

 meddeles DANAK mindst 30 dage før besøget på  

 virksomheden.
 Stk. 2. Notificeringen skal omfatte: Virksomhedens navn  

 og adresse, anlægsområdets adresse, dato og tid for besøg,  

 omfang af verifikationen, samt kopi af det originale akkrediteringsdokument  

 bilagt oversættelse af akkrediteringsområdet til dansk,  

 orientering om dansk sprogkyndighed og kendskab til dansk  

 miljølovgivning og miljøretningslinier m.v.
 Stk. 3. DANAK giver verifikator meddelelse om omfanget af  

 DANAK s tilsyn med miljøverifikatoren, herunder, om det vil omfatte  

 overvågning af verifikationen på virksomheden.
Kapitel 5 Ikrafttræden § 11. Forskriften træder i kraft den 1.  

 september 1997.
Erhvervsfremme Styrelsen, den 25. august  

 1997 Mette Holst /Bjarne Bang Christensen i   Note:  

 Forskriften supplerer Rådsforordning (EØF) nr. 1836/93 af 29.  

 juni 1993 om industrivirksomheders frivillige deltagelse i en  

 fællesskabsordning for miljøstyring og miljørevision.  

 Forordningen er optaget som bilag til Erhvervsfremme Styrelsens  

 bekendtgørelse om akkreditering til certificering af  

 miljøstyringssystemer og til  miljøverifikation.
