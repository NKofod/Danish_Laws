Ved kgl.
Resolution af 7. Juli 1932 har Danmark ratificeret den paa den  

 internationale Veksel- og Checkretskonference i Geneve den 7. Juni 1930  

 vedtagne Konvention vedrørende Lovgivning om Stempling af Veksler.
KONVENTION vedrørende Lovgivningen om Stempling af Veksler.  

 ..................................................................
 har, i Ønsket om at løse visse i Forbindelse med Stempelafgift for trukne  

 Veksler og egne Veksler staaende Tvivlsspørgsmaal, udpeget som deres  

 Befuldmægtigede:  

 ....................................................................
 hvilke, efter at have fremlagt deres Fuldmagter, som er fundet i god og  

 behørig Form, er enedes om følgende Bestemmelser:
 Art. 1.
 De høje kontraherende Parter forpligter sig til, forsaavidt deres  

 Lovgivning ikke allerede maatte indeholde saadanne Forskrifter, da at ændre  

 Lovgivningen saaledes, at Gyldigheden af Forpligtelser eller Udøvelsen af  

 Rettigheder hidrørende fra trukne Veksler og egne Veksler ikke skal være  

 afhængig af, at Bestemmelser angaaende Stempling er iagttaget.
Dog kan de midlertidigt standse udøvelsen af disse Rettigheder indtil  

 Betaling af de af dem fastsatte Stempelafgifter og muligt idømte Bøder har  

 fundet Sted.
De kan endvidere bestemme, at den Egenskab af umiddelbart  

 exigibelt Dokument, som i Henhold til deres Lovgivning maatte være tillagt en  

 trukken Veksel eller en egen Veksel og Virkningen heraf, skal være betinget  

 af, at Stempelafgiften i overensstemmelse med deres Loves Bestemmelser  

 allerede ved Vekslens Udstedelse er blevet behørigt berigtiget.
 Datoen for Konventionens Ikrafttræden er fastsat til den  

 halvfemsindstyvende Dag, efter at Folkeforbundets Generalsekretær har  

 modtaget den syvende Ratifikation eller Tiltrædelse i Overensstemmelse med  

 denne Artikels 1ste Stykke.
 Folkeforbundets Generalsekretær skal samtidig med, at han giver Meddelelse  

 i Overensstemmelse med Art. 3 og 4, give særlig Meddelelse om, at de i  

 nærværende Artikels 1ste Stykke omhandlede Ratifikationer eller Tiltrædelser  

 er modtaget.
 Art. 6.
 Enhver Ratifikation eller Tiltrædelse, som fremkommer efter Konventionens  

 Ikrafttræden i Overensstemmelse med Art. 5, faar Virkning fra den  

 halvfemsindstyvende Dag efter den Dag, paa hvilken den er modtaget af  

 Folkeforbundets Generalsekretær.
 Art. 7.
Nærværende Konvention kan først opsiges efter Udløbet af en Frist paa to  

 Aar at regne fra den Dato, paa hvilken den er traadt i Kraft overfor  

 vedkommende Medlem af Folkeforbundet eller Stat udenfor dette.
Denne  

 Opsigelse faar Virkning fra den halvfemsindstyvende Dag, efter at  

 Generalsekretæren har modtaget Meddelelse herom.
 Enhver Opsigelse skal uopholdelig af Folkeforbundets Generalsekretær  

 meddeles til alle de andre høje kontraherende Parter.
 Enhver Opsigelse har kun Virkning forsaavidt angaar den høje kontraherende  

 Part, i hvis Navn den er foretaget.
 Art. 8.
 Ethvert Medlem af Folkeforbundet og enhver Stat udenfor dette, overfor  

 hvem nærværende Konvention er i Kraft, kan, naar der er hengaaet fire Aar  

 efter Konventionens Ikrafttræden, tilstille Folkeforbundets Generalsekretær  

 en Begæring om Revision af enkelte eller af alle i Konventionen indeholdte  

 Bestemmelser.
 Hvis en saadan Begæring efter at være meddelt de andre Medlemmer af  

 Folkeforbundet og Stater udenfor dette, overfor hvilke Konventionen da er i  

 Kraft, støttes af mindst seks af disse indenfor en Frist af et Aar, afgør  

 Folkeforbundsraadet, hvorvidt der er Grund til at indkalde en Konferenc i  

 dette Øjemed.
 Art. 9.
 De høje kontraherende Parter kan ved deres Underskrift, Ratifikation eller  

 Tiltrædelse erklære, at de ved deres Antagelse af nærværende Konvention ikke  

 har til Hensigt at overtage nogen Forpligtelse med Hensyn til alle eller en  

 hvilken som helst Del af deres Kolonier, Protektorater eller Territorier  

 under deres Overhøjhed eller Mandat; i saa Tilfælde kommer Konventionen ikke  

 til Anvendelse paa Territorier, for hvilke en saadan Erklæring er afgivet.
De høje kontraherende Parter kan senere meddele Folkeforbundets  

 Generalsekretær, at de ønsker at bringe nærværende Konvention til Anvendelse  

 paa alle eller en hvilken som helst Del af de Territorier, for hvilke deres i  

 foranstaaende Stykke omhandlede Erklæring er afgivet.
I saa Tilfælde kommer  

 Konventionen til Anvendelse paa de i Meddelelsen nævnte Territorier  

 halvfemsindstyve Dage efter, at denne er modtaget af Folkeforbundets  

 Generalsekretær.
 De høje kontraherende Parter kan ligeledes til enhver Tid erklære, at de  

 ønsker, at nærværende Konvention skal ophøre med at være gældende for alle  

 eller en hvilken som helst Del af deres Kolonier, Protektorater eller  

 Territorier under deres Overhøjhed eller Mandater; i saa Tilfælde skal  

 Konventionen ophøre med at være gældende paa de i Erklæringen nævnte  

 Territorier et Aar efter, at denne er modtaget af Folkeforbundets  

 Generalsekretær.
 Art 10.
Nærværende Konvention skal, saasnart den er traadt i Kraft, registreres af  

 Folkeforbundets Generalsekretær.
Den skal senere - saa snart som muligt -  

 offenliggøres i Folkeforbundets »Recueil des Traites«.
 Til Bekræftelse heraf har de ovennævnte Befuldmægtigede undertegnet  

 nærværende Konvention.
 Udfærdiget i Geneve den syvende Juni Nitten Hundrede og Tredive i et  

 Eksemplar, som skal deponeres i Folkeforbundets Sekretariats Arkiv, en  

 ligelydende Kopi skal tilstilles samtlige Medlemmer af Folkeforbundet og alle  

 paa Konferencen repræsenterede Stater udenfor dette.
 Protokol til Konventionen.
 Samtidig med Undertegnelsen af den i Dag daterede Konvention vedrørende  

 Lovgivningen om Stempling af Veksler er de Undertegnede, som dertil er  

 behørigt bemyndigede, enedes om følgende Bestemmelser:
 A.
 De Medlemmer af Folkeforbundet og Stater udenfor dette, som ikke maate  

 have været i Stand til at deponere deres Ratifikation af den omhandlede  

 Konvention inden den 1. September 1932, forpligter sig til inden femten Dage  

 efter den fornævnte Dato at sende en Meddelelse til Folkeforbundets  

 Generalsekretær indeholdende Oplysning om, hvorledes de stiller sig med  

 Hensyn til Spørgsmaalet om Ratifikation.
 B.
 Saafremt de i Art. 5 1ste Stykke omhandlede Betingelser for Konventionens  

 Ikrafttræden ikke er opfyldt den 1. November 1932, skal Folkeforbundets  

 Generalsekretær indkalde alle Medlemmer af Folkeforbundet og Stater udenfor  

 dette, der maatte have undertegnet eller tiltraadt Konventionen til et Møde.
 Formaalet med et saadant Møde skal være at undersøge Stillingen og de  

 Forholdsregler, der eventuelt maatte kunne træffes for at bøde paa samme.
 C.
De høje kontraherende Parter skal give hinanden Meddelelse om de  

 Bestemmelser, de ved Lov maatte træffe paa deres respektive Omrader til  

 Iværksættelse af Konventionen. og saadan Meddelelse skal ske umiddelbart  

 efter de nævnte Bestemmelsers Ikrafttræden, D.
 1. Man er enedes om, at, forsaavidt angaar Det  

 forenede Kongerige Storbritannien og Nordirland, skal denne Overenskomsts  

 Bestemmelser ikke komme til Anvendelse paa andre Dokumenter end trukne  

 Veksler, som forevises til Akcept, akcepteres eller lyder paa Betaling  

 andensteds end i Det forenede Kongerige.
 2. Samme Begrænsning kommer til Anvendelse, forsaavidt  

 angaar enhver under Hans britiske Majestæts Overhøjhed eller Mandat staaende  

 Koloni, Protektorat eller Territorium, hvor Konventionen i Henhold til Art. 9  

 maatte bringes i Anvendelse, dog under Forudsætning af, at Meddelelse om en  

 saadan Begrænsning sendes til Folkeforbundets Generalsekretær inden den Dag,  

 da Konventionen træder i Kraft paa vedkommende Territorium.
 3. Man er ligeledes enedes om, at nærværende  

 Konventions Bestemmelser, forsaavidt angaar Nordirland, kun skal bringes til  

 Anvendelse med sadanne Ændringer, som maatte skønnes fornødne.
4. Ethvert Medlem af Folkeforbundet og enhver Stat  

 udenfor dette, som i Henhold til Art. 4 ønsker at tiltræde Konventionen, men  

 med den ovenfor under Stykke 1 nævnte Begrænsning, kan give Folkeforbundets  

 Generalsekretær Meddelelse herom.
Generalsekretæren skal give saadan  

 Meddelelse videre til alle de Medlemmer af Folkeforbundet og Stater udenfor  

 dette, i hvis Navn Konventionen er undertegnet eller tiltraadt, med samtidig  

 Forespørgsel, om disse har nogen Indvendinger at fremsætte.
 Hvis ingen Indvending er fremsat indenfor en Frist af seks Maaneder at  

 regne fra Datoen for nævnte Meddelelse, anses det Land, der gør Fordring paa  

 omhandlede Begrænsning, som Deltager i Konventionen med denne Begrænsning.
 Til Bekræftelse heraf har de Befuldmægtigede undertegnet nærværende  

 Protokol.
 Udfærdiget i Geneve den syvende Juni Nitten Hundrede og Tredive i et  

 Eksemplar, som skal deponeres i Folkeforbundets Sekretariats Arkiv; en  

 ligelydende Kopi skal tilstilles samtlige Medlemmer af Folkeforbundet og alle  

 paa Konferencen repræsenterede Stater udenfor dette.
De i Handelsministeriets Bekendtgørelse Nr. 350 af Dags Dato in fine  

 anførte Lande har med Undtagelse af Grækenland under de sammesteds anførte  

 Datoer deponeret deres Ratifikationsinstrument vedrørende Konventionen hos  

 Folkeforbundets Generalsekretær.
Ved Deponeringen har den schweiziske  

 Regering meddelt, at Ratifikationen af Konventionen ikke vil træde i Kraft  

 forinden Revision af den schweiziske Veksel- og Checklovgivning har fundet  

 Sted.
 Hvilket herved bringes til almindelig Kundskab med Tilføjende, at  

 Konventionen træder i Kraft den 1. Januar 1934.
 Ministeriet for Handel og Industri, den  

 29. November 1933.
C.N.Hauge.- /Helper.
