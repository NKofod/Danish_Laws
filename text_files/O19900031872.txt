Resumé  


  

 Ombudsmanden aflagde i efteråret 1990 og foråret 1991 ialt 4 besøg på  

 hospitalet.
Ombudsmanden besøgte 7 afdelinger, et distriktspsykiatrisk kontor  

 samt hospitalets værksteder, arbejdspladser og ergoterapier.
Ombudsmanden fremhævede, at de besøgte afdelinger generelt er  

 mangelfulde bl.a. på grund af patienternes ringe muligheder for at have nogen  

 form for privatliv.
Ombudsmandens udtalelse om de fysiske forhold rettede sig  

 især imod den ungdomspsykiatriske afdeling, idet de øvrige mangelfulde  

 afdelinger efter planen vil blive lukket i løbet af sommeren 1991.  

 Ombudsmanden fandt det beklageligt, at der på 2 af de besøgte 7 afdelinger  

 ikke  

 var tilknyttet ergoterapeut, og understregede betydningen for psykiatriske  

 patienter af varierede beskæftigelsestilbud såvel centralt som på de enkelte  

 afdelinger.
 Om udskrivning af patienter til institutioner m.v. bemærkede ombudsmanden,  

 at det må være et nødvendigt led i behandlingen og omsorgen for psykiatriske  

 patienter, at der skabes de bedst mulige vilkår for etablering og udnyttelse  

 af det nødvendige institutionsmæssige grundlag for udskrivning og  

 efterbehandling af færdigbehandlede patienter.
 Efter besøget i det distriktspsykiatriske kontor bad ombudsmanden  

 om at modtage en tidsplan for det videre arbejde med distriktspsykiatriplanen  

 og om at modtage underretning om udbygningen af de øvrige planlagte  

 distriktskontorer. (J. nr. 1990-1124-618).
 Besøg på Psykiatrisk Hospital i Risskov.
 Den 31. maj  

 1991 afgav jeg følgende redegørelse om besøg på Psykiatrisk Hospital i Århus  

 (Risskov):
 "Den 20. og 21. november  

 og den 14. december 1990 samt den 14. marts 1991 besøgte jeg - efter  

 invitation  

 fra Århus Amtskommune - Psykiatrisk Hospital i Århus (Risskov).
 Uanset at mine besøg på  

 Psykiatrisk Hospital i Århus ikke havde karakter af en egentlig inspektion  

 (da  

 hospitalet er amtskommunalt), afgiver jeg efter aftale med sygehusledelsen en  

 rapport om besøget, jf. § 3 i instruksen for Folketingets Ombudsmand.
 Jeg besøgte følgende  

 afdelinger på hospitalet:
 En åben distriktspsykiatrisk  

 afdeling, afsnit C, afdeling 89.
 En lukket modtageafdeling,  

 afsnit B, afdeling 1.
 Tre langtidspsykiatriske  

 afdelinger, afsnit B, afdeling 16 og 33 og afsnit C, afdeling 19 (Egebo).
 En gerontopsykiatrisk  

 afdeling, afsnit D, afdeling 48.
 En ungdomspsykiatrisk  

 afdeling, afdeling 43.
 Endvidere besøgte jeg  

 hospitalets centrale værksted og de centrale ergoterapier.
 Endelig besøgte jeg et  

 distriktspsykiatrisk lokalkontor i Viby og Højbjerg.
 Afdelingerne m.v. var udvalgt  

 i samarbejde med sygehusledelsen.
 Under besøgene havde jeg  

 drøftelser med sygehusledelsen, med ledelse og personale på de besøgte  

 afdelinger og med personalet på værkstedet og i ergoterapierne.
 Endvidere havde jeg samtaler  

 med personalerepræsentanter, med patientforeningen og med en række patienter,  

 som havde ønsket samtaler med mig.
 I Generelt om hospitalets organisation.
Hospitalet i Risskov er Århus  

 Amtskommunes psykiatriske hospital.
Hospitalets 3 optageafsnit dækker sammen  

 med hospitalsafsnittene i Randers og Silkeborg det samlede behandlingstilbud  

 for psykiatriske patienter i Århus Amt.
 Psykiatrisk hospital i Århus,  

 som er beliggende på et areal ved Århus Bugt, er centreret omkring et gammelt  

 bygningskompleks anlagt oprindeligt i årene 1849 til 1851. Den første patient  

 blev indlagt den 1. september 1852. Hospitalet er senere i både forrige og  

 dette århundrede udbygget, og mange af de gamle, arkitektonisk værdifulde,  

 bygninger er senere renoverede og moderniserede.
De alment voksenpsykiatriske  

 behandlingstilbud på psykiatrisk hospital udgår fra 3 ligestillede  

 hospitalsafsnit, A, B og C, som tilsammen dækker et optageområde på 425.000  

 indbyggere.
Afsnittene rummer pr. 1. januar 1991 henholdsvis 111, 119 og 111  

 sengepladser, hvortil kommer et gerontopsykiatrisk sengeafsnit med 32  

 sengepladser og et psykiatrisk børnehospital med 29 sengepladser.
Til  

 hospitalet er knyttet en række ambulante afsnit, et retspsykiatrisk afsnit,  

 en  

 oligofreniklinik, en alkoholklinik samt psykologiske- og psykoterapeutiske  

 afsnit.
I 1990 fandt i alt cirka 30.000 lægelige ambulante behandlinger sted  

 på  

 hospitalet.
De distrikt-psykiatriske ambulante ydelser er ikke medregnet i  

 dette tal.
 Til hospitalet, som er et  

 universitetshospital, hører 3 institutter for henholdsvis psykiatrisk  

 demografi,  

 cytogenetik og psykofarmakologi; endvidere et lægebibliotek samt WHO  

 collaborating center.
 De indlagte patienter  

 fordelte sig i 1989 således på de forskellige afsnit:
 Sengeafsnit:
Heldøgns indl.
Deldøgns indl.
Ambulante kontakter A 629 115 B 633 123 Ca. 30.000 C 623 114 D 151 - Børneafsnit 97 68 Hospitalets  

 øverste ledelse udgøres af en direktør, en cheflæge og en chefsygeplejerske.  

 Hver af de 4 afdelinger står under ledelse af en administrerende overlæge og  

 en  

 oversygeplejerske.
Dækningsområdet for de alment psykiatriske afsnit, A, B og  

 C, er opdelt geografisk, mens det gerontopsykiatriske afsnit D og  

 børnepsykiatriske  

 afsnit er amtsdækkende.
Børnepsykiatrisk afsnit har endvidere  

 landsdelsopgaver.
Patienter, der indlægges på  

 psykiatrisk hospital, skal passere igennem Modtagelsen.
Ca. 90 pct. af  

 patienterne indlægges akut, det vil navnlig sige ved akut henvisning fra egen  

 læge, vagtlæge eller somatisk skadestue.
Fra Modtagelsen viderevisiteres  

 patienterne  

 til de enkelte afsnit.
Omend langt den største del af patienterne indlægges  

 akut fungerer Modtagelsen ikke som en psykiatrisk skadestue, idet kravet om  

 lægehenvisning som hovedregel fastholdes.
Patienter, der henvender sig  

 spontant  

 og uden lægehenvisning vil ikke blive afvist uden forudgående samtale og  

 vurdering.  

 Ofte kan problemet løses ved henvisning til egen læge eller  

 distriktspsykiatri.  

 Hertil kommer, at Modtagelsen råder over 8 observationsbrikse, som patienter  

 kan tilbydes i indtil 24 timer, hvilket giver patienten tid til at falde til  

 ro og hospitalet mulighed for eventuelt at udfinde andre løsninger end  

 indlæggelse.
Akut indlæggelse uden lægehenvisning kan undtagelsesvis finde  

 sted, men først efter forudgående vurdering i Modtagelsen.
Det sker således  

 ind  

 imellem, at tidligere patienter indlægges akut uden lægehenvisning.
 Hospitalets udvikling siden  

 1980 har været præget af organisatoriske ændringer, herunder ændringer som  

 følge af planlægningsarbejdet omkring distriktspsykiatrien.
Som en konsekvens af sektoropdelingen  

 af amtet er afsnit A, B, og C alment voksenpsykiatriske afsnit.
Hvert af  

 hospitalets sengeafsnit A, B og C er opdelt i lukkede modtageafdelinger,  

 distriktsafdelinger og rehabiliterings- eller langtidsafdelinger.
På samtaler  

 med ledelsen forstod jeg, at behandlerpersonalet ud fra et  

 behandlingssynspunkt  

 ikke finder behov for en udskillelse i særlige patientkategorier.
Undtaget  

 fra synspunktet er dog helt unge og helt gamle mennesker, og hospitalet  

 arbejder  

 hen imod at udskille unge og gamle fra de alment psykiatriske afsnit.  

 Plejemæssige synspunkter taler endvidere for at udskille de retspsykiatriske  

 patienter på selvstændige afdelinger, hvorimod hospitalet ikke har planer om  

 at oprette særlige afdelinger for narkomaner eller oligofrene.
Ved siden af det videre  

 planarbejde omkring distriktspsykiatrien er oprettelsen af et  

 ungdomspsykiatrisk  

 og et retspsykiatrisk afsnit blandt de muligt forestående organisatoriske  

 opgaver.
Af væsentlige øvrige fremtidige opgaver fremhævede sygehusledelsen  

 især fortsat renovering af det gamle hospitalskompleks, herunder  

 gennemførelse  

 af generelle kvalitets- og miljøforbedringer med henblik på opfyldelse af  

 psykiatrilovens krav om god sygehusstandard.
Opgaverne retter sig ikke mindst  

 imod de lukkede hospitalsafdelinger.
 Distriktspsykiatri.
Indsatsen vedrørende psykisk  

 syge i Århus Amt finder sted på grundlag af en psykiatriplan vedtaget af  

 Århus  

 Amtsråd i december 1988. Planen er en videreudvikling af det  

 distriktspsykiatriske planlægningsarbejde, der i Århus Amt som i andre af  

 landets amter allerede i nogle år har været i gang.
Psykiatriplanen har som  

 sin grundlæggende ide en decentralisering af behandlingen af psykiatriske  

 patienter med det sigte at styrke den samlede psykiatriske indsats og -  

 gennem  

 et konkret samarbejde med bl.a. de primærkommunale socialforvaltninger - at  

 udvikle alternativer til længerevarende ophold på psykiatrisk hospital.
Det alment voksenpsykiatriske  

 behandlingsarbejde foregår med udgangspunkt i de 3 geografisk opdelte  

 hospitalsafsnit,  

 A, B og C.
Hvert af de 3 afsnit disponerer igen over 3 distriktsafdelinger, 2  

 lukkede modtageafdelinger og 2 rehabiliteringsafdelinger til behandling af  

 langtidsindlagte.
Distriktspsykiatriplanen (temaplanen) indebærer, at der til  

 hver af de i alt 9 distriktsafdelinger skal oprettes distriktspsykiatriske  

 kontorer i de enkelte distrikter.
Hver distriktsafdeling på hospitalet skal  

 således have sit korresponderende distriktskontor med fælles ansvarlig  

 overlæge.
De 2 behandlerteam (inde- og udeteamet) har herefter til opgave at  

 samarbejde og koordinere behandlingsarbejdet omkring de patienter, der har  

 deres nærmiljø i det pågældende distrikt.
Organisationsplanen kan sikre en  

 tidligere indsats i lokalmiljøet og et bedre koordineret samarbejde, dels  

 mellem de 2 behandlerteam indbyrdes, dels behandlerpersonalet og andre  

 myndigheder  

 imellem.
Det er tanken, at patienterne som en konsekvens heraf vil opnå en  

 bedre udslusning og gentilpasning i lokalmiljøet.
Udeteamets nærhed i forhold  

 til bl.a. de primærkommunale socialforvaltninger vil styrke dette samarbejde,  

 ligesom kontinuiteten i behandlingen bedre sikres ved patienternes kontakt  

 med  

 et og samme behandlerteam.
Kontinuiteten tænkes yderligere udbygget ved  

 etablering  

 af en kontaktpersonordning.
Da jeg besøgte hospitalet,  

 var planen virkeliggjort så langt, at der i 3 distrikter (ud af 9) var  

 etableret  

 egentlige distriktskontorer, hvoraf et er fuldt udbygget med læge, psykolog  

 og  

 sygeplejersker.
I de øvrige 6 distrikter er etableret  

 distriktssygeplejerskeordninger.  

 Der er forhandlinger om socialrådgiverdækning af distriktskontorerne.
Sygehusledelsen angav den  

 videre omstilling til distriktspsykiatrien som en af de væsentligste  

 fremtidige arbejdsopgaver.
Arbejdet kompliceres noget af, at hospitalet  

 samtidig er genstand for økonomiske nedskæringer.
Også samarbejdsmæssigt er  

 der tale om en omstillingsproces; især har afgrænsningen af den  

 psykiatrifaglige  

 over for den socialfaglige kompetence voldt vanskeligheder.
Som et bidrag til  

 løsningen af disse problemer er etableret et koordineringssekretariat med den  

 opgave at sikre samarbejdet mellem hospital, de amtskommunale forvaltninger  

 (social- og sundhed, undervisning- og kultur) og de primærkommunale  

 forvaltninger.
En anden foreløbig erfaring  

 med distriktspsykiatrien er en konstatering af balanceproblemer med hensyn  

 til  

 en rigtig fordeling af ressourcerne på de forskellige patientkategorier.  

 Personalet har således som en "begyndervanskelighed" for  

 distriktspsykiatrien iagttaget tendenser til at glemme mellemgruppen i den  

 forstand, at indsatsen tenderer imod at rette sig enten imod de meget tunge  

 patienter eller imod de patienter, hvis problematik i vid udstrækning er  

 karakteriseret  

 ved primært at bestå i sociale tilpasningsvanskeligheder.
Det kræver efter  

 personalets opfattelse ressourcer at skabe ligevægt i fordelingen af den  

 samlede behandlingsindsats, og det generelle indtryk er, at det er en  

 vanskelig  

 opgave at etablere distriktspsykiatri i en nedskæringsperiode.
Patienternes erfaringer med  

 distriktspsykiatriordningen kom til udtryk under min samtale med  

 patientforeningen,  

 jf. nærmere s. 28 Foreningens repræsentanter gav udtryk for, at man er  

 opmærksom  

 på de positive sider af distriktspsykiatriordningen, men fandt ikke, at  

 ordningen (bl.a. på grund af samtidige budgetnedskæringer) tilgodeser de  

 svært  

 behandlingskrævende patienters behov.
Foreningen tilkendegav som sit ønske,  

 at  

 ordningen må bringes til at fungere som et "termometer" for  

 patienternes behandlings- herunder indlæggelsesbehov, hvilket efter  

 foreningens opfattelse ikke altid er tilfældet under de nuværende forhold.
 Besøg i distriktspsykiatrien i Viby og Højbjerg.
Under et af mine besøg på  

 hospitalet havde jeg lejlighed til at aflægge besøg på et af  

 distriktskontorerne,  

 distriktspsykiatrien i Viby og Højbjerg.
Distriktskontoret udgår fra  

 psykiatrisk hospital afdeling 88, som er en åben miljøterapeutisk afdeling.  

 Distriktskontoret dækker et optageområde svarende til Viby og en del af Holme  

 socialdistrikter.
Kontoret som har eksisteret siden 1985 er løbende udbygget  

 og  

 fremtræder nu som det mest (og eneste fuldt) udviklede af de planlagte 9  

 distriktspsykiatriske kontorer i Århus Amt.
Distriktskontoret arbejder ud fra  

 følgende målsætning:
 At  

 varetage behandlingen af psykisk syge i et socialt distrikt på en sådan måde  

 at  

 patienten så vidt muligt kan blive i eget miljø.
 At  

 udvikle en samarbejdsmodel i behandlingen af psykisk syge, der sikrer at  

 patientens totalsituation såvel socialt som psykologisk ligger til grund for  

 behandlingen.
 At  

 udvikle metoder til identifikation af truede befolkningsgrupper med henblik  

 på  

 at udøve et forebyggende arbejde.
 At  

 udvikle tværsektorielt samarbejde i en sådan form, at det kan danne model for  

 omorganiseringen af arbejdet med psykisk syge inden for hospitals- og  

 socialsektoren.
Distriktspsykiatrien i Viby  

 og Højbjerg tilbyder lokal ambulant psykiatrisk behandling til indbyggere i  

 de  

 2 distrikter, som har et samlet befolkningsunderlag på ca. 53.000 indbyggere.  

 Behandlingen tilbydes primært til psykotiske og psykosenære mennesker.
I  

 mindre  

 omfang tilbydes også mennesker med neurotiske problemer og krisereaktioner  

 behandling, hvorimod distriktspsykiatrien ikke tager imod patienter, som  

 primært har misbrugsproblemer.
 Distriktskontoret er normeret  

 på følgende måde: 1 overlæge (deltid), 2 distriktssygeplejersker, en 1.  

 reservelæge, 1 psykolog (deltid), 1 socialrådgiver (deltid), 1 ergoterapeut  

 (deltid) og 1 sekretær.
 Overlægen, psykologen,  

 socialrådgiveren og ergoterapeuten er tillige tilknyttet  

 distriktspsykiatriens  

 stamafdeling, afdeling 88 på Psykiatrisk Hospital Risskov.
Udover fra Psykiatrisk  

 Hospital Risskov modtager distriktspsykiatrien henvisninger fra praktiserende  

 læger i området, fra socialforvaltningerne og fra hjemmesygeplejen.
Nogle  

 patienter henvender sig på eget initiativ uden forudgående henvisning.
Langt  

 størsteparten af henvisningerne kommer fra egen læge og Psykiatrisk Hospital  

 Risskov.
Cirka en tiendedel af patienterne henvender sig på eget initiativ  

 uden  

 forudgående henvisning, hvorimod andelen af henviste fra  

 socialforvaltningerne  

 er faldende.
Dette kan have en sammenhæng med, at distriktspsykiatrien  

 tidligere modtog et noget bredere klientel, men nu i højere grad koncentrerer  

 indsatsen om egentligt behandlingskrævende patienter.
Antallet af henviste  

 patienter var i 1990 202. Når en patient er henvist til distriktspsykiatrien  

 -  

 eller på eget initiativ har taget kontakt til kontoret - foretager  

 distriktsteamet en tværfaglig visitation.
Udfaldet af visitationen bliver i  

 en  

 del tilfælde formidling af kontakt til relevante behandlingstilbud udenfor  

 distriktspsykiatriens regi f.eks til praktiserende læger, special-læger eller  

 til sociale foranstaltninger af forskellig art.
De patienter, der efter  

 visitationen tilbydes behandling i distriktspsykiatriens regi, modtager  

 herefter individuelt udformede tilbud i form af samtaleterapi,  

 aktivtetstilbud  

 samt i relevante tilfælde medicinsk behandling.
Det konkrete patientarbejde  

 foregår altid i tæt samarbejde med alment praktiserende læger, social- og  

 sundhedsforvaltning  

 samt øvrige relevante behandlingstilbud i distriktet.
Arbejdet med patientgruppen  

 foregår dels som enkeltsamtaler som alle teamets medarbejdere behersker som  

 arbejdsredskab, dels i form af gruppeterapi, som enten foregår direkte i  

 distriktets regi eller i løsere tilknytning til distriktskontoret.
På  

 tidspunktet for mit besøg på hospitalet fungerede følgende grupper: en  

 medicingruppe, en sorg- og tabsgruppe, en gruppe for unge mødre og en  

 kvindegruppe.  

 Gruppen for unge mødre er startet i distriktspsykiatriens regi, men fungerer  

 nu  

 som en selvstændig selvhjælpsgruppe, mens kvindegruppen arbejder i det lokale  

 omsorgscenters regi under supervision af distriktspsykiatriens medarbejdere.  

 Herudover fungerer i samarbejde mellem distriktspsykiatriens ergoterapeut og  

 omsorgscentret en "torsdagsgruppe" med aftenåbning, bl.a. med det  

 formål at imødekomme behovet for et lokalt værested for psykiatriske  

 patienter  

 i eftermiddags- og aftentimerne.
I samarbejde med den lokale kirke fungerer  

 tillige en "genbrugs", hvor teamets ergoterapeut og kirken forsøger  

 at opdyrke utraditionelle integreringsmuligheder i lokalsamfundet.  

 Distriktspsykiatrien har dispositions- og henvisningsret til et antal pladser  

 i "genbrugsen" og tilsvarende til en gymnastik- og litteraturgruppe  

 under lokalområdets afdeling af Århus Kommunes Lilleskole for Voksne.
 Under oprettelse er en natur-  

 og motionsgruppe, yderligere en medicingruppe og to analytiske grupper  

 ligesom  

 distriktspsykiatrien overvejer oprettelse af en pårørendegruppe, en pargruppe  

 og en gruppe for helt unge.
Generelt i  

 distriktspsykiatriens arbejde prioriteres samarbejdet med områdets alment  

 praktiserende læger og social- og sundhedsforvaltninger højt.
Samarbejdet  

 udmønter sig bl.a. i oplysnings- og undervisningsvirksomhed overfor de  

 forskellige samarbejdspartnere.
Således tilbyder distriktspsykiatriens  

 forskellige faggrupper konsulent- og supervisionsvirksomhed overfor områdets  

 læger og social- og sundhedsarbejdere.
Tidligere afholdtes tillige jævnlige  

 møder med socialforvaltningerne, men sådanne møder har på grund af  

 kapacitetsproblemer  

 i socialforvaltningerne måttet begrænses.
Samarbejdet med  

 socialforvaltningerne foregår nu primært omkring enkeltsagsbehandlingen.
 Distriktsteamets arbejdstid  

 fordeler sig nogenlunde ligeligt på direkte (individuelt eller  

 gruppeorienteret)  

 patientarbejde og indirekte patientarbejde, det vil sige mere generelle  

 samarbejdstiltag overfor kontorets samarbejdsparter herunder konsulent-,  

 undervisnings-  

 og supervisionsfunktioner.
 Siden sin start i 1985 er  

 distriktskontorets arbejde løbende blevet evalueret og undervejs udbygget og  

 forbedret i overensstemmelse med de indhøstede erfaringer.
I forhold til kontorets  

 målsætning som ovenfor beskrevet i 4 punkter, er den foreløbige erfaring, at  

 distriktspsykiatrien har bidraget til en tydeligere identifikation af den  

 psykiatriske patientgruppe, men foreløbig kun i mindre grad til en nærmere  

 afgrænsning af arbejdsfordelingen mellem den psykiatrifaglige og den  

 socialfaglige  

 ekspertise i distriktet.
Det er dog indtrykket, at distriktspsykiatrien har  

 bidraget til i højere grad at synliggøre psykisk sygdom i den primærkommunale  

 sektor og i lokalsamfundet.
Erfaringer understreger vigtigheden og  

 betydningen af det tværsektorielle samarbejde omend selve  

 organisationsmodellen  

 til stadighed er under debat såvel eksternt i forhold til øvrige  

 samarbejdspartnere  

 i området som internt mellem behandlerpersonalet på hospitalsafdeling og  

 distriktskontor.  

 I antallet af indlæggelser af patienter fra distriktet har hospitalet  

 registreret et jævnt fald, dog ikke svarende til det antal behandlinger der  

 udføres i distriktspsykiatrien.
Dette sidste hænger formentlig sammen med, at  

 distriktspsykiatriens opsøgende virksomhed og beliggenhed i lokalmiljøet  

 bidrager til, at behandlingskrævende patienter lettere kommer i kontakt med  

 det psykiatriske behandlingssystem end tidligere.
II.
De besøgte afdelinger:
 1. Åben distriktsafdeling, afdeling 89.
 Afdelingen, som er normeret  

 til 16 patienter, modtager patienter fra Århus Kommune, Socialdistrikt Syd.
På besøgsdagen var der  

 indlagt 16 patienter.
Patienterne var mellem 24 og 83 år gamle.
Patienternes  

 indlæggelsestid på afdelingen varierer mellem 14 dage og 8 måneder.
Afdelingen rummer 8  

 to-sengsstuer, dagligstue, spisestue, ergoterapilokale, tv-stue, køkken,  

 kontor  

 og samtaleværelse, toiletter og bad m.fl.
Det var mit hovedindtryk, at  

 afdelingen fremtrådte med et venligt præg, og at der var gjort en indsats for  

 at gøre det hyggeligt med planter, udsmykning m.v.
Imidlertid kunne  

 vedligeholdelsesstandarden være bedre - der var flere nedslidte møbler, og  

 der  

 trængte flere steder til at blive malet.
Endvidere forekom lokaliteterne at  

 være for små til 16 patienter.
Afdelingen er beliggende i et  

 tidligere sygeplejekollegium, og kollegieværelserne, der nu er indrettet som  

 2-sengsstuer, er overordentlig små.
Der er ikke mere end ca.  

 1 meter  

 mellem de to senge på stuen,  

 så patienterne opfatter det, som om de næsten sover i dobbeltseng.
Det blev  

 oplyst, at afdelingen bruger mange ressourcer på at sammensætte patienterne  

 på  

 stuerne, så de kan klare at bo så tæt sammen.
Det er utilfredsstillende, at  

 patienterne skal påtvinges et så tæt samvær med hinanden.
Jeg finder det  

 ønskeligt, at der gennemføres foranstaltninger, så patienterne ikke skal bo  

 to  

 sammen på værelser, der ikke er mere end  

 13  

 m2.
 Personalet:
 Den  

  

 lægelige stab  

  

 : en ½ overlæge, en 1.reservelæge og en kursusreservelæge,  

 som hver er til stede ca. 1 dag om ugen.
Endvidere er der til  

 afdelingen knyttet psykolog (personaletræning) 2 timer pr. uge, en ½  

 socialrådgiver  

 og 30 timer ergoterapeut pr. uge Plejepersonalet på afdelingen omfatter  

 herudover:
Personalekategori Normering Antal  

 ansatte Afdelingssygeplejerske 1 1 Øvrige  

 sygeplejersker 4 4,62 Plejere 5,19 4,57 Personaledækning Dag Aften Nat Hverdag 2-3 2 + 1 elev 1 Weekend 2 2 1 Det blev  

 oplyst, at det af og til kan være et problem for afdelingen, at der kun er 1  

 person i nattevagt.
Det kan betyde, at urolige patienter må flyttes til en  

 lukket modtageafdeling, f.eks. natten over.
Dette ville kunne afhjælpes, hvis  

 der var to personer i nattevagt.
Der er etableret en  

 kontaktpersonordning på afdelingen, således at hver patient har en eller to  

 kontaktpersoner  

 blandt personalet.
Personalets vagtskema bliver sat op på en opslagstavle i  

 afdelingen, så patienterne kan orientere sig om, hvornår deres  

 kontaktpersoner  

 er på arbejde.
 Som følge af  

 distriktspsykiatriordningen kender patienterne og personalet ofte hinanden  

 fra  

 ambulante behandlinger; og ved genindlæggelser vil patienterne (hvis ikke de  

 er flyttet i mellemtiden) blive indlagt på den samme afdeling som tidligere.
 Afdelingen har tilknyttet en  

 ergoterapeut 30 timer om ugen.
 2. Lukket modtageafdeling, afdeling 1.
Afdelingen er normeret til 16  

 patienter af begge køn.
Da personalet overvejende er mandligt, modtager  

 afdelingen de mandlige patienter, som er særligt urolige.
Det var indlagt 15 patienter  

 på besøgsdagen.
To af patienterne var retspsykiatriske patienter, som blev  

 tilset af Retspsykiatrisk Klinik.
 Af retspsykiatriske patienter  

 kan afdelingen modtage op til 3 rets-observander og herudover modtage  

 behandlingsdømte patienter.
Afdelingen er pæn og  

 velholdt.
Der er gjort meget ud af at male i mange forskellige farver og på  

 anden måde udsmykke afdelingen med billeder, plakater, blomster etc.
 På afdelingen, som er  

 beliggende i stueetagen, er der - ud over stuerne (6 2-sengs- og 3  

 1-sengsstuer) - spisestue, dagligstue med tv, et mindre opholdsrum med  

 stereoanlæg, køkken, kontor, besøgsværelse, toiletter etc.
I kælderen er der et  

 aktivitetsrum og en patientstue med køkkenfaciliteter, som afdelingen delte  

 med en anden afdeling.
Patienterne har mulighed for at spille bordtennis og  

 for  

 at lave forskellige hobbybetonede aktiviteter.
Kælderen er normalt åben hver  

 dag fra kl. 9 (10) til ca. 11.15.
 Afdelingen har adgang til en  

 lukket have.
 For de patienter, som ikke  

 har terrænfrihed, bliver der - som et minimum - hver dag arrangeret en tur i  

 haven.  

 I hvilket omfang, disse patienter herudover kan komme ud i fri luft, afhænger  

 af, om der er personale til at følge dem.
 Personalet:
 Den lægelige stab på afdeling  

 1 omfatter ½ overlæge og 2 reservelæger.
 Endvidere er der til  

 afdelingen knyttet 1 times psykologbistand pr. uge og ½ socialrådgiver.
 Plejepersonalet på afdelingen omfatter  

 herudover:
Personalekategori Normering Antal ansatte Afdelingssygeplejerske 1 1,00 Øvrige sygeplejersker 7 3,00 Plejere 11,95 15,95 Personaledækning Dag Aften Nat Hverdag 5 3-4 2 Week-end 4 3 2 Da personalet  

 som nævnt overvejende er mandligt (det har tidligere været en mands-afdeling)  

 trækkes der på det mandlige personale til alarm-tilkald ved uro på andre  

 afdelinger.
 Der er ikke knyttet nogen  

 ergoterapeut til afdelingen.
Plejepersonalet er delt op i  

 4 grupper.
Umiddelbart efter indlæggelsen bliver patienterne tilknyttet en af  

 grupperne, der herefter udgør patientens kontaktpersonale.
3. De langtidspsykiatriske afdelinger (afdeling  

 16,33 og 19) Afdeling 16 og 33 er  

 beliggende i en af de ældste bygninger (opført i 1849-52) på hospitalet.  

 Afdeling  

 19 (= Egebo) er beliggende i en bygning, der blev opført i begyndelsen af  

 1960´erne som en midlertidig bygning.
 Det blev oplyst, at alle tre  

 afdelinger ville blive lukket i løbet af sommeren 1991 og overflyttet til  

 renoverede bygninger.
 Om forholdene på  

 besøgstidspunktet bemærker jeg følgende:
 Afdeling 16  

  

 er en lukket langtidsafdeling med 16 sengepladser.  

 Patientgruppen er hovedsagelig patienter med mangeårige psykiske lidelser.  

 Patienterne er i alderen fra 25 til 66 år, og flertallet af patienterne er  

 mænd. 13 patienter havde været indlagt på afdelingen mere end ½ år, en enkelt  

 patient havde været på afdelingen i 8 år.
Afdeling 33  

  

 er en åben langtidsafdeling.
Patienterne er gennemsnitligt  

 indlagt mellem et halvt og 2 år.
Der er dog eksempler på meget langvarige  

 indlæggelser.
 Afdeling 19  

  

 er en lukket langtidsafdeling med plads til 14 patienter.  

 Gennemsnitsalderen for patienterne er omkring 30 år, og patienterne er i  

 reglen  

 indlagt i afdelingen i mindst 1 år.
 På både afdeling 16 og  

 afdeling 33 modtages endvidere en betydelig mængde dagpatienter.
 Fællesfaciliteter:
 På  

  

 afdelingerne 16 og 33  

  

 er opholdsstuerne og gangen dekorerede med  

 billeder, blomster og gardiner.
De to afdelinger har ingen  

 spisestue, så patienter og personale må spise ved borde, som er stillet op i  

 gangen.
Selv om gangen er meget bred, forekommer arrangementet ikke  

 hensigtsmæssigt.
 På  

  

 afdeling 19  

  

 er den almindelige vedligeholdelsesstandard ikke god,  

 og bygningen forekommer i det hele taget ikke særlig velegnet til formålet.
På  

  

 alle tre afdelinger  

  

 er nogle af toilet- og badeforholdene kritisable.  

 På afdeling 16 står 3 toiletter uændret fra afdelingen var gerontopsykiatrisk  

 afdeling og indrettet til kørestolspatienter.
På afdeling 33 og 19 er flere  

 af  

 toiletterne at sammenligne med "offentlige" toiletter (uden et  

 "aflukket" præg, men kun med en lav skillevæg mellem herre- og  

 dametoilet) Sovestuerne:
På  

  

 afdeling 16 og 33  

  

 er der flere 3- og 4-sengsstuer, som alle er  

 meget sparsomt udstyrede.
De forekommer uegnede som opholdssteder for  

 patienter, der måtte have behov for at være sig selv og for at sætte et  

 personligt  

 præg på det sted, hvor de skal opholde sig - for nogles vedkommende i flere  

 år.
 Afdelingernes personale  

 oplyste, at flere af patienterne ganske givet ville have stor glæde af at  

 have  

 enestue.
 Beskæftigelsesmuligheder:
 Afdeling 16 har  

  

 ikke  

  

 tilknyttet ergoterapeut, til trods  

 for at langtidsafdelinger har et stort behov for ergoterapeutbistand.
 Færdigbehandlede patienter:
Et stort problem navnlig for  

 afdeling 16 og afdeling 19 er at skaffe hensigtsmæssige pladser til  

 patienter,  

 som er færdigbehandlede.
På besøgsdagen var der på  

  

 afdeling 16  

  

 3 af de 16 patienter, som afdelingen fandt var færdigbehandlede  

 (i den forstand at ansøgning om institution var indgivet). På  

  

 afdeling 19  

  

 var 9 af de 14 patienter  

 færdigbehandlede.
For cirka et halvt år siden  

 blev 5 patienter udskrevet fra  

  

 afdeling  

 16  

  

 til et plejehjem for personer med vidtgående psykiske handicap  

 (plejehjem oprettet i henhold til bistandslovens § 112). Det er personalets  

 vurdering, at der stadig er mange af hospitalets patienter, som ville kunne  

 få  

 en bedre tilværelse uden for hospitalet.
Det er imidlertid svært at skaffe  

 det  

 fornødne antal plejehjemspladser.
For tiden arbejder personalet  

 på afdelingen 16 med en gruppe på 6 patienter, som man håber på et tidspunkt  

 at  

 kunne flytte til et plejehjem.
Patienterne træner i forskellige daglige  

 færdigheder, for eksempel indkøb og madlavning.
 Personalet på afdeling 16:
 Den lægelige stab på  

 afdelingen omfatter 1/3 overlæge og ½ 1. reservelæge.
 Til afdelingen er endvidere  

 knyttet psykolog (1 time pr. uge) og 1/3 socialrådgiver.
 Plejepersonalet på afdelingen omfatter  

 herudover:
Personalekategori Normering Antal ansatte Afdelingssygeplejerske 1 1,00 Øvrige sygeplejersker 5 1,54 Plejere 11,08 14,54 Personaledækning Dag Aften Nat Hverdag 5 2-3 2 Week-end 3 2-3 2 Personalet på afdeling 19:
 Den lægelige stab på  

 afdelingen omfatter 1/3 overlæge og ½ 1. reservelæge, der begge kommer i  

 afdelingen 2 dage om ugen.
 Endvidere er der til  

 afdelingen knyttet 2 timers psykolog pr. uge, 1/3 socialrådgiver og en  

 fuldtids ergoterapeut.
 Plejepersonalet på afdelingen omfatter  

 herudover:
Personalekategori Normering Antal ansatte Afdelingssygeplejerske 1 1,00 Øvrige sygeplejersker 7 5,22 Plejere 8,75 10,54 Personaledækning Dag Aften Nat Hverdag 4 3 2 Week-end 3 3 2 Personalet på afdeling 33:
 Den lægelige stab på  

 afdelingen omfatter 1/3 overlæge, ½ 1.reservelæge og ½ reservelæge.
 Herudover er der til  

 afdelingen knyttet psykolog (1½ time pr.uge), 1/3 socialrådgiver og 30 timers  

 ergoterapeut pr. uge.
 Plejepersonalet på afdelingen omfatter  

 herudover:
Personalekategori Normering Antal ansatte Afdelingssygeplejerske 1 1,00 Øvrige sygeplejersker 6 4,97 Plejere 5,98 7,51 Personaledækning Dag Aften Nat Hverdag 4 2 1 Week-end 2 2 1 4. Gerontopsykiatrisk afsnit, afdeling 48 Afdeling 48 er den ene af de to afdelinger i det gerontopsykiatriske afsnit  

 D.
Afsnit D har ansvar for ambulant og hospitalsbaseret behandling af ældre  

 med gerontopsykiatriske problemer i hele Århus amt.
Afdelingen betragtes som  

 et pionerafsnit inden for sit område.
 Afsnittets arbejdsområde er:
 Rådgivning af læger.
 Ambulant vurdering og behandling i eget hjem og på plejehjem.
 Plejefaglig rådgivning til hjemmepleje og plejehjem.
 Rådgivning til familie.
 Forebyggelse af indlæggelser på grund af sociale forhold. ("causa  

 socialis").
 Hospitalsindlæggelse på specialafdeling.
Når patienterne indlægges på  

 afsnittet, udføres der diagnostisk udredning og behandling med henblik på  

 udskrivning til eget hjem eller til plejehjem.
Der er ingen langtidspatienter  

 på afsnittet.
Den gennemsnitlige indlæggelsestid er 2-3 måneder.
Afsnittet lægger vægt på at  

 være et hospital og ikke et hjem for patienterne.
Patienternes hjem er i  

 kommunerne (plejehjem eller eget hjem).
I 1990 var der indlagt cirka  

 180 patienter på afsnittet (som indtil 7. december 1990 havde 48 pladser, fra  

 den 7. december 1990 har afsnittet 32 pladser). Afsnittet havde cirka 475  

 forespørgsler om indlæggelse i 1990. Alle, der søger om indlæggelse, bliver  

 undersøgt i eget hjem (eller plejehjem) og bliver søgt behandlet dér af  

 distriktspsykiatrien.  

 De fleste indlæggelser er således planlagt efter forvisitation.
Kun  

 patienter,  

 som tvangsindlægges, kommer uden forvisitation.
 De fysiske rammer:
 Afdeling 48 havde på  

 besøgstidspunktet plads til 16 patienter, fra den 7. december 1990 32  

 patienter.
 Udover stuerne (6 enestuer og  

 5 to-sengsstuer) er der spisestue, opholdsstue, 4 toiletter, 3 baderum med  

 hver 2 brusebade, kontor m.v.
 Afdelingen er nyistandsat og  

 meget flot.
 Sovestuerne er indrettede som  

 somatiske hospitalsstuer med hospitalssenge og en i øvrigt sparsom møblering.  

 Dette er tilstræbt af afdelingen for at understrege, at afdelingen er et  

 hospital  

 og ikke patienternes hjem.
Patienterne kan låse dørene  

 til stuerne indefra.
Uden for hver stue er der opsat store farvestrålende  

 skilte med navnene på stuens beboere.
Det blev oplyst, at de demente bevarer  

 et  

 forhold til det skrevne i længere tid end de bevarer et forhold til billeder.
Afdelingen er beliggende på  

 1. sal, og der er elevator til stueetagen, hvor der er udgang til en stor  

 have.
Udgangsdørene på afdelingen er låst, for at patienterne ikke skal  

 forvilde sig ud.
 Ergoterapi:
Afsnit D har tilknyttet en  

 ergoterapi, som ligger i nogle andre bygninger.
Det vil sige at patienterne  

 skal ud i frisk luft for at komme over i terapien, og den lille tur skønnes  

 meget væsentlig.
Ergoterapien indgår som et  

 led i behandlingen; og de patienter, som er i stand til det, er i terapien  

 hver  

 dag.
Ergoterapien er åben for patienterne fra klokken 9.30 til klokken 11.30  

 og  

 fra klokken 13.30 til klokken 15.30. Om formiddagen arbejdes der med  

 optræning  

 af daglige færdigheder; om eftermiddagen foregår mere rekreative aktiviteter  

 som f.eks. kaffebord, spil, sang, musik, film m.v.
I ergoterapiens kælder er  

 indrettet et værksted, som hovedsagelig benyttes af de "aktive"  

 mandlige patienter, bl.a. tidligere håndværkere.
I værkstedet er der  

 forskelligt værktøj, og der er mulighed for at lave meget enkelt  

 industriarbejde.
 Personale:
 Den lægelige stab på  

 afdelingen omfatter en ½ overlæge og en vagtfri 1. reservelæge.
 Endvidere er der til  

 afdelingen knyttet 1/3 psykolog, 1/3 socialrådgiver og 30 timers  

 ergoterapeut.
 Plejepersonalet på afdelingen omfatter herudover:
Personalekategori Normering Antal ansatte Afdelingssygeplejerske 1 1,00 Øvrige sygeplejersker 9 5,92 Plejere 10,92 14,00 Personaledækning Dag Aften Nat Hverdag 5 3 2 Week-end 4 3 2 5. Ungdomspsykiatrisk afdeling, afdeling 43.
Afdelingen er en lukket  

 (eller aflåst) afdeling med 8 døgnpladser.
Et begrænset antal patienter er  

 tilknyttet afdelingen til ambulant efterbehandling.
 Den gennemsnitlige alder for  

 patienterne, som både er mænd og kvinder, har i de sidste år været omkring 19  

 år (15-22 år). Patienterne er gennemsnitligt indlagt på afdelingen i 2-3  

 måneder (med en maximal indlæggelsestid på 3/4 år).
Diagnostisk er der udtalt  

 overvægt af psykotiske og grænsepsykotiske patienter.
Af ikke-psykotiske  

 patienter har der altid været indlagt en del patienter på afdelingen med  

 anorexia nervosa.
 Afdelingen modtager enkelte  

 mentalobservander, og andre patienter har verserende straffesager.
 De fleste patienter henvises  

 fra Psykiatrisk Hospitals voksenpsykiatriske afsnit, hvoraf kun en del bliver  

 indlagt, og det blev oplyst, at afdelingen i det hele kun får kontakt med en  

 brøkdel af alle patienterne på Psykiatrisk Hospital i den pågældende  

 aldersgruppe.
 Der synes at være et stigende  

 antal henvisninger fra de psykiatriske afdelinger i Randers og Silkeborg.
 Det blev oplyst, at  

 indlæggelser ofte bliver forlænget, fordi der er betydelig forsinkelse i  

 bevillingen af de sociale foranstaltninger, der planlægges under  

 indlæggelsen.
I behandlingen er miljøterapi  

 grundlæggende; desuden kan der tilbydes kortvarig gruppeterapi og  

 individualterapi.
Indlæggelseskriterierne er ikke helt velafgrænsede, men  

 afgørende er dels, om vedkommende forsvarligt kan være i afdelingen, dels om  

 vedkommende kan drage fordel af behandlingstilbuddet, især miljøterapien.
Det  

 betyder, at bl.a. meget urolige patienter normalt ikke kan indlægges i  

 afdelingen.
 Afdelingens fysiske rammer.
På afdelingen er der 4  

 2-sengsstuer.
Undertiden bor der tre patienter på stuerne, hvis  

 kønsfordelingen  

 eller behov for eneværelse nødvendiggør det.
Stuerne er sparsomt udstyrede  

 med  

 skabe, senge og skriveborde.
Afdelingen har 1 spisestue, 1  

 dagligstue og i et smalt rum (et tidligere køkken) en TV-stue.
TV-stuen er af  

 meget dårlig standard.
Toiletforholdene er  

 ualmindelig dårlige.
Toiletterne er gammeldags, har ikke et  

 "aflukket" præg og minder om offentlige toiletter.
Hertil kommer,  

 at  

 de anvendes som depot for rengøringspersonalet (som i øvrigt også er henvist  

 til at anvende toiletterne til omklædning).
 Der er et værksted på  

 afdelingen,hvor patienterne har mulighed for at arbejde med træ, læder,  

 tegning/maling,  

 syning m.m.
 Der er et meget lille  

 samtalerum (ca.  

 6 m2  

 med skråvægge). Hvis rummet er optaget eller for lille, må samtaler med  

 patienter, deres pårørende, ansatte i amtskommunale institutioner og  

 socialforvaltningen foregå i et kontor, som samtidig er gennemgangsrum.
En mønttelefon står lige ved  

 indgangsdøren.
Patienterne og deres pårørende har flere gange givet udtryk  

 for,  

 at de var kede af, at patienterne ikke har mulighed for at tale uforstyrret.
 Afdelingen har i marts 1991  

 foreslået hospitalets lokaleudvalg, at afdelingen udvides med 2 lokaler fra  

 afdeling 41 (som ligger i forlængelse af afdeling 43). Dette kunne løse  

 problemet med det manglende samtaleværelse og med mønttelefonens placering.
Den generelle  

 vedligeholdesstandard på afdelingen er meget dårlig -bl.a. regner det igennem  

 loftet i den ene af stuerne og på toilettet.
Vinduesrammerne er porøse, nogle  

 vinduer kan ikke lukkes ordentligt; andre har måttet sømmes fast, således at  

 de  

 ikke kan åbnes.
Maling på lofter, vægge etc. er mange steder faldet af eller  

 skrammet.
 Beskæftigelsesmuligheder:
 Afdelingen forsøger, og  

 gennemfører, mange aktiviteter:
 Patienterne tilbydes  

 køkkenterapi (to patienter ad gangen med personale). Afdelingen får maden i  

 delvis utilberedt stand.
 Patienterne kan benytte  

 værkstedet og videre forskellige udendørsaktiviteter som f.eks. boldspil.
 Der er jævnlige besøg på  

 arbejdspladser og uddannelsessteder.
 Få dage efter mit besøg  

 skulle afdelingen til Norge på skitur.
 Personalet.
 Personalenormeringen  

 (fuldtidsstillinger) er følgende:
3 sygeplejersker 4 plejere (heraf 2 halvtids nattevagter) 2 pædagoger 2 ergoterapeuter 1 sekretær 3/4 socialrådgiver 1/2 1. reservelæge Psykolog Fysioterapeut TILKNYTTET 1/4 overlæge Personaledækning Dag Aften Nat Hverdag 3-5 2 1 Week-end 2 2 1 Afdelingen har ikke  

 selvstændig status med egen overlæge og oversygeplejerske, og afdelingen  

 finder ikke, at normeringen er tilfredsstillende f.eks. hvad angår psykolog,  

 socialrådgiver og læge.
At der kun er en enkelt nattevagt, sætter grænser  

 for,  

 hvilke patienter der forsvarligt kan indlægges på afdelingen.
En ungdomspsykiatrisk afdeling Det er afdelingens vurdering,  

 at der ikke er kapacitet til at udføre de opgaver, som i dag forventes af en  

 ungdomspsykiatrisk afdeling.
Det drejer sig især om visitation, ambulant  

 arbejde, udslusningsfunktion og konsultativ virksomhed.
Afdelingen har kun  

 kunnet påtage sig en mindre del af det skønnede behov for ungdomspsykiatrisk  

 behandling i alderen op til ca. 21 år i Århus Amt, hvilket f.eks. påvirker  

 visitationen uheldigt og vanskeliggør samarbejdsrelationer.
Afdelingens  

 begrænsede kapacitet reducerer antallet af henvisninger, og visse  

 klientkategorier må fravisiteres.
I flere år har der på  

 Psykiatrisk Hospital været talt om, at etablere et selvstændigt  

 ungdomspsykiatrisk  

 afsnit, og herunder har der været indledende forhandlinger mellem  

 voksenhospitalet  

 og Psykiatrisk Børnehospital, som har 2 ungdomsafdelinger for 13-18 årige.
I  

 begyndelsen af 1990 besluttede ledelsen på Psykiatrisk Hospital, at der  

 skulle  

 udarbejdes et oplæg om behovet for en udbygning af den ungdomspsykiatriske  

 service i amtet, og en lille arbejdsgruppe med repræsentanter for  

 voksenhospitalet,  

 børnehospitalet og social- og sundhedsforvaltningen udarbejdede et oplæg  

 (Ungdomspsykiatri  

 i Århus Amt), afgivet i maj 1990. Arbejdsgruppen udarbejdede endvidere efter  

 opfordring  

 fra Planlægningssekretariatet for psykiatri et forslag til kommissorium for  

 den nu nedsatte tværsektorielle arbejdsgruppe vedrørende ungdomspsykiatriens  

 planlægning i Århus Amt.
De foreløbige konklusioner  

 går ud på, at ungdomspsykiatri - også efter erfaringerne fra landets øvrige  

 ungdomspsykiatriske afdelinger - kan yde en særlig indsats og behandling, som  

 i  

 nogle tilfælde kan helbrede og i andre forebygge en mere invaliderende  

 udvikling og hindre, at den unge bliver kronisk syg som voksen.
Koordination  

 og  

 et bredt tværsektorielt samarbejde med udstrakt konsulentfunktion er betonet.  

 Det har været den foreløbige vurdering, at der i Århus Amt er behov for en  

 udbygget ungdomspsykiatrisk afdeling, og at det skulle undersøges, hvordan  

 der  

 kunne findes ressourser hertil.
III.
Centrale beskæftigelsestilbud:
 Både af behandlingsmæssige  

 grunde og fordi mange patienter er indlagt på hospitalet i længere perioder,  

 er det væsentligt, at der er gode og varierede beskæftigelsestilbud, som  

 patienterne finder meningsfulde.
 Jeg besøgte hospitalets  

 centrale værksted og den centrale ergoterapi.
 1. Værkstedsbygningen:
 Værkstedsbygningen indeholder  

 en lang række forskellige arbejdstilbud af lettere art, f.eks.  

 emballeringsarbejder,  

 kuvertarbejder, udstansning og anden udskæring samt diverse mindre artikler.  

 Hertil kommer et velindrettet cykelværksted.
 Der er cirka 70  

 arbejdspladser i værkstedet, men det benyttes normalt kun af cirka 30  

 patienter, hvoraf cirka to trediedele er dagpatienter.
Værkstedet fungerer som en kombination  

 af beskæftigelsesterapi og beskyttet værksted med en vis indtjeningsmulighed  

 for patienterne.
Arbejdet er akkordarbejde, og lønnen udbetales hver 14. dag.
 Fra flere sider fik jeg  

 oplyst, at der for tiden foregår en diskussion mellem hospitalet og  

 socialvæsenet  

 om, hvor funktionen "beskyttede værksteder" skal placeres; dette  

 har  

 bl.a. medført, at en del personale har måttet afgives til sådanne værksteder  

 uden for hospitalet.
 I forbindelse med tidligere  

 besøg på psykiatriske hospitaler har jeg givet udtryk for, at det må anses  

 for  

 en væsentlig afveksling for patienterne at have gøremål uden for  

 patientafsnittene, og at jeg derfor har fundet det af afgørende betydning at  

 centrale værksteder og arbejdspladser m.v. bliver opretholdt.
2. Ergoterapierne Jeg så de 4 centrale  

 ergoterapiafdelinger (A - D). Afdeling A indeholder bl.a. en garnbutik, der  

 drives som en almindelig detailforretning, et lille træ- og metalværksted  

 (der  

 dog sjældent anvendes) samt en køkkenterapi.
Afdeling B indeholder bl.a.  

 en café og "Klubben". Caféen, som drives af en patientgruppe, er  

 åben  

 på hverdage 1 time om formiddagen og 1½ time om eftermiddagen.
Klubben drives  

 ligeledes af en patientgruppe og er åben tirsdag og torsdag aften.
Her  

 foregår der forskellige arrangementer så som bankospil, folkedans og  

 diskotek.  

 Der foregår forskellige aktiviteter i caféen; bl.a. har hospitalets  

 kunstforening en nyophængning hver måned på væggene, og der er  

 lyrikeftermiddage  

 og musikalske arrangementer med patienterne, til dels i samarbejde med  

 "Gallo-skolen", som arrangerer kurser i henhold til fritidsloven.  

 Gallo-skolens undervisning tilrettelægges som hensyntagende  

 specialundervisning  

 for personer med psykiske problemer.
Hospitalets patientforening  

 udtrykte ønske om, at klubben er åben flere aftener.
Efter foreningens  

 opfattelse er der et stort behov for fritidsaktiviteter for patienterne, også  

 efter kl. 15. Navnlig er der behov for en fritidsklub, hvor de bedre af  

 patienterne kan komme om aftenen.
 Afdeling C indeholder bl.a.  

 væv, lerarbejde, fotorum samt køkkenterapi.
 Afdeling D er den oven for  

 omtalte geronto-psykiatriske terapiafdeling.
Ergoterapierne har - bortset  

 fra ergoterapi D - ikke faste åbningstider, da terapeuterne arbejder  

 decentralt  

 ude på de enkelte afdelinger.
Patienterne kan dog normalt komme ind og  

 arbejde  

 i terapierne i følge med en ergoterapeut eller med andet personale.
Hospitalet har normeret 27,6  

 ergoterapeutstillinger.
Stillingerne er fordelt på følgende måde:
OPGØRELSE OVER FORDELING AF NORMEREDE  

 ERGOTERAPEUTTIMER 27,6 fuldtidsstillinger NOV. 1990 Akut,luk.
modtager afdeling Åben distr.
afdeling Langtids- afdeling Geronto ungdomsafdeling billedtp.
Centr.
tilbud I alt Leder/instruktør I alt A t:
30 0 30 afd:
4 3 t:
21 37 31 89 afd:
8 14 24 t:
35 30 27 92 afd:
7 68 68 t:
10 tb:
butik t:
211 t:
37/ 74 37 t:
285 B 29 0 29 2 1 30 37 17 84 91 90 9 37 30 0 67 Dam-hus 33 16 37 37 26 100 ungd.
 ungd.
café 280 37/ 37 0 317 C 0 0 0 6 5 37 30 0 67 88 89 31 37 30 30 97 Egebo Skovbo 38 30 13 10 53 klub bill.
 bill.
217 37/ 77 20 20 294 D 30 30 30 90 geront geront geront 90 37/ 37 0 127 59 240 256 243 798 148/77 225 1023 Som det fremgår, har ergoterapeuterne valgt at koncentrere deres  

 arbejde om nogle af hospitalets afdelinger, mens andre afdelinger ikke har  

 tilknyttet terapeut.
Dette skyldes et ønske om, at udnytte den eksisterende  

 normering på den fagligt mest forsvarlige måde.
En fagligt forsvarlig indsats  

 fordrer efter ergoterapeuternes opfattelse, at en terapeut er knyttet til en  

 afdeling på fuld tid.
Det ergoterapeutiske arbejde er meget forskelligt afhængig af, hvilken  

 patientkategori terapeuterne arbejder med.
Jeg modtog beskrivelser af  

 ergoterapeuternes arbejde; herunder oplyste terapeuterne følgende om  

 målsætningerne for arbejdet:
 Ergoterapeuter på  

  

 akut, lukket  

 modtageafdeling:  

  

 Ergoterapeuterne bidrager til at skabe dagsrytme/kontinuitet  

 i forhold til patienter og afdeling, til at træne daglige færdigheder, til at  

 vurdere behov for og iværksætte kreative aktiviteter, til at fremme  

 patientens  

 muligheder for at indgå i sociale sammenhænge samt til at vurdere patientens  

 arbejds- og bosituation.
 Ergoterapeuter  

  

 i  

 distriktsafdelingerne:  

  

 Ergoterapeuterne arbejder sammen med patienten og  

 afdelingens øvrige personale henimod, at patienten bliver sig sine muligheder  

 og begrænsninger bevidst og arbejder sig hen imod sin optimale funktion i  

 dagligdagen.
Ergoterapeuter  

  

 på  

 langtidsafdelinger:  

  

 Sammen med patienten og det øvrige team analyseres de  

 livsbetingelser, der influerer positivt og negativt på patientens situation  

 og  

 -ud fra denne analyse - sigtes der mod, at patienten bliver sig sine  

 muligheder  

 og begrænsninger bevidst.
Denne indsigt danner grundlag for, at patienten  

 arbejder sig hen mod sin optimale funktion i samfundet.
 Ergoterapeuter  

  

 på  

 gerontopsykiatriske afdelinger:
 Som en del af et tværfagligt team skal terapeuten undersøge/observere/vurdere  

 patientens funktionsniveau, skabe et miljø, der giver mulighed for oplevelser  

 og udfordringer, lave optræning og vedligeholdelsestræning samt foreslå  

 hjælpetiltag og videregive information til det øvrige team og til  

 samarbejdspartnere  

 i primærkommunen.
 LSV-Klubben:
 I forbindelse med mit besøg på Risskov havde jeg lejlighed til at  

 besøge Landsforeningen Sinds klub i Århus, LSV-Klubben.
 Uanset at klubben ikke hører under hospitalet, finder jeg - bl.a. fordi  

 en væsentlig del af klubbens medlemmer er eller har været i behandling på  

 hospitalet - anledning til kort at omtale mit besøg.
 Klubbens målsætning er følgende:
"...at fungere som et fristed for tidligere og nuværende psykiatriske  

 patienter og andre med psykiske problemer med tilbud om aktiviteter,  

 undervisning, rådgivning, samtaler, gruppearbejde, underholdning m.v., med  

 henblik på styrkelse af medlemmernes kontakt og selvstændighed over for  

 andre,  

 såvel inden for som uden for institutionen, og forbedring af såvel personlige  

 som sociale funktioner mere generelt." Klubben har åbent hver dag og bliver besøgt af 40-50 personer om  

 dagen.
Den er beliggende i nogle ganske udmærkede lokaler og tilbyder en lang  

 række aktiviteter.
Klubben er meget interesseret i at komme i kontakt med patienterne, når  

 de bliver udskrevet fra psykiatrisk hospital.
Sygehusledelsen tilkendegav  

 over  

 for mig, at der fremover vil blive lagt megen vægt på at informere om  

 LSV-klubben til de patienter, som står over for at skulle udskrives.
IV.
Samtaler med patienter og personale.
 Under mine besøg på hospitalet havde jeg flere samtaler med patienterne  

 og personalet, herunder sygehusledelsen.
 1. Samtaler med patienterne.
 Min kontakt med patienterne formede sig dels som personlige enkeltsamtaler  

 med de 12 patienter, der havde ønsket det, dels som en samtale med 3  

 repræsentanter fra patientforeningen.
a.
Problemer vedrørende udskrivning og afståelse fra tvangstilbageholdelse.
Som et væsentligt problem nævnte patientforeningen, at hospitalet ind  

 imellem "tvangsudskriver" behandlingskrævende patienter, som f.eks.  

 afviser at indtage medicin eller på anden måde vægrer sig ved at samarbejde  

 om  

 en behandling.
Ifølge patientforeningen har der været eksempler på, at  

 behandlingskrævende  

 patienter har begået selvmord umiddelbart efter udskrivningen.
Foreningen  

 fremhævede det paradoksale i således at være fortaler for mere tvang, men  

 fandt at der ind imellem opstår situationer, hvor muligheden for  

 tvangstilbageholdelse  

 på behandlingsindikation burde udvides.
Hensynet til patienterne gør, at  

 foreningen ind imellem finder, at hospitalets opfattelse af grænserne for  

 tvangsudøvelse fastlægges til skade for enkelte patienter.
Ledelsen genkendte problemet omkring såkaldt "tvangsudskrivning"  

 og så det i sammenhæng med bestræbelserne på at udnytte det begrænsede antal  

 sengepladser bedst muligt.
Nedskæringerne i antallet af sengepladser over en  

 10-årig periode fra ca. 660 pladser til ca. 375 bevirker, at  

 "asylfunktionen"  

 til stadighed formindskes.
Problemet skal efter ledelsens opfattelse  

 endvidere  

 ses i sammenhæng med det forhold, at selvmordsrisikoen er størst i perioden  

 omkring udskrivningen.
Parallelt til problemet om  

 "tvangsudskrivning"  

 er spørgsmålet om at undlade tvangstilbageholdelse af patienter, som formelt  

 opfylder betingelserne herfor.
Ledelsen har overvejet, om forpligtelsen til  

 at tvangstilbageholde patienter, der opfylder psykiatrilovens betingelser  

 herfor, kunne tydeliggøres.
Patienternes eget ønske om at forblive på hospitalet indgår som en  

 faktor med stor vægt i hospitalets vurdering af spørgsmålet om fortsat  

 indlæggelse.
Omend behandlingsplanen efter psykiatrilovens forarbejder (jf.  

 betænkning nr. 1109, 1987, side 42-44) indgår som en del af patienternes  

 retsbeskyttelse  

 over for mulig tvangsbehandling, ser hospitalet -efter min opfattelse med  

 rette - spørgsmålet om patienternes holdning til udskrivning i sammenhæng med  

 psykiatrilovens krav om, at patienternes egen holdning til behandlingsplanen  

 skal indgå ved behandlingstilrettelæggelsen, jf. psykiatrilovens § 3, stk. 3.
 Jeg har tilkendegivet over for patientforeningen, at jeg efter mine  

 forudsætninger ikke kan tage stilling til lægefaglige vurderinger, og finder  

 efter min samtale med sygehusledelsen om spørgsmålet ikke grundlag for at  

 foretage videre vedrørende dette spørgsmål.
b.
Patientmøder.
 Patientforeningen rejste spørgsmålet om afholdelse af patientmøder.  

 Efter psykiatrilovens § 30 skal der "på hvert enkelt psykiatrisk sygehus  

 oprettes patientråd eller afholdes patientmøder efter regler, som fastsættes  

 af sundhedsministeren". Sådanne regler er fastsat i Sundhedsministeriets  

 bekendtgørelse nr. 708 af 20. november 1989. Bekendtgørelsen indeholder i §§  

 5, 8 og 9 følgende bestemmelser:
 "§ 5. Følgende spørgsmål skal, inden der træffes beslutning herom,  

 forelægges patientrådet til udtalelse:
 Retningslinier  

 for det almindelige omsorgsarbejde, meningsfyldt beskæftigelse og husorden på  

 de enkelte afdelinger.
 Tildeling  

 samt administration af de midler, der afsættes til patienternes beklædning,  

 fritidsbefordring og aktiviteter så som sport m.v. samt uddannelse m.v.
 Planer  

 og funktionsbeskrivelser for de bygningemæssige forhold, større ændringer i  

 disse samt større inventaranskaffelser.
 § 8. Såfremt det er besluttet ikke at oprette patientråd, jf. § 1, stk.  

 2, skal der afholdes patientmøder på sygehuset eller de enkelte afdelinger  

 m.v.
 Stk. 2.  

  

 De i kapitel 2 nævnte bestemmelser gælder  

 tillige for patientmøder med de ændringer, som forholdene tilsiger.
§ 9. På patientmøder kan i øvrigt alle anliggender vedrørende  

 sygehuset eller afdelingen drøftes, bortset fra spørgsmål, der vedrører  

 enkeltpersoners forhold." Møder mellem foreningen og sygehusledelsen om spørgsmål evt. om patientråd  

 og patientmøder er mundet ud i, at patientforeningen ikke har noget ønske om  

 oprettelse af et særskilt patientråd på hospitalet.
Et sådant råd vil efter  

 foreningens opfattelse skulle arbejde inden for meget snævre rammer, og  

 patienterne er på mange måder tilfredse med den aktuelle foreningsordning,  

 som  

 hospitalet understøtter med 500 kr. om måneden samt med kontor med telefon,  

 trykning m.v.
Foreningen oplyste, at der i stedet er indgået aftale med  

 ledelsen  

 om jævnlige patientmøder, men at denne aftale ikke efterleves.
Foreningen  

 fandt, at patientmøder også kan afvikles på de lukkede modtageafdelinger og  

 andre afdelinger, på hvilke der er indlagt urolige patienter.
Jeg rejste patientforeningens spørgsmål over for sygehusledelsen, som  

 oplyste, at patientmøder siden psykiatrilovens ikrafttræden har været afholdt  

 for ca. halvdelen af afdelingerne.
På de øvrige afdelinger har ledelsen  

 vurderet,  

 at patientsammensætningen vanskeliggjorde afholdelse af patientmøder.  

 Ledelsen  

 fremhævede i denne forbindelse, at det kan være vanskeligt at sondre mellem  

 behandlingsmøder og patientmøder.
Således afholder næsten alle afdelinger  

 morgenmøder, på hvilke man drøfter spørgsmål, som naturligt kunne høre hjemme  

 på et egentligt patientmøde.
Efter aftale har hospitalet senere i brev af 30. november 1990 sendt  

 mig en nærmere redegørelse om spørgsmålet.
Redegørelsen har følgende ordlyd:
"Ved indførelsen den 1.10.1989 af lov om frihedsberøvelse og anden  

 tvang i psykiatrien besluttede Psykiatrisk Hospital i henhold til  

 Sundhedsministeriets bekendtgørelse nr. 708 ikke at indføre patientråd, men  

 at  

 arbejde på at udvikle patientmøder på alle de afdelinger, hvor dette ikke  

 allerede fandt sted.
Indledningsvis indsamledes oplysninger fra alle  

 afdelinger på Psykiatrisk Hospital om arten og indholdet af afholdte  

 patientmøder.
Supplerende kan det oplyses, at antallet af afdelinger, der afholder en  

 eller anden form for patientmøder i dag, formentlig er større end opgivet i  

 den nævnte skrivelse.
Deltagerkredsen, hyppigheden og indholdet i de afholdte  

 patientmøder er meget varierende.
Deltagerkredsen er de i afdelingen indlagte patienter + afdelingens  

 plejepersonale eller repræsentanter herfor.
I nogle møder deltager endvidere  

 afdelingens læge, ofte den ansvarlige overlæge.
Patienternes deltagelse er  

 selvsagt frivillig og undertiden ønsker en eller flere patienter ikke at være  

 med.
 Nogle afdelinger afholder dagligt morgenmøde, andre mødes en gang  

 ugentligt.
Indholdet omfatter planlægning af den del af dagprogrammet, der ikke er  

 optaget af skemalagte aktiviteter i afdelingens ugeprogram, opsummering af  

 hvilke patienter der deltager i hvilke aktiviteter, orientering om skrivelser  

 til afdelingen, nye rutiner etc. og kritik (og ros) af forholdene på  

 afdelingen - både personalemæssige, planlægningsmæssige og fysiske forhold.  

 Herved må kravene til patientmødets indhold (bekendtgørelse nr. 708, § 8,  

 stk.  

 2 jævnfør § 5) anses for opfyldt for så vidt, de vedrører den enkelte  

 afdelings  

 forhold.
Herudover kan det naturligvis ikke undgås, at møderne kan rumme  

 kritik  

 (eller ros) og diskussion af enkeltpersoners eller gruppers forhold og  

 adfærd.  

 I princippet overtrædes herved bekendtgørelsens § 9, men det viser kun, at  

 denne paragraf er affattet meget langt fra den kliniske hverdag.
 Møder med egentlig terapeutisk formål (for eksempel gruppeterapisessioner)  

 er ikke optalt, men det skal anføres, at de omtalte morgenmøder i en vis  

 forstand  

 også har et terapeutisk indhold, idet de må opfattes som en del af den  

 "resocialiserende" effekt, et hospitalsophold også skal indeholde.
Arbejdet med udviklingen af regler for patientmøderne er blevet  

 forsinket på grund af skift i chefsygeplejerskestillingen, men Psykiatrisk  

 Hospital påregner i nær fremtid at udsende en instruks, der vil indeholde  

 krav  

 om, at alle afdelinger afholder patientmøder med det ovennævnte indhold  

 mindst  

 en gang om ugen med deltagelse af afdelingens ansvarlige overlæge." Hospitalet vedlagde kopi af et svarbrev til Århus Amtsråd af 17. juni  

 1990, hvori bl.a. var anført følgende:
"I arbejdet med planlægningen af afholdelse af patientmøder på de  

 enkelte afdelinger kan oplyses, at en forespørgsel til 27 sengeafdelinger på  

 Psykiatrisk  

 Hospital har medført svar fra 21 afdelinger.
Ti af disse har patientmøder, 11  

 har det endnu ikke.
Hospitalsledelsen arbejder med at udarbejde  

 retningslinier  

 for patientmøders afholdelse, deltagerkreds og indhold og regner med, at der  

 i  

 nær fremtid vil blive afholdt patientmøder på alle afdelinger på  

 hospitalet." Efter hospitalets redegørelse for det hidtidige og fremtidige arbejde  

 med etablering af patientmøder har jeg ikke anledning til at foretage videre  

 vedrørende dette spørgsmål.
c.
Betaling for fritidsaktiviteter.
Patientforeningen var opmærksom på, at ændrede bestemmelser i lov om  

 støtte til folkeoplysning med hensyn til betaling og holdstørrelser m.v. vil  

 få uheldige konsekvenser, ikke mindst for de patienter, som har fået  

 pensionen inddraget  

 under hospitalsopholdet og alene modtager et mindre lommepengebeløb.  

 Patientforeningen oplyste, at lovforslaget havde været sendt til høring hos  

 Landsforeningen Sind, som har udtalt sig imod ændret gebyrfastsættelse for  

 psykiatriske patienter.
Foreningen fremhævede, at adgangen til  

 fritidsaktiviteter har en særlig terapeutisk værdi for psykiatriske  

 patienter.
 Samtaler med personalet:
 Et møde med personalet formede sig som to samtaler med  

 tillidsrepræsentanterne  

 for følgende personalegrupper:
 Plejere, sygeplejersker, ergoterapeuter, socialrådgivere, psykologer  

 og læger.
Personalet påpegede, at psykiatriske patienter i mange henseender  

 diskrimineres og udsættes for at komme i klemme imellem primær- og  

 amtskommunale betalingsordninger.
Indlæggelse på psykiatrisk hospital er en  

 ren amtskommunal udgift, hvorimod 50 pct. af udgiften ved en  

 plejehjemsanbringelse  

 er primærkommunal.
Denne forskel i betalingsordningerne bevirker, at  

 primærkommunerne  

 kan have en økonomisk interesse i at "holde" patienterne længst  

 muligt på hospitalet.
Personalet har konstateret vanskeligheder med at skaffe  

 institutionspladser til færdigbehandlede patienter og finder det  

 problematisk,  

 at patienter opholder sig på psykiatrisk sygehus på grund af manglende  

 alternative anbringelsesmuligheder.
Det er personalets indtryk, at  

 socialforvaltningerne generelt forventer en større tolerance fra et  

 psykiatrisk hospital end fra et somatisk, og fremhævede de behandlings- og  

 plejemæssige vanskeligheder, der følger heraf.
Personalet bemærkede, at  

 forestillingen om psykiatriske hospitalers "asylfunktion" i denne  

 sammenhæng trives, samtidig med at der foretages nedskæringer i antallet af  

 psykiatriske sengepladser.
Ikke mindst på geronto-psykiatriske afsnit oplever  

 personalet vanskeligheder med at finde plejehjemspladser til færdigbehandlede  

 patienter.
Personalet finder, at bl.a. de langtidsindlagte patienter i nogen grad  

 svigtes af de sociale myndigheder.
En del af disse patienter har fået  

 inddraget  

 deres pension og modtager alene et lommepengebeløb på p.t. 812 kr. om  

 måneden.
Ansøgninger til socialforvaltningerne om økonomisk hjælp til f.eks.  

 transport, fritidsforanstaltninger (herunder kursusvirksomhed) samt  

 beklædning  

 afslås næsten standardmæssigt med den begrundelse, at patienterne er under  

 offentlig  

 forsørgelse.
Omvendt afholdes sådanne udgifter ifølge sygehusledelsen alene  

 over hospitalets budget, når det kan anses for lægeligt indiceret, f.eks.  

 hvis  

 deltagelse i et bestemt kursus indgår i en terapeutisk plan.
Hvis sådanne  

 udgifter ikke er lægeligt indiceret må patienterne afholde dem af deres  

 lommepengebeløb  

 på 812 kr.
Lommepengebeløbet på 812 kr. udbetales tilsvarende til de patienter,  

 der udskrives til psykiatriske plejehjem.
Personalet fremhævede i den  

 forbindelse,  

 at fysisk handicappede plejehjemsanbragte modtager et væsentligt større  

 lommepengebeløb, 1.799 kr. pr. måned - en forskelsbehandling personalet ikke  

 fandt rimeligt begrundet.
 Jeg påtænker i en særskilt sag at rejse dette spørgsmål overfor  

 Socialministeriet  

 og vil holde hospitalet underrettet herom.
Som et særligt problem for de langtidsindlagte patienter fremhævede  

 personalet det forhold, at etableringshjælp efter socialforvaltningernes  

 praksis først kan ydes i forbindelse med udskrivning.
Mange langtidsindlagte  

 patienter ejer ikke personligt indbo, og personalet finder det urimeligt, at  

 patienter, der igennem flere år er indlagt på psykiatrisk hospital, ikke kan  

 få  

 mulighed for at omgive sig med mere personligt valgte indbogenstande.
En del  

 langtidsindlagte  

 patienter har eget værelse på hospitalet og er henvist til at møblere med  

 sparsomt hospitalsmøblement.
Selv om der behandlingsmæssigt kan argumenteres  

 for værdien af, at psykiatriske patienter får økonomisk mulighed for at  

 indrette sig på deres værelser efter eget valg, rækker hospitalets budgetter  

 ikke til at dække sådanne udgifter.
 Personalet påpegede behovet for en nærmere afklaring af den økonomiske  

 ansvarsplacering over for psykiatriske patienter på lommepenge og efterlyste  

 generelle retningslinier herom.
 Som et specielt problem for retslige patienter henledte personalet min  

 opmærksomhed på den praksis, hvorefter sygedagpenge ikke udbetales til  

 behandlingsdømte, udskrevne patienter, medmindre de gennem et nyt  

 arbejdsforhold har generhvervet retten til dagpenge.
 Jeg har i en særskilt sag rejst dette problem over for Socialministeriet.
Under mine samtaler med sygehusledelsen og personalerepræsentanterne  

 drøftedes endvidere mere generelt de forskellige normeringsproblemer såvel  

 blandt plejepersonalet som for de øvrige personalegrupper.
På denne baggrund  

 har jeg bedt sygehusledelsen om at konkretisere, hvad der efter ledelsens  

 opfattelse vil være en hensigtmæssig, samlet normering af de forskellige  

 former  

 for psykiatriske afdelinger.
I den anledning har jeg foreløbig modtaget en udtalelse af 27. maj 1991  

 fra sygeplejeledelsen om normeringen for plejepersonalet og et foreløbigt  

 notat  

 om udnyttelsen af den lægelige arbejdstid.
Sygehusledelsen har i et brev af  

 30. maj 1991 meddelt mig, at jeg snarest vil modtage en samlet konkluderende  

 redegørelse vedrørende det lægelige personale.
 Jeg vil senere - som et supplement til denne redegørelse -vende tilbage  

 til de pågældende udtalelser sammen med mine eventuelle bemærkninger dertil.
 Generelt  

 om mit besøg på hospitalet skal jeg udtale følgende:
 1)  

 Vedrørende de fysiske forhold på afdelingerne.
 I tilslutning til det, jeg har anført i forbindelse med min beskrivelse  

 af de enkelte afdelinger, bemærker jeg, at de fysiske forhold på afdelingerne  

 generelt  

 er mangelfulde, dog i forskelligt omfang; undtaget herfra er den  

 gerontopsykiatriske  

 afdeling, som fremtrådte velholdt og velindrettet.
Et gennemgående problem synes at være den enkelte patients ringe muligheder  

 for at have en form for privatliv, idet langt den overvejende del af  

 patienterne bor på 2-, 3- eller 4-sengsstuer.
Hertil kommer, at afdelingerne  

 16, 33, 19 og den ungdomspsykiatriske afdeling har dårlige fællesrum og  

 kritisable toilet- og badefaciliteter.
Bl.a. er toiletterne på de 4  

 afdelinger  

 uden tilstrækkelig afskærmning.
 Den generelle vedligeholdelsesstandard på de nævnte 4 afdelinger er  

 mangelfuld, især er forholdene på den ungdompsykiatriske afdeling meget  

 kritisable.
 I betragtning af at afdelingerne 16, 33 og 19 efter det oplyste vil  

 blive lukket i løbet af sommeren 1991 og patienterne overført til renoverede  

 afdelinger, har jeg ikke yderligere bemærkninger om patienternes forhold på  

 disse afdelinger.
 De fysiske forhold på den ungdomspsykiatriske afdeling er efter min  

 opfattelse af så ringe en standard, at det igangværende arbejde med  

 etablering  

 af et selvstændigt ungdoms-psykiatrisk afsnit bør fremskyndes mest muligt.  

 Også i betragtning af de positive erfaringer der er indhøstet ved behandling  

 og  

 forebyggelse af psykiatriske lidelser blandt unge, finder jeg, at det er af  

 stor vigtighed, at dette arbejde prioriteres højt.
 2)  

 Vedrørende de beskæftigelsesmæssige tilbud til patienterne.
 Ikke mindst for de patienter, der er indlagt på psykiatrisk hospital i  

 længere perioder, er det af stor vigtighed, at hospitalet råder over  

 varierede  

 og meningsfulde beskæftigelsestilbud.
På denne baggrund må jeg finde det beklageligt, at der på 2 af de 7  

 besøgte afdelinger på besøgstidspunktet ikke var tilknyttet ergoterapeut.
Jeg  

 finder det af væsentlig betydning, at der skabes mulighed for, at alle  

 patienter, der har ønske om og mulighed for det, tilbydes rimelig  

 beskæftigelsesmuligheder.
 Af hensyn til variationen i beskæftigelsestilbuddene og med henblik på  

 at skabe afveksling i patienternes daglige rytmer finder jeg det i denne  

 forbindelse vigtigt at pege på betydningen af, at også de centrale  

 beskæftigelsestilbud på hospitalets værksteder, arbejdspladser og  

 ergoterapier bevares.
 3)  

 Vedrørende udskrivning af patienter til institutioner m.v.
 Et gennemgående tema under mine samtaler med patienter og personale var  

 vanskelighederne med at skaffe egnede institutionspladser, herunder  

 plejehjemspladser, til færdigbehandlede patienter.
Det var opfattelsen at forestillingen om psykiatriske hospitalers  

 "asylfunktion" bidrager til at fastholde nogle patienter og  

 patientgrupper  

 længere på hospitalet, end behandlingsmæssige formål tilsiger.
Dette problem  

 vedrører først og fremmest de pågældende patienter; men det bliver også  

 føleligt og belastende for hospitalsinstitutionen i en periode, hvor antallet  

 af psykiatriske sengepladser reduceres.
 På denne baggrund bemærker jeg, at det må være et nødvendigt led i  

 behandlingen af og omsorgen for psykiatriske patienter, af der - i et  

 samarbejde mellem sygehus og sociale myndigheder m.fl. - skabes de bedst  

 mulige  

 vilkår for etablering og udnyttelse af det nødvendige institutionsmæssige  

 grundlag for udskrivningen af færdigbehandlede patienter.
 4)  

 Vedrørende arbejdet med omstillingen til distriktspsykiatri.
 På baggrund af skriftligt materiale samt en mundtlig orientering om  

 Århus Amts psykiatriplan, har jeg under mine besøg på hospitalet og i  

 distriktskontoret i Viby-Højbjerg haft lejlighed til at få indblik i såvel  

 tankerne bag psykiatriplanen som dens praktiske virkeliggørelse.
 Samtaler med hospitalspersonale, patienter og personale fra distriktskontoret  

 om den gradvise omstilling til distriktspsykiatri har givet mig dels et  

 indtryk af de problemer, omstillingen giver anledning til, dels et indtryk af  

 de forskellige opfattelser af distriktspsykiatriordningens positive og  

 negative sider.
Det er mit indtryk, at de berørte personalegrupper arbejder meget  

 bevidst med omstillingen til distriktspsykiatri, og at vanskeligheder  

 undervejs i processen ikke har forhindret personalet i at tænke og arbejde  

 kreativt og konstruktivt med de ressourcer, der er til rådighed.
På baggrund  

 af mit besøg i den fuldt udbyggede distriktsafdeling i Viby-Højbjerg vil jeg  

 gerne følge den videre udvikling i omstillingsprocessen til  

 distriktspsykiatri.
Jeg anmoder derfor om at måtte modtage en tidsplan for  

 det  

 videre arbejde med psykiatriplanen og om at modtage underretning om den  

 faktiske  

 udbygning af de øvrige planlagte distriktskontorer.
 5)  

 Afsluttende bemærkninger.
 Mine besøg på Psykiatrisk Hospital Risskov fandt sted, da lov om  

 frihedsberøvelse og anden tvang i psykiatrien havde fungeret i godt et års  

 tid.  

 På denne baggrund var min opmærksomhed under besøgene også rettet imod  

 hospitalets administration af dette nye regelsæt.
I denne forbindelse har jeg især hæftet mig ved, at hospitalet og  

 amtskommunen har lagt megen vægt på information og uddannelse af det  

 behandlende  

 personale.
Således har jeg fundet det positivt, at hospitalet har udarbejdet  

 omfattende instruks- og vejledningsmateriale til afdelingerne om deres  

 forpligtelser  

 efter psykiatriloven.
