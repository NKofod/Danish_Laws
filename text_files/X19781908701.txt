 Når der skal medregnes en fiktiv renteindtægt af bortgiven formue ved  

 beregning af plejehjemsbetaling, skal der i princippet foretages fradrag for  

 et beregnet skattebeløb, såvel når den fiktive indtægt ansættes til 4%, som  

 når den fiktive indtægt sættes lig det reelle rentetab.
 MEDDELELSE OM AFGØRELSEN:
 En kommune spurgte, hvorledes der skal tages hensyn til beskatning, når  

 der ved beregning af betaling for ophold på plejehjem skal medregnes en  

 fiktiv renteindtægt af bortgiven formue.
Kommunen henviste til, at der ved opgørelse af den indtægt ud over  

 pensionen, hvoraf der skal indbetales 60%, skal ske fradrag af skatter, jfr.  

 pkt. 122 i socialministeriets cirkulære af 29.3.76 om institutioner under  

 kommunerne og om visse særlige plejehjem.
Endvidere henviste kommunen til, at  

 sikringsstyrelsen i meddelelse P-016-78 på baggrund af en afgørelse truffet  

 af den sociale ankestyrelse har meddelt, at der ved pensionsberegningen i  

 henhold til bl.a. folkepensionslovens § 7 skal medtages faktisk renteindtægt  

 i forbindelse med formuebortgivelse.
Hvis denne indtægt ikke kan fastslås,  

 lægges en fiktiv formueindtægt på 4% til grund.
Iflg. bistandslovens § 85,  

 stk. 5 finder folkepensionslovens § 7 tilsvarende anvendelse ved betaling for  

 plejehjemsophold.
 Socialstyrelsen udtalte efter forhandling med socialministeriet at pkt.  

 122 i socialministeriets cirkulære af 29.marts 1976 vedrører fradrag for skat  

 af både den faktiske og den fiktive indtægt.
 Der skal således i princippet foretages fradrag for et beregnet  

 skatte-beløb såvel, når den fiktive indtægt ansættes til 4%, som når den  

 fiktive indtægt sættes lig med det reelle rentetab.
