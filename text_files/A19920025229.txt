(Udbygningsloven) Herved bekendtgøres lov om udbygning af Københavns  

 lufthavn, Kastrup, med de ændringer, der følger af lov nr. 241 af 8. april  

 1992.
§ 1.  Lov nr. 415 af 13. juni 1973 om anlæg af  

 lufthavn på Saltholm ophæves.
§ 2.  Med henblik på at sikre den fortsatte afvikling  

 af lufttrafikken til og fra Københavns lufthavn, Kastrup, gennemføres en  

 udbygning af lufthavnen.
Udbygningen skal foretages inden for lufthavnens  

 nuværende grænser, bortset fra en mindre arealinddragelse til vejanlæg  

 umiddelbart nord for lufthavnen samt en mindre opfyldning af søterritoriet  

 ved lufthavnens nordøstlige hjørne.
Stk. 2.  (* 1) Udbygningen vil tillige kunne foretages  

 på arealer, der ved etablering af tilslutningsanlæggene for fast forbindelse over  

 Øresund tilvejebringes ved arealinddragelser nord for lufthavnen og ved  

 opfyldning af søterritoriet nordøst og øst for lufthavnens nuværende grænser.
 § 3.  (* 2) Udbygningen skal ske efter følgende  

 retningslinjer:
 § 4.  (* 3) Trafikministeren fastlægger i samarbejde  

 med miljøministeren de nærmere retningslinjer for varetagelsen af  

 miljøhensynene i forbindelse med den fortsatte udbygning og drift af  

 lufthavnen.
 Lov nr. 241 af 8. april 1992 indeholder følgende  

 ikrafttrædelsesbestemmelse:
§ 2 Loven træder i kraft dagen efter bekendtgørelsen i Lovtidende.
Trafikministeriet, den 9. april 1992 Kaj Ikast / Henning Spangenberg (* 1) § 2, stk. 2, indsat ved lov nr. 241 af 8. april 1992, (* 2) § 3 ændret ved lov nr. 241 af 8. april 1992, (* 3) § 4 ændret ved lov nr. 241 af 8. april 1992.
