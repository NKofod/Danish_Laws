 I medfør af § 8H, stk. 4, 1. pkt., og stk. 5, § 8J, stk. 1, 2. pkt., stk.  

 2 og 4, jfr. § 8H, stk. 6, i skattekontrolloven, jfr. lovbekendtgørelse nr.  

 401 af 6. juli 1984 bestemmes følgende:
Kontohavere der har bopæl her i landet  

 eller har opholdt sig her i § 1.  Ved oprettelse af en indskudskonto som nævnt i  

 skattekontrollovens § 8H, skal den, der opretter kontoen, oplyse den  

 kontoførende om kontohaverens personnummer (CPR-nr.) eller arbejdsgivernummer  

 efter kildeskatteordningen (CIR-nr.).
 Stk. 2.  Kontohavere, der både har CPR-nr. og CIR-nr.,  

 bør fortrinsvis anvende CPR-nr.
 Stk. 3.  For selskaber, foreninger, legater og andre  

 kontohavere, der hverken har CPR-nr. eller CIR-nr., oplyses CPR-nr. eller  

 CIR-nr. for formanden eller en anden person, der er berettiget til at handle  

 på kontohaverens vegne.
Stk. 4.  Er det ved kontoens oprettelse uvist, hvem der  

 er berettiget til indeståendet, oplyses foreløbig CPR-nr. eller CIR-nr. for  

 den, der indskyder beløbet.
Når ejerforholdet er afklaret, oplyses CPR-nr.  

 eller CIR-nr. for ejeren.
 Stk. 5.  Hvis en konto ejes af 2 personer, oplyses  

 begges CPR-nr.
 Stk. 6.  Hvis en konto har flere ejere oplyses CPR-nr.  

 eller CIR-nr. for en eller flere af ejerne, jfr. dog stk. 5.
 § 2.  I forbindelse med oplysningen om CPR-nr. eller  

 CIR-nr. som nævnt i § 1 skal der gives pengeinstituttet oplysning om  

 kontohaverens navn og adresse.
Stk. 2.  Er der i medfør af § 1 givet oplysning om  

 kontohaverens CPR-nr., oplyses hans bopælsadresse.
Når ganske særlige forhold  

 taler derfor, kan den kontoførende dog tillade, at der oplyses en  

 virksomhedsadresse.
Er der givet oplysning om kontohaverens CIR-nr., oplyses  

 adressen for den pågældende virksomhed.
 Stk. 3.  For selskaber og foreninger m.v. som nævnt i §  

 1, stk. 3, oplyses kontoens navn samt navn og adresse for den person, hvis  

 CPR-nr. eller CIR-nr. oplyses efter § 1, stk. 3.
§ 3.  Sker der ændringer i CPR-nr., CIR-nr., navn  

 eller adresse, som er oplyst over for den kontoførende efter §§ 1 og 2, skal  

 kontohaveren underrette den kontoførende om ændringen.
Underretningen bør  

 gives inden 1 måned, efter at ændringen er sket.
 Stk. 2.  Reglerne i stk. 1 gælder også ved  

 formandsskifte eller lignende hos foreninger og legater m.v. som nævnt i § 1,  

 stk. 3.
 § 4.  Ved afgivelse af de oplysninger, der er nævnt i  

 §§ 1 og 2, skal der i original eller fotokopi forevises identitetskort  

 (ID-kort) udstedet af en bank eller sparekasse eller personnummerbevis,  

 CIR-registreringsbevis eller anden fra en offentlig myndighed hidrørende  

 legitimation med fortrykt CPR-nr. eller CIR-nr. såsom skattekort,  

 skattebillet, førerbevis eller sygesikringsbevis.
 Stk. 2.  Indsendes oplysningerne pr. brev, vedlægges de  

 i stk. 1 nævnte bevisligheder eller en fotokopi heraf.
 Stk. 3.  Reglerne i stk. 1 og 2 gælder også, når en  

 kontohaver underretter den skatteførende om ændring i CPR-nr. eller CIR-nr.,  

 jfr. § 3.
 § 5.  For selskaber og foreninger m.v. gælder §§ 1-4,  

 når institutionen har hjemsted her i landet på det tidspunkt, hvor kontoen  

 oprettes. §§ 1-4 gælder endvidere for dødsboer og konkursboer m.v., der  

 behandles her i landet.
Kontohavere med ophold eller bopæl i  

 udlandet § 6.  Hvis den, der opretter kontoen, på  

 oprettelsestidspunktet hverken har bopæl her i landet eller har opholdt sig  

 her i over 3 måneder, oplyses CPR-nr. eller CIR-nr., såfremt der er tildelt  

 kontohaveren sådant nummer.
 Stk. 2.  I øvrigt oplyses kontohaverens navn, adresse og  

 hjemland. § 3 finder tilsvarende anvendelse.
 Stk. 3.  Ophold eller bopæl i Grønland eller på Færøerne  

 sidestilles med ophold eller bopæl i udlandet.
§ 7.  Oprettes kontoen ved personlig henvendelse til  

 den kontoførende, forevises pas eller anden efter den kontoførendes skøn  

 betryggende legitimation.
Har kontohaveren CPR-nr. eller CIR-nr., forevises  

 bevisligheder som nævnt i § 4, stk. 1.
 Stk. 2.  Oprettes kontoen efter skriftlig anmodning fra  

 den udenlandske kontohaver, skal de i stk. 1 nævnte bevisligheder eller en  

 fotokopi heraf vedlægges anmodningen.
 § 8.  For selskaber og foreninger m.v. gælder §§ 6 og  

 7, når institutionen ikke har hjemsted her i landet på det tidspunkt, hvor  

 kontoen oprettes. §§ 6 og 7 gælder endvidere for dødsboer og konkursboer  

 m.v., der ikke behandles her i landet.
 Udenlandske repræsentationer m.v.
 § 9.  Følgende konti undtages fra reglerne i  

 skattekontrollovens §§ 8H-8 K:
 Stk. 2.  Til dokumentation vedrørende de i stk. 1, nr.  

 3, nævnte personers status tjener det af udenrigsministeriets udstedte grønne  

 identitetskort.
 Stk. 3.  Reglerne i stk. 1 og 2 finder tilsvarende  

 anvendelse med hensyn til konti, der tilhører det diplomatiske personales og  

 det administrative og tekniske personales familiemedlemmer, der hører til det  

 nævnte personales husstand og ikke er danske statsborgere.
Indberetning af oplysninger § 10.  De oplysningspligtige efter skattekontrollovens  

 § 8H skal inden en af statsskattedirektoratet fastsat frist foretage  

 indberetning til statsskattedirektoratet om de i det foregående år ydede  

 eller godskrevne renter af indskudskonti.
 Stk. 2.  Der må ikke foretages indberetning vedrørende  

 rentetilskrivninger og indeståender på kapitalpensionskonti,  

 selvpensioneringskonti, indekskonti og børneopsparingskonti.
 Stk. 3.  Oplysninger vedrørende nedennævnte konti  

 indberettes med følgende kodenumre:
 Kode 1: Konti som nævnt i § 6.
 Kode 2: Konti som nævnt i § 1, stk. 3, og § 1, stk. 6.
 Kode 4: Konti som nævnt i § 1, stk. 5.
 Stk. 4.  Statsskattedirektoratet bemyndiges til at  

 fastsætte yderligere regler om indhold og form for indberetninger efter  

 skattekontrollovens § 8H, stk. 1-5.
 § 11.  Er der i årets løb både krediteret og debiteret  

 en konto renter, kan den kontoførende vælge alene at indberette  

 nettorentebeløbet, som i alt er ydet eller godskrevet kontohaveren i det  

 pågældende år.
Underretning til kontohaveren § 12.  Den i skattekontrollovens § 8H, stk. 5,  

 foretagne underretning til kontohaveren om størrelsen af de beløb, der  

 indberettes til skattemyndighederne, skal, når indberetningen også omfatter  

 særlige ejerforhold, jfr. § 1, stk. 5 og 6, og § 10, indeholde oplysning  

 herom.
 Stk. 2.  Statsskattedirektoratet bemyndiges til at  

 fastsætte yderligere regler om underretningens indhold og form.
Uidentificerede konti § 13.  Banker, sparekasser, andelskasser og andre, der  

 er omfattet af oplysningspligten efter skattekontrollovens § 8H, skal efter  

 statsskattedirektoratets nærmere bestemmelse indsende fortegnelse over  

 indskudskonti, for hvilke der ikke er foretaget notering af personnummer  

 eller arbejdsgivernummer som fastsat i § 3, stk. 3, i lov nr. 286 af 9. juni  

 1977 om ændring af skattekontrolloven.
 Stk. 2.  Konti, der er oprettet før 1. juli 1977 og i  

 henhold til valutalovgivningen er noteret som tilhørende valutaudlændinge,  

 undtages fra reglerne i § 3, stk. 3-4 og stk. 6-7, i lov nr. 286 af 9. juni  

 1977.
 § 14.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Ved bekendtgørelsens ikrafttræden ophæves  

 bekendtgørelse nr. 336 af 24. juni 1977 som ændret ved bekendtgørelse nr. 584  

 af 22. november 1983.
