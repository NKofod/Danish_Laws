 Om optagelse af elever i 1. gymnasieklasse gælder bestemmelserne i 14 i  

 lov om gymnasieskoler og studenterkursus, jfr. lovbekendtgørelse nr. 510 af  

 3. oktober 1984.
Efter §14, stk. 1, er optagelse i 1. gymnasieklasse betinget af, at eleven 1. har afsluttet 9. klassetrin i grundskolen, 2. har fulgt undervisningen i tysk på 7.-9. klassetrin  

 i grundskolen eller på kursus, der forbereder til folkeskolens afgangsprøve i  

 faget, 3. efter den hidtidige skoles opfattelse forventes at  

 kunne følge undervisningen i gymnasiet på tilfredsstillende måde og fuldføre  

 undervisningen på normal tid, 4. har aflagt den skriftlige del af folkeskolens  

 afgangsprøve i dansk og i regning/matematik med tilfredsstillende resultat og 5. har aflagt den mundtlige del af folkeskolens  

 afgangsprøve i dansk samt for elever, der søger optagelse på sproglig linje,  

 i engelsk og tysk, og for elever, der søger optagelse på matematisk linje, i  

 fysik/kemi.
 En elev, der efter de regler, der fastsættes i henhold til §14, stk. 3,  

 kun kan optages efter optagelsesprøve, skal ved de nævnte prøver have opnået  

 et tilfredsstillende resultat, og resultatet indgår i grundlaget for  

 afgørelsen af, om eleven kan optages.
Efter §14, stk. 2, vil en elev, der har afsluttet 10. klasse i  

 folkeskolen, kunne optages i 1. gymnasieklasse, når eleven opfylder de i stk.  

 1, nr. 2-5, fastsatte betingelser, idet folkeskolens udvidede afgangsprøve  

 dog ved anvendelsen af nr. 4 og 5 kan træde i stedet for folkeskolens  

 afgangsprøve.
Det samme gælder elever, som har afsluttet 10. klasse i en  

 friskole eller privat grundskole, der forbereder til folkeskolens  

 afgangsprøver og udvidede afgangsprøver, eller i en grundskoleafdeling, der  

 er knyttet til en gymnasieskole.
 Efter §14, stk. 3, fastsætter undervisningsministeren regler om, i hvilke  

 tilfælde en elev, der ikke opfylder betingelserne i stk. 1 og 2, skal kunne  

 optages i 1. gymnasieklasse, og i hvilke tilfælde optagelse kan ske på  

 betingelse af, at eleven består en optagelsesprøve på den gymnasieskole,  

 hvori optagelse søges.
 Efter §14, stk. 5, kan undervisningsministeren fastsætte regler om  

 fremgangsmåden ved optagelse i 1. gymnasieklasse af elever, der søger en  

 offentlig gymnasieskole, og om elevernes fordeling mellem skolerne indbyrdes,  

 herunder om eventuel henvisning til private skoler.
 Efter §4 i lov nr. 290 af 6. juni 1984 om amtskommuners overtagelse af  

 visse statsskoler og -kursus m.v. kan undervisningsministeren fastsætte  

 regler om elevers ret til i visse tilfælde efter ønske at blive optaget på en  

 gymnasieskole eller et kursus til højere forberedelseseksamen i en  

 amtskommune, der grænser op til den amtskommune, hvori eleven er  

 hjemmehørende, og ministeren kan samtidig fastsætte regler om betaling  

 amtskommunerne imellem i disse tilfælde.
 I henhold til §14, stk. 3 og 5 i lov om gymnasieskoler og studenterkursus  

 og §4 i lov om amtskommuners overtagelse af visse statsskoler og -kursus m.v.  

 fastsættes følgende:
I.
Udvalg § 1.  I hver amtsrådskreds nedsættes der et  

 kontaktudvalg, der forestår optagelsen i 1. gymnasieklasse af elever, der i  

 umiddelbar tilslutning til afslutningen af 9. eller 10. klassetrin søger en  

 offentlig gymnasieskole, og fordelingen af eleverne mellem skolerne  

 indbyrdes, herunder eventuel henvisning til private gymnasieskoler.
 Stk. 2.  For Københavns amtsrådskreds, Københavns og  

 Frederiksberg kommuner nedsættes der et kontaktudvalg, der er fælles for det  

 storkøbenhavnske område.
Stk. 3.  Kontaktudvalget forestår endvidere optagelsen i  

 1. gymnasieklasse af elever, der søger en privat gymnasieskole.
Private  

 gymnasieskoler kan dog vælge selv at forestå optagelsen, hvilket meddeles  

 direktoratet for gymnasieskolerne og højere forberedelseseksamen senest den  

 31. december.
Direktoratet orienterer umiddelbart herefter kontaktudvalgene  

 om, hvilke private gymnasieskoler i amtsrådskredsen der ønsker selv at  

 forestå optagelsen.
 Stk. 4.  Kontaktudvalget har en funktionsperiode på fire  

 år sammenfaldende med den kommunale valgperiode.
 § 2.  Kontaktudvalgene uden for det storkøbenhavnske  

 område, jfr. §1, stk. 1, har følgende sammensætning:
1. 3 medlemmer udpeget af amtsrådet, 2. 5 medlemmer udpeget af og blandt rektorerne for de  

 offentligt gymnasieskoler inden for området; er antallet af disse 5 eller  

 derunder, er samtlige rektorer medlemmer, 3. 1 medlem udpeget af og blandt rektorerne for de  

 private gymnasieskoler i området, 4. 2 medlemmer valgt af Gymnasieskolernes  

 Lærerforening blandt lærere ved gymnasieskolerne inden for området, 5. 2 medlemmer udpeget af og blandt  

 skoledirektørerne/de ledende skoleinspektører inden for området, 6. 2 medlemmer valgt af Danmarks Skolelederforening  

 blandt skoleledere ved folkeskoler med 8.-10. klassetrin inden for området, 7. 1 medlem valgt af Frie Grundskolers Fællesråd  

 blandt ledere af friskoler og private grundskoler med prøveret inden for  

 området, 8. 2 medlemmer valgt af Danmarks Lærerforenings kredse  

 inden for området.
Stk. 2.  Kontaktudvalget for det storkøbenhavnske  

 område, jfr. §1, stk. 2, har følgende sammensætning: 1. 2 medlemmer udpeget  

 af amtsrådet, 2. 1 medlem udpeget af Københavns kommune, 3. 1 medlem udpeget  

 af Frederiksberg kommune, 4. 5 medlemmer udpeget af og blandt rektorerne ved  

 de offentlige gymnasieskoler inden for området, 5. 1 medlem udpeget af og  

 blandt rektorerne for de private gymnasieskoler inden for området, 6. 2  

 medlemmer valgt af Gymnasieskolernes Lærerforening blandt lærere ved  

 gymnasieskolerne inden for området, 7. 2 medlemmer udpeget af og blandt  

 skoledirektørerne/de ledende skoleinspektører inden for området, 8. 2  

 medlemmer valgt af Danmarks Skolelederforening efter samråd med Københavns  

 Skoleinspektørforening blandt skoleledere ved folkeskoler med 8.-10.  

 klassetrin inden for området, 9. 1 medlem valgt af Frie Grundskolers  

 Fællesråd blandt ledere af friskoler og private grundskoler med prøveret  

 inden for området, 10. 2 medlemmer valgt af Danmarks Lærerforenings  

 kredse inden for området efter samråd med Københavns Lærerforening.
 § 3.  Amtsrådet drager omsorg for, at kontaktudvalget  

 nedsættes og indkaldes til sit første møde.
Stk. 2.  Kontaktudvalget vælger selv af sin midte en  

 formand og nedsætter et optagelsesudvalg på 5-7 medlemmer, der udpeges blandt  

 de medlemmer, der er omhandlet i §2, stk. 1, nr. 2-4 og 6-8, henholdsvis §2,  

 stk. 2, nr. 4-6 og 8-10, og med en rektor for et offentligt gymnasium som  

 formand.
Kontaktudvalget nedsætter endvidere et fordelingsudvalg på 3-5  

 mdlemmer, der udpeges blandt de medlemmer, der er omhandlet i §2, stk. 1, nr.  

 1 og 2. Fordelingsudvalget for det storkøbenhavnske område består af 7  

 medlemmer, der udpeges blandt de medlemmer, der er omhandlet i §2, stk. 2,  

 nr. 1-4. Fordelingsudvalget skal sammensættes således, at det omfatter 1 af  

 de under nr. 1 omhandlede medlemmer og de under nr. 2 og 3 omhandlede  

 medlemmer.
 Stk. 3.  Kontaktudvalget fastsætter inden for rammerne  

 af denne bekendtgørelse og de af undervisningsministeriet i henhold til §4  

 fastsatte særlige regler samt ud fra lokale forudsætninger de nærmere regler  

 om fremgangsmåden ved elevernes optagelse.
 Stk. 4.  Optagelsesudvalget og fordelingsudvalget  

 varetager de opgaver, der efter denne bekendtgørelse er henlagt til dem, og  

 varetager i øvrigt de opgaver, som af kontaktudvalget henlægges til dem.
 Stk. 5.  Den med kontaktudvalgets samt optagelses- og  

 fordelingsudvalgenes virksomhed forbundne administration varetages af et  

 sekretariat efter nærmere bestemmelse af amtsrådet - for det storkøbenhavnske  

 områdes vedkommende i samråd med Københavns og Frederiksberg kommuner.
II.
Optagelse i 1. gymnasieklasse § 4.  Der foretages en samordning af tilmeldings- og  

 optagelsesproceduren vedrørende 1. gymnasieklasse og andre  

 ungdomsuddannelser.
Undervisningsministeriet fastsætter særlige regler herom.
§ 5.  Elever, der søger optagelse i 1. gymnasieklasse,  

 skal angive, hvilken gymnasieskole der primært ønskes optagelse på samt et  

 subsidiært ønske.
Elever kan ønske optagelse på en gymnasieskole i en  

 tilgrænsende amtskommune og skal i så fald angive en særlig begrundelse,  

 f.eks. skolens beliggenhed eller særlige uddannelsesønsker såsom gren,  

 valgfag eller forsøg.
 Stk. 2.  Elever optages i overensstemmelse med deres  

 primære ønske, i det omfang pladsforholdene tillader det, jfr. dog §§ 14 og  

 16.
 Stk. 3.  Bestemmelsen i stk. 1, 2. punktum, finder  

 tilsvarende anvendelse for så vidt angår ønsker om optagelse på en  

 gymnasieskole i Københavns og Frederiksberg kommuner.
§ 6.  Kontaktudvalget drager omsorg for, at eleverne  

 og deres forældre i en skriftlig vejledning og i forbindelse med orienterende  

 møder på gymnasieskolerne informeres om undervisningstilbud på  

 gymnasieskolerne i amtskommunen samt om betingelserne for optagelse i 1.  

 gymnasieklasse.
Vejledningen, der udleveres senest i januar måned, skal  

 endvidere give oplysning om reglerne om befordringsgodtgørelse.
For private  

 gymnasieskolers vedkommende skal det endvidere fremgå, at undervisningen ikke  

 er gratis for eleverne, medmindre amtskommunen har påtaget sig at betale  

 undervisningsafgiften.
§ 7.  Ved ansøgning om optagelse i 1. gymnasieklasse  

 og ved de øvrige ungdomsuddannelser, der er omfattet af den samordnede  

 tilmeldings~ og optagelsesprocedure, jfr. §4, anvendes et skema, der  

 udarbejdes af undervisningsministeriet.
Ansøgningsskemaet afleveres til den  

 hidtidige skole inden en af undervisningsministeriet fastsat frist.
Stk. 2.  Til elever, der har søgt optagelse i 1.  

 gymnasieklasse, udleveres et bilag, der udarbejdes af direktoratet for  

 gymnasieskolerne og højere forberedelseseksamen, og som skolen har forsynet  

 med de oplysninger, den skal give om eleverne.
Bilaget skal indeholde  

 følgende:
A.
Den afleverende skoles oplysninger 1. om eleven søger optagelse på sproglig eller på  

 matematisk linje, 2. om elevens resultater ved de senest givne  

 standpunktskarakterer i fagene dansk, regning/matematik, engelsk, tysk og  

 fysik/kemi, 3. om eleven i fag med kursusdelt undervisning har  

 deltaget i undervisningen på grundkursus, på udvidet kursus eller uden  

 kursusdeling, 4. om elevens evner, modenhed og flid, samt 5. om eleven efter skolens opfattelse må anses for  

 »egnet« , »måske egnet«, eller »ikke egnet« til  

 optagelse i gymnasiet på den linje, hvortil optagelse søges.
 Hvis en elev i 10. klasse ikke følger undervisningen i et eller flere af  

 de under nr. 2 nævnte fag, oplyses dette, og den eller de årskarakterer og  

 prøvekarakterer, som eleven har opnået i faget/fagene ved slutningen af 9.  

 klassetrin, anføres.
B.
Hjemmets oplysninger 1. om, hvilken gymnasieskole der primært ønskes  

 optagelse på og et subsidiært ønske samt tillige en begrundelse for ønsket,  

 såfremt der ønskes optagelse på en gymnasieskole i en tilgrænsende  

 amtskommune, 2. om der ønskes fransk, russisk eller spansk, samt 3. for ansøgere til matematisk linje om der ønskes  

 engelsk eller tysk.
 Bilaget skal efter at være forsynet med hjemmets oplysninger  

 tilbageleveres til skolen inden en af denne fastsat frist.
Stk. 3.  For elever, der har et handicap, som medfører  

 væsentlige vanskeligheder for eleven ved skriftlige og/eller mundtlige  

 præstationer, bilægges ansøgningen en erklæring, hvorved handicappets  

 tilstedeværelse, art og grad dokumenteres.
Erklæringen skal indeholde  

 oplysning om, ved hvilke præstationer handicappet medfører vanskeligheder for  

 eleven, samt om eleven har fået eller søgt særlig undervisning på grund af  

 sit handicap.
Erklæringen skal være afgivet af en, der er sagkyndig med  

 hensyn til det pågældende handicap (skolepsykolog, læge m.v.). Ved  

 læseretardering (ordblindhed) skal der altid foreligge erklæring fra en  

 skolepsykolog.
§ 8.  Ansøgningsskemaet med bilag fremsendes efter de  

 regler, som undervisningsministeriet fastsætter i henhold til §4, til  

 kontaktudvalget i den amtsrådskreds, hvor eleven har bopæl.
Ansøgning om  

 optagelse på en gymnasieskole i en tilgrænsende amtskommune videresendes med  

 kontaktudvalgets eventuelle bemærkninger til vedkommende kontaktudvalg.  

 Ansøgninger om optagelse på private gymnasieskoler, der selv forestår  

 optagelsen, jfr. §1, stk. 3, 2. pkt., videresendes af kontaktudvalget til  

 vedkommende gymnasieskoler.
§ 9.  Ønsker en elev optagelse som kostelev på en  

 kostskole, indsendes en særskilt ansøgning til kostskolen med oplysning om,  

 hvilken gymnasieskole eleven ønsker at blive optaget på, hvis der ikke opnås  

 plads på kostskolen.
Endvidere indsendes efter reglerne i §§ 4-8 en ansøgning  

 med bilag med angivelse af de gymnasieskoler, eleven ønsker at blive optaget  

 på, hvis der ikke opnås plads på kostskolen.
Navnet på den primært ønskede  

 kostskole oplyses samtidig.
Stk. 2.  Ansøgning om optagelse som kostelev på en af de  

 offentlige kostskoler indgives på et skema, der rekvireres på den kostskole,  

 som man primært ønsker optagelse på, og indsendes inden en af direktoratet  

 for gymnasieskolerne og højere forberedelseseksamen fastsat frist direkte til  

 rektoren for kostskolen.
På grundlag af indstilling fra rektorerne ved de  

 offentlige kostskoler træffer direktoratet for gymnasieskolerne og højere  

 forberedelseseksamen afgørelse om tildeling af kostelevpladser.
 Stk. 3.  Afgørelsen af, om en elev, der ønsker optagelse  

 som kostelev, er kvalificeret til optagelse i 1. gymnasieklasse, træffes af  

 optagelsesudvalget i den amtsrådskreds, hvor eleven har bopæl, jfr. dog §18  

 for så vidt angår private gymnasieskoler.
 § 10.  Så snart resultaterne ved den skriftlige del af  

 folkeskolens afsluttende prøver i dansk og regning/matematik foreligger,  

 indberetter den afleverende skole karaktererne til vedkommende kontaktudvalg,  

 jfr. §8. Har en elev i 10. klasse ikke indstillet sig til prøve i dansk  

 og/eller regning/matematik, er det de karakterer, som eleven har opnået ved  

 den skriftlige del af folkeskolens afgangsprøve i faget/fagene ved  

 afslutningen af 9. klassetrin, der indberettes.
 Stk. 2.  Har en elev, der har indstillet sig til  

 folkeskolens afsluttende prøver i den ordinære prøvetermin i dansk og  

 regning/matematik, på grund af sygdom eller forhold, der må sidestilles  

 hermed, ikke eller kun delvis gennemført de skriftlige prøver, indberettes i  

 stedet de årskarakterer, som eleven har opnået i skriftlig dansk og skriftlig  

 regning/matematik, jfr. 11, stk. 2.
 § 11.  Afgørelsen af, om en elev kan optages eller må  

 afvises på grundlag af den afleverende skoles udtalelse og resultatet ved den  

 skriftlige del af folkeskolens afsluttende prøver i dansk og  

 regning/matematik, eller om der først kan tages stilling hertil efter en  

 optagelsesprøve, træffes af optagelsesudvalget efter følgende regler:
1. En elev, der af den afleverende skole er betegnet  

 som »egnet«, optages normalt.
I tilfælde, hvor resultatet ved den  

 skriftlige del af folkeskolens afsluttende prøve i dansk og regning/matematik  

 ikke er tilfredsstillende, kan optagelse dog kun ske efter en  

 optagelsesprøve.
2. En elev, der af den afleverende skole er betegnet  

 som »måske egnet«, optages normalt kun efter en optagelsesprøve.
I  

 tilfælde, hvor eleven har opnået et tilfredsstillende resultat ved den  

 skriftlige del af folkeskolens afsluttende prøver i dansk og  

 regning/matematik, optages eleven dog uden optagelsesprøve.
3. En elev, der af den afleverende skole er betegnet  

 som »ikke egnet«, kan normalt ikke optages.
I tilfælde, hvor eleven  

 har opnået resultater ved den skriftlige del af folkeskolens afsluttende  

 prøver i dansk og regning/matematik, der skønnes væsentligt bedre end skolens  

 standpunktsbedømmelse i de samme discipliner ved ansøgningens indgivelse, kan  

 eleven dog optages efter en optagelsesprøve.
 Stk. 2.  For elever, der på grund af sygdom eller  

 forhold, der må sidestilles hermed, ikke eller kun delvis har gennemført de  

 skriftlige prøver i dansk og regning/matematik, lægges i det omfang, hvori  

 prøverne ikke er gennemført, elevens årskarakter i skriftlig dansk og  

 regning/matematik til grund ved afgørelsen efter stk. 1, jfr. §10, stk. 2.
 Stk. 3.  Ved bedømmelsen af om resultatet er  

 tilfredsstillende, tages der hensyn til, om en elev har et handicap, der  

 medfører væsentlige vanskeligheder for eleven, jfr. §7, stk. 3.
 Stk. 4.  Optagelse sker under forudsætning af, at eleven  

 aflægger de mundtlige prøver, der kræves, jfr. §14, stk. 1, nr. 5, i lov om  

 gymnasieskoler og studenterkursus.
§ 12.  Optagelsesprøven aflægges på den gymnasieskole,  

 hvor optagelse primært ønskes.
Direktoratet for gymnasieskolerne og højere  

 forberedelseseksamen fastsætter regler om optagelsesprøven.
Stk. 2.  Rektor afgør efter drøftelse med de lærere, der  

 har medvirket ved prøven, om eleven kan optages.
Afgørelsen træffes under  

 hensyntagen til:
1. optagelsesprøvens forløb, 2. resultaterne ved den skriftlige del af folkeskolens  

 afgangsprøve - for elever i 10. klasse eventuelt folkeskolens udvidede  

 afgangsprøve - i dansk og regning/matematik, 3. resultaterne ved den mundtlige del af folkeskolens  

 afgangsprøve - for elever i 10. klasse eventuelt folkeskolens udvidede  

 afgangsprøve - i dansk samt - afhængig af, om eleven søger optagelse på  

 sproglig linje eller matematisk linje - i engelsk og tysk, henholdsvis i  

 fysik/kemi.
4. årskaraktererne, 5. den afleverende skoles udtalelse efter §7, stk. 2,  

 A, 6. eventuel erklæring om handicap, jfr. §7, stk. 3.
 Stk. 3.  Afgørelsen af, om en ansøger kan optages,  

 meddeles straks til kontaktudvalget.
 § 13.  Elever, der er optaget uden aflæggelse af en  

 optagelsesprøve, skal ved begyndelsen af skoleåret over for vedkommende  

 gymnasieskole dokumentere, at de har aflagt de mundtlige prøver, der kræves.
Stk. 2.  Direktoratet for gymnasieskolerne og højere  

 forberedelseseksamen kan tillade, at en elev, der på grund af sygdom eller  

 forhold, der må sidestilles hermed, ikke eller kun delvis har gennemført de  

 mundtlige prøver, der kræves, alligevel optages, hvis eleven i øvrigt  

 opfylder betingelserne for optagelse.
Ansøgning herom indsendes gennem  

 vedkommende gymnasieskole til direktoratet.
III.
Fordeling § 14.  Fordelingsudvalget foretager fordeling mellem  

 de offentlige skoler indbyrdes af de elever, som har søgt optagelse på en  

 offentlig skole, eller som har søgt optagelse på en privat gymnasieskole, men  

 som ikke kan optages der.
 § 15.  Amtsrådet kan indenfor de af  

 undervisningsministeriet fastsatte rammer for klassestørrelser i  

 gymnasieskolen fastsætte retningslinjer for antallet af elever i 1.  

 gymnasieklasse ved de offentlige skoler.
 Stk. 2.  Amtsrådet fastsætter den i §16 omhandlede  

 kapacitet ved de offentlige gymnasieskoler i området.
 Stk. 3.  Direktoratet udsender efter samråd med  

 amtskommunerne - for det storkøbenhavnske område tillige Københavns og  

 Frederiksberg kommuner - vejledende kapacitetsvurderinger for så vidt angår  

 de offentlige gymnasieskoler.
§ 16.  Umiddelbart efter at ansøgningerne er modtaget,  

 foretager fordelingsudvalget en foreløbig fordeling af eleverne mellem de  

 offentlige skoler indbyrdes.
Fordelingen sker på grundlag af elevernes  

 primære skoleønsker, som lægges til grund ved fastsættelsen af de enkelte  

 skolers klassetal under hensyntagen til skolernes bygningsmæssige kapacitet  

 og de af amtsrådet i henhold til §15 fastsatte retningslinjer for antallet af  

 elever i 1. gymnasieklasse.
Stk. 2.  Hvis en elev ikke kan optages på den  

 gymnasieskole, der primært ønskes optagelse på, skal elevens subsidiære ønske  

 såvidt muligt imødekommes.
Ved fordelingen af de elever, der ikke kan få  

 deres ønske imødekommet, skal det endvidere tilstræbes, at afstanden mellem  

 skole og hjem sammenholdt med transportmulighederne bliver rimelig.
 Stk. 3.  Fordelingsudvalget tilbagesender inden 15. maj  

 ansøgningerne med bilag fra de elever, som ikke er hjemmehørende i  

 amtskommunen, og som ikke kan optages i overensstemmelse med deres ønsker,  

 til fordelingsudvalget i den amtskommune, hvor eleven er hjemmehørende.
 Stk. 4.  Når den foreløbige fordeling er færdig,  

 indberetter fordelingsudvalget til direktoratet det samlede antal klasser ved  

 de offentlige gymnasieskoler og klassernes fordeling på de enkelte  

 gymnasieskoler samt efter nærmere af direktoratet fastsatte retningslinjer  

 ansøgertallet til de enkelte skoler.
 § 17.  Så snart meddelelse om udfaldet af  

 optagelsesprøverne er modtaget, foretager fordelingsudvalget efter de i §16,  

 fastsatte principper den endelige fordeling af eleverne mellem de offentlige  

 gymnasieskoler indbyrdes.
 Stk. 2.  Viser det sig ved denne fordeling, at de  

 offentlige gymnasieskoler ikke har tilstrækkelig kapacitet til at modtage  

 alle de elever, der søger optagelse på en offentlig gymnasieskole, kan der  

 ske henvisning til en eventuel privat gymnasieskole i området, der i det  

 omfang, pladsforholdene tillader det, skal optage elever, der henvises af det  

 offentlige skolevæsen som egnede til optagelse, jfr. §19, stk. 1, nr. 4, i  

 lov om gymnasieskoler og studenterkursus.
Stk. 3.  For de elever, der efter stk. 2 optages på  

 private gymnasieskoler, betaler amtskommunen undervisningsafgiften, jfr. 2,  

 stk. 2, i lov nr. 338 af 19. juni 1974 om kommuners og amtskommuners bidrag  

 til statslige og private skoler og kurser som ændret ved lov nr. 304 af 8.  

 juni 1977. Er der ikke aftalt andet, påhviler betalingen den amtskommune,  

 hvori den kommune ligger, hvor eleven er tilmeldt folkeregistret.
Tilsvarende  

 afholdes udgiften af kommunen for så vidt angår Københavns og Frederiksberg  

 kommuner.
IV.
Forskellige bestemmelser § 18.  Bestemmelserne i §§ 4-13 finder tilsvarende  

 anvendelse ved optagelse af elever i 1. gymnasieklasse ved en privat  

 gymnasieskole.
Den i §11, jfr. §9, stk. 3, omhandlede afgørelse træffes dog  

 af den private gymnasieskole, hvis skolen selv har ønsket at forestå  

 optagelsen, jfr. §1, stk. 3, 2. pkt.
 § 19.  Bestemmelserne i denne bekendtgørelse finder  

 tilsvarende anvendelse for elever, der søger optagelse i 1. gymnasieklasse i  

 umiddelbar tilslutning til afslutningen af 9. eller 10. klassetrin på en  

 efterskole eller en kommunal ungdomsskole med heltidsundervisning, som  

 forbereder til folkeskolens afsluttende prøver.
Stk. 2.  Bestemmelserne i denne bekendtgørelse finder  

 endvidere tilsvarende anvendelse for elever, der søger optagelse i 1.  

 gymnasieklasse i umiddelbar tilslutning til afslutningen af et 1~ eller  

 2-årigt kursus ved et anerkendt privat grundskolekursus.
Optagelsen er dog  

 yderligere betinget af, at eleven har fulgt undervisningen i enten  

 samtidsorientering eller historie, geografi og biologi.
 § 20.  Direktoratet fastsætter regler om optagelse i  

 1. gymnasieklasse af personer, der ønsker at blive optaget i 1.  

 gymnasieklasse et eller flere år efter, at de har afsluttet 9. eller 10.  

 klassetrin eller et 1- eller 2-årigt kursus ved et anerkendt privat  

 grundskolekursus.
Stk. 2.  Direktoratet kan tillade, at personer, der ikke  

 opfylder de betingelser, der i §14 i lov om gymnasieskoler og studenterkursus  

 er fastsat for optagelse, optages i 1. gymnasieklasse, hvis det godtgøres, at  

 de på anden måde har erhvervet de nødvendige forkundskaber, og at det må  

 forventes, at de vil kunne følge undervisningen i gymnasiet på  

 tilfredsstillende måde og fuldføre undervisningen på normal tid.
Optagelsen  

 kan betinges af, at de består en optagelsesprøve, og/eller at de aflægger  

 folkeskolens afgangsprøve i et eller flere fag.
 § 21.  Klage over den afleverende skoles udtalelse  

 efter §7, stk. 2 kan indbringes for optagelsesudvalget i den amtskommune,  

 hvor eleven er hjemmehørende inden 1 måned efter, at udtalelsen er meddelt  

 eleven.
Stk. 2.  Klage over afgørelser i henhold til denne  

 bekendtgørelse, herunder afgørelser efter stk. 1, kan indbringes for  

 direktoratet.
Fordelingsudvalgets afgørelser efter §§ 14 og 16 om elevernes  

 fordeling på de enkelte gymnasieskoler kan dog ikke indbringes for anden  

 administrativ myndighed.
 § 22.  En amtskommune, som efter §5, stk. 1, optager  

 en elev, som ikke er hjemmehørende i amtskommunen, kan kræve betaling fra den  

 amtskommune, hvor eleven er hjemmehørende.
Stk. 2.  Betalingen opkræves årligt efter skoleårets  

 udløb på grundlag af elevtalsoplysninger pr. 1. september.
Betalingen kan  

 højst udgøre skoleamtskommunens gennemsnitlige årlige driftsudgift pr. elev i  

 det finansår, elevtalsoplysningen hidrører fra.
 Stk. 3.  Afgørelser, som amtsrådet træffer i medfør af  

 stk. 1 og 2 kan ikke indbringes for undervisningsministeriet, jfr. §65, stk.  

 2, i bekendtgørelse nr. 24 af 20. januar 1978 af lov om styrelsen af  

 kommunernes skolevæsen og af virksomhed efter lov om fritidsundervisning m.v.
 Stk. 4.  En elev er hjemmehørende i den kommune, hvor  

 eleven er tilmeldt folkeregistret, og i den amtskommune, hvor elevens  

 folkeregisterkommune er beliggende.
 § 23.  Bestemmelserne om amtsrådet i §§ 15 og 22,  

 finder tilsvarende anvendelse i Københavns og Frederiksberg kommuner.
V.
Ikrafttræden m.v.
 § 24.  Bekendtgørelsen anvendes første gang ved  

 optagelse i 1. gymnasieklasse i 1986.
 Stk. 2.  Bekendtgørelse nr. 20 af 21. januar 1982 om  

 optagelse i 1. gymnasieklasse ophæves.
