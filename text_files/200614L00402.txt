Betænkning afgivet af Uddannelsesudvalget den 2. maj 2007 Betænkning over Forslag til lov om ændring af forskellige love  

 på  

  

 Undervisningsministeriets område (Udbygning af anerkendelse af realkompetence på voksen- og  

 efteruddannelsesområdet m.v.) [af undervisningsministeren (Bertel Haarder)] 1. Ændringsforslag Undervisningsministeren har stillet 5 ændringsforslag til  

 lovforslaget.
2. Udvalgsarbejdet Lovforslaget blev fremsat den 30. november 2006 og var til 1.  

 behandling den 12. januar 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 17. november 2006 dette udkast  

 til udvalget, jf. alm. del  bilag 104. Den 4. januar 2007 sendte  

 undervisningsministeren  

 de indkomne høringssvar samt et notat herom til udvalget.
Spørgsmål Udvalget har stillet 1 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 med de af  

 undervisningsministeren stillede ændringsforslag.
Dansk Folkepartis medlemmer af udvalget skal bemærke, at  

 lovforslaget bl.a. medfører, at der på voksen- og efteruddannelsesområdet  

 indføres adgang til anerkendelse af realkompetence, hvor der ikke allerede er  

 mulighed for det i dag.
Derudover lægges der op til en udbygning af  

 anerkendelse  

 af realkompetence, hvor muligheden allerede findes.
En samlet vurdering skal omfatte en persons samlede  

 kvalifikationer, herunder viden, færdigheder og kompetencer, uanset hvor og  

 hvordan den pågældende har fået disse kompetencer.
Dermed letter man alt  

 andet  

 lige muligheden for, at en given person kan komme ind på en uddannelse med  

 jobsigte eller kan efteruddanne sig.
Erfaringerne viser, at anerkendelse af  

 kompetencer øger motivationen for deltagelse i voksen- og efteruddannelse og  

 i  

 læringsaktiviteter på virksomheden og på arbejdspladsen.
Anerkendelse af  

 realkompetencer kan medvirke til, at flere borgere får muligheden for at  

 bidrage til mere aktivitet, og at færre henvises til passiv forsørgelse.
Med forslaget bliver der ligeledes oprettet kurser, der sigter  

 på at opkvalificere herboende indvandrere og efterkommeres danskkundskaber.  

 Det  

 er selvfølgelig helt afgørende, at denne gruppe i samfundet bliver  

 opkvalificeret på lige fod med alle andre, så der bredt sikres en holdbar  

 arbejdsstyrke i Danmark, og alle får forbedret deres mulighed for at bidrage  

 til det danske samfund.
Ydermere ligger der fra Dansk Folkepartis side en  

 forventning om, at indvandrere og efterkommere føler en pligt til at bidrage  

 positivt til det danske samfund.
Med lovforslaget får både danskere,  

 indvandrere  

 og efterkommere en række redskaber, som kan bruges fremadrettet.
Det er vigtigt at understrege, at en generel udvidelse af  

 realkompetencevurderinger ikke medfører et forringet uddannelsesniveau på de  

 forskellige uddannelser.
Dansk Folkeparti stemmer for de af  

 undervisningsministeren stillede ændringsforslag og kan samlet støtte  

 forslaget  

 med de nævnte bemærkninger.
Det Radikale Venstres  

 medlemmer af udvalget skal bemærke, at det er ærgerligt, at  

 globaliseringsaftalen  

 ikke rummer muligheder for realkompetencegodkendelse på masterniveau, men  

 lovforslaget  

 er dog et stort fremskridt i forhold til anerkendelsen af kompetencer opnået  

 uden for det formelle uddannelsessystem.
Det er heldigvis almindeligt, at  

 mennesker  som af forskellige, individuelle og private grunde ikke har  

 fået en  

 uddannelse som ung  kommer til at arbejde med opgaver, der bruger deres  

 talent  

 og udvikler deres kompetencer.
Det er vigtigt, at det formelle  

 uddannelsessystem  

 for voksne kan vise anerkendelse og bygge videre på de kompetencer, som opnås  

 her.
Det er et rigtigt skridt, at realkompetenceafklaring bliver gratis for  

 ufaglærte og faglærte, men frem for alt er det vigtigt, at muligheden bliver  

 synlig og vedkommende og oplevet som åben og reel.
Det Radikale Venstre har  

 store forventninger til forslagets effekt for de mennesker, der gerne vil  

 deltage i formel efter- og videreuddannelse og vil følge det tæt.
Det  

 Radikale  

 Venstre stemmer for de af undervisningsministeren stillede ændringsforslag og  

 for det samlede lovforslag.
Et  

  

 mindretal  

  

 i  

 udvalget (EL) vil stemme hverken for eller imod lovforslaget.
Mindretallet  

 stemmer for de af undervisningsministeren stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 3 1)  

  

 I den under  

  

 nr. 9  

  

 foreslåede affattelse af  

  

 §  

 16, stk. 4,  

  

 ændres »§ 6, stk. 7 og 8« til: »§ 6, stk. 8 og 9«.
[Konsekvensændring] Til § 4 2)  


  

 Nr.  

 3  

  

 affattes således:
 »3.  


  

 § 15, stk. 4,  

  

 affattes således:
»Stk. 4.  

  

 Til de i stk.  

 1, nr. 1 og 2, nævnte uddannelser optager institutionen ansøgere, som har  

 realkompetencer,  

 der efter en individuel kompetencevurdering anerkendes som svarende til  

 adgangsbetingelserne.  

 Institutionen kan i øvrigt optage ansøgere, der ikke opfylder  

 adgangsbetingelserne, men som ud fra en konkret vurdering har  

 uddannelsesmæssige forudsætninger, der kan sidestilles hermed.«« [Præcisering af, at  

 anerkendelse af realkompetence kun vedrører videregående voksenuddannelse og  

 diplomuddannelse og ikke masteruddannelse] 3)  

  

 I den under  

  

 nr. 4  

  

 foreslåede  

  

 §  

 15 a, stk. 1,  

  

 affattes  

  

 1. pkt.  

  

 således:
»Individuel kompetencevurdering har til formål at give ansøgeren  

 anerkendelse af dennes samlede viden, færdigheder og kompetencer  

 (realkompetencer) i forhold til en videregående voksenuddannelse eller en  

 diplomuddannelse.« [Præcisering af, at anerkendelse af realkompetence kun vedrører  

 videregående voksenuddannelse og diplomuddannelse og ikke masteruddannelse] 4)  

  

 I  

  

 nr. 8  

  

 ændres  

  

 »§ 21  

  

 affattes således:« til:  

  

 »§ 21,  

 stk. 1,  

  

 affattes således:«.
[Præcisering af, at det kun er § 21, stk. 1, der ændres] Til § 5 5)  

  

 Efter nr. 4 indsættes som nye numre:
 »01.  

  

 I  

  

 § 4, stk. 2,  

  

 ændres »§ 6, stk. 4 og 6,  

 jf. § 6, stk. 1 og 9« til: »§ 6, stk. 5 og 7, jf. § 6, stk. 1 og 10«.
02.  

  

 I  

  

 § 6, stk. 1,  

  

 ændres »jf. dog stk. 2, 7  

 og 8« til: »jf. dog stk. 2, 8 og 9«.« [Konsekvensændring] Bemærkninger Til nr. 1 og 5 Der er tale om tekniske konsekvensændringer som følge af  

 forslaget i § 5, nr. 7, hvorefter der indsættes et nyt stykke i § 6 i lov om  

 åben uddannelse (erhvervsrettet voksenuddannelse) m.v.
Til nr. 2 Efter lovforslaget omfatter adgangen til anerkendelse af  

 realkompetence alle tre videregående uddannelsesniveauer i  

 videreuddannelsessystemet for voksne: Videregående voksenuddannelse (VVU),  

 diplomuddannelse og masteruddannelse.
Det har imidlertid ikke været  

 hensigten,  

 at masteruddannelse skulle omfattes af adgangen til anerkendelse af  

 realkompetence, jf. bl.a. afsnit 2.2. i de almindelige bemærkninger til  

 lovforslaget.
Med ændringsforslaget udgår anerkendelse af realkompetence i  

 forhold til masteruddannelserne af bestemmelserne, og lovforslaget vil  

 herefter  

 være i overensstemmelse med Aftale om udmøntning af globaliseringspuljen og  

 Opfølgning på velfærdsaftalen, november 2006. Ansøgere til masteruddannelse  

 vil  

 fortsat kunne få merit.
Gældende bestemmelser herom videreføres i øvrigt  

 uændret.
Til nr. 3 Lovteknisk ændring.
Præcisering af, at anerkendelse af  

 realkompetence kun vedrører videregående voksenuddannelse og diplomuddannelse  

 og ikke masteruddannelse.
Til nr. 4 Lovteknisk ændring.
Præcisering af, at det kun er § 21, stk. 1,  

 og ikke § 21, stk. 2, der ændres.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Charlotte Dyremose (KF)   

  

 fmd.  

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 94 Bilagsnr.
Titel 1 Udkast til tidsplan for udvalgets behandling af lovforslaget 2 Høringsnotat og høringssvar, fra undervisningsministeren 3 Bilaget tilbagetaget (fejlomdelt) 4 Ændringsforslag, fra undervisningsministeren 5 Tidsplan for udvalgets behandling af lovforslaget 6 Ændringsforslag, fra undervisningsministeren 7 1. udkast til betænkning 8 2. udkast til betænkning Oversigt over spørgsmål og svar vedrørende L 94 Spm.nr.
