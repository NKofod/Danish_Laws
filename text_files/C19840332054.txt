 De statsanerkendte arbejdsløshedskasser.
 Direktoratet har i forbindelse med arbejdsløshedskassernes årsregnskaber  

 modtaget en del anmodninger om tilbagebetaling af for meget indbetalt  

 medlemsbidrag.
 Henvendelserne er foranlediget af, at den kvartalsvise indbetaling af  

 medlemsbidrag efter arbejdsløshedslovens § 76, stk. 2 medfører en årlig  

 indbetaling af kr. 2.012,00 mens en beregning efter arbejdsløshedslovens §  

 76, stk. 1 giver et årligt beløb på kr. 2.010,00.
 Direktoratet skal hertil bemærke, at der ikke i arbejdsløshedsloven ses at  

 være hjemmel til at foretage en regulering af beløbet efter § 76, stk. 2. Det  

 fremgår derimod af lovens forarbejder, at man har forudset, at det årlige  

 beløb efter § 76, stk. 2 kunne være forskelligt fra beløbet efter § 76, stk.  

 1.
 Direktoratet finder at dette må være gældende, hvadenten beløbet efter §  

 76, stk. 2 bliver større eller mindre end efter stk. 1.
 Direktoratet kan derfor ikke imødekomme kassernes anmodninger om en sådan  

 regulering.
 P.D.V.
 E.B.
