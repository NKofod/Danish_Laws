Bekendtgørelse om ændring af bekendtgørelse om forretningsorden for Indsamlingsnævnet § 1 I bekendtgørelse nr. 895 af 18. juli 2014 om forretningsorden for Indsamlingsnævnet foretages følgende ændringer:
 1. Overalt i bekendtgørelsen ændres »sekretariatslederen« til: »sekretariatschefen«, og »Sekretariatslederen« ændres til: »Sekretariatschefen«.
 2. I § 1, stk. 1, 1. pkt., ændres »fire« til: »fem«.
 3. § 1, stk. 1, 2. pkt., affattes således:
»Indsamlingsorganisationernes Brancheorganisation (ISOBRO) indstiller to medlemmer af nævnet, mens Dansk Erhverv, Forbrugerrådet Tænk og Rigspolitiet hver indstiller ét medlem.« 4. I § 1 indsættes som stk. 5:
»Stk. 5. Beskikkelsen af nævnets formand, medlemmer og stedfortrædere er betinget af, at de pågældende sikkerhedsgodkendes til klassifikationsgraden HEMMELIGT, og at sikkerhedsgodkendelsen opretholdes i hele beskikkelsesperioden.« 5. I § 4, nr. 1, ændres »anmeldte« til: »tilladte«.
 6. § 4, nr. 2, affattes således:
 »2) organisationer, der har tilladelse efter indsamlingslovens § 4, stk. 1, og«.
 7. I § 4, nr. 3, ændres »§ 5, stk. 2,« til: »§ 5, stk. 3,«.
 8. § 5, stk. 1, ophæves.
 Stk. 2 og 3 bliver herefter stk. 1 og 2.
 9. § 6 affattes således:
»§ 6. Nævnet træffer afgørelse i sager om 1) tilladelse til at foretage indsamling efter indsamlingslovens § 3, stk. 1, 2) tilladelse til at foretage indsamlinger efter indsamlingslovens § 4, stk. 1, 3) tilladelse til at afholde husindsamling efter indsamlingslovens § 5, stk. 3, 4) tilladelse til at afholde gadeindsamling efter indsamlingslovens § 6, stk. 2, 5) tilladelse til at anvende indsamlede midler til andet formål end angivet i ansøgningen, 6) tilbagekaldelse af tilladelse til at afholde indsamlinger efter indsamlingslovens § 4, stk. 1, 7) overtrædelse af god indsamlingsskik, jf. § 8 i indsamlingsloven, herunder om en hjælpeorganisations hvervning af medlemmer er sket i strid med god indsamlingsskik, og 8) tilbagekaldelse af tilladelse til at foretage indsamling, når en indsamler har gjort sig skyldig i gentagne overtrædelser af god indsamlingsskik, jf. § 11, stk. 4, i indsamlingsloven.« 10. I § 8, stk. 2, udgår »anmeldelser,«, og efter »formkrav fastsat i« indsættes: »indsamlingsloven eller«.
 11. I § 9, stk. 1, 1. pkt., ændres »sekretariatslederens« til: »sekretariatschefens«.
 12. I § 9, stk. 2, 1. pkt., ændres »anmeldelser« til: »ansøgninger«.
 13. I § 9, stk. 2, 3. pkt., indsættes efter »ansøgninger efter«: »§ 3, stk. 1, § 4, stk. 1,«, og »§ 5, stk. 2,« ændres til: »§ 5, stk. 3,«.
 14. I § 9, stk. 4, ændres »meddelelsen« til: »ansøgningen«.
 15. § 15, stk. 1, affattes således:
»Nævnet kan kræve yderligere oplysninger af en indsamler eller hjælpeorganisation til belysning af, om et forhold giver anledning til nærmere undersøgelse, eller til belysning af en tilladelse, afgørelse eller klage.« 16. I § 18 indsættes efter »en ansøgning om«: »tilladelse til at foretage indsamling eller en ansøgning om«.
 17. § 19, stk. 1, affattes således:
»Nævnet skal offentliggøre udtalelser af kritik af en indsamlers eller organisations adfærd, når denne strider mod god indsamlingsskik.
Nævnet pålægger desuden indsamleren eller organisationen snarest muligt at offentliggøre udtalelsen.
En sådan offentliggørelse skal ske uden kommenterende tilføjelser i selve udtalelsen.« § 2 Bekendtgørelsen træder i kraft den 1. marts 2020.
