 Til samtlige eksportsvineslagterier og off. slagtehuse og dyrlægerne ved  

 disse.
 Veterinærdirektoratet har fra baconkontrollen modtaget en skrivelse,  

 hvoraf følgende citeres:
»Ved Kvalitetsudvalgets møde fredag den 16. november 1973 drøftedes  

 også det forhold, at enkelte slagterier havde vanskeligheder på grund af, at  

 hovederne berørte gulvet i kølerummene, hvilket er i strid med  

 veterinærbestemmelserne.
Under hensyntagen hertil vedtog udvalget, at der til  

 disse slagterier fra Baconkontrollen kunne gives dispensation fra  

 bestemmelsen om, at hovederne først må afskæres efter endt køling, og således  

 at afskæringen af hovederne foretages umiddelbart før indførsel i  

 kølerum.« Der vil ikke fra veterinærdirektoratets side være noget i vejen for, at  

 afskæring af hoveder før kølerum foretages på de slagterier, der får  

 baconkontrollens dispensation fra bestemmelsen om, at hovederne først må  

 afskæres efter endt køling.
 Baconkontrollen vil holde dyrlægerne på de slagterier, der meddeles  

 dispensation, underrettet herom.
 P.V.V.
