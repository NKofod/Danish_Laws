Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 08-520-11878 N.j.nr. 08-520-11878 Ansøger blev i en port skubbet ned på jorden af skadevolder, som herefter tog kvælertag på hende.
Hun kunne mærke, at hun ikke havde en chance for at slippe løs.
Hun bad om lov til at sætte sig op.
Skadevolderen lod hende sætte sig op, og ansøger var herefter udsat for andet kønsligt overgreb end samleje, idet skadevolderen stak sit lem ind i hendes mund.
Skadevolder fik sædafgang.
Herefter tvang skadevolder ansøger med ud på gaden, men ansøger fik vristet sig løs og løb væk.
Det lykkedes ikke politiet at finde skadevolder.
Uanset advokatens påstand om en godtgørelse på 10-20.000 kr. tilkendte nævnet ansøger 30.000 kr. i godtgørelse og lagde ved afgørelsen vægt på overgrebets karakter og grovhed og fandt, at 30.000 kr. i godtgørelse svarede bedre til, hvad der for lignende overgreb tilkendes i praksis.
