Klage  

 over mangelfuld aktindsigt og over manglende behandling Nævnet fandt grundlag for at kritisere overlægen for  

 hendes udfærdigelse af instruks vedr. behandling af anmodninger om  

 aktindsigt.  

 Nævnet lagde vægt på, at overlægen oplyste til sagen, at det af den mundtlige  

 instruks vedrørende aktindsigt, der var gældende i oktober 2002, fremgik, at  

 medmindre  

 en patient har bedt om kopi af blodprøver eller kopi af røntgenbeskrivelser  

 bliver disse ikke medsendt ved fremsendelse af journalkopi.
Nævnet oplyste  

 hertil, at retten til aktindsigt omfatter alt materiale, som findes på  

 journalen på tidspunktet for imødekommelsen af aktindsigten.
 Nævnet fandt ikke grundlag for at kritisere overlægen  

 for hans behandling af patienten i perioden fra den 11. januar 2001 til den  

 21.  

 november 2002. Nævnet lagde herved til grund, at overlægen iværksatte  

 medicinsk  

 behandling af hudlidelsen og regulerede denne, og at han desuden iværksatte  

 yderligere udredning af rygsmerter og lav blodprocent.
Nævnet fandt ikke grundlag for at kritisere overlægen  

 for, at han ikke ville skrive en sygemelding til patienten i januar 2001.  

 Nævnet lagde herved til grund, at det ved den ambulante kontrol den 11.  

 januar  

 2001 blev konstateret, at behandlingen med Salazopyrin havde haft god effekt  

 på  

 ledsmerterne, og overlægen vurderede på denne baggrund, at sygemelding ikke  

 var  

 nødvendig på dette tidspunkt.
Nævnet oplyste endvidere, at det er almindelig  

 praksis at sygemelding foretages af egen læge, som har et mere detaljeret  

 kendskab til patientens samlede situation.
