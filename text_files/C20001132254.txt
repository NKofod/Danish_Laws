Skrivelse om hjælp til kontanthjælpsmodtagere og pensionister  

 til betaling af husleje og fraflytningsrestancer med henblik på at forebygge  

 hjemløshed (Til samtlige kommuner) På baggrund af drøftelserne mellem regeringen og de kommunale  

 parter om udarbejdelse af handleplan for hjemløse skal jeg med dette brev  

 opfordre kommunerne til at være opmærksomme på de muligheder, der er i de  

 gældende regler for at undgå, at der opstår restancer med huslejebetalingen,  

 som kan medføre udsættelse af lejlighed og hindre indgåelse af et nye lejemål  

 i  

 det almene boligbyggeri og private udlejningsbyggeri.
 Indsatsen kan dels være af forebyggende karakter, dels have form  

 af økonomisk hjælp efter aktivloven og pensionsloven samt boligstøtteloven.
 Det er i vigtigt, at kommunen er opmærksom på mulighederne for  

 at iværksætte tiltag, der kan medvirke til, at en huslejerestance og/eller en  

 fraflytningsrestance ikke opstår eller begrænses i omfang.
Kommunen bør derfor reagere, hvis den får kendskab til, at  

 borgere, der modtager løbende forsørgelsesydelse i form af kontanthjælp, har  

 huslejerestancer mv.
I den forbindelse bør kommunen foretage en vurdering  

 efter  

  

 aktivlovens § 90 eller  

 pensionslovens § 36  

  

 med henblik på at afklare, om der er grundlag for,  

 at kommunen fremover sørger for at huslejen bliver betalt til udlejeren.
 Muligheden for at være borgeren behjælpelig med et etablere en  

 betalingsordning i et pengeinstitut bør også indgå i overvejelserne, men må  

 anses for uanvendelig i de tilfælde, hvor borgeren har massive vanskeligheder  

 med bl.a. at administrere sin økonomi.
 Kommer kommunen i besiddelse af oplysninger om misligholdelse af  

 lejeboligen, må den reagere med henblik på, at de nødvendige  

 hjælpeforanstaltninger kan iværksættes, således at istandsættelsesudgifterne  

 ved fraflytning af boligen kan begrænses.
 Spørgsmålet om at yde økonomisk hjælp til betaling af  

 huslejerestance og/eller fraflytningsrestance vil ofte skulle følges op med  

 en  

 forebyggende indsats, jf. den omtalte administrationsordning mv.
Hjælp efter aktivloven Efter  

  

 aktivlovens  

 § 81  

  

 er der mulighed for at få hjælp til enkeltudgifter.
Det er ikke  

 en betingelse for at få hjælp til enkeltudgifter, at der ydes kontanthjælp  

 til  

 løbende forsørgelse, men grundbetingelsen er den samme.
Borgeren skal således  

 have været udsat for ændringer i sine forhold (en social begivenhed), så det  

 ikke er muligt for pågældende at skaffe det nødvendige til sin egen eller  

 familiens  

 forsørgelse, og at dette behov ikke kan dækkes gennem andre ydelser.  

 Grundbetingelsen for at få hjælp til enkeltudgifter er derfor umiddelbart  

 opfyldt for personer, der modtager kontanthjælp til løbende forsørgelse.
Hjælp kan ydes til rimeligt begrundede enkeltudgifter og ydes  

 normalt kun til udgifter, der er opstået som følge af behov, der ikke har  

 kunnet forudses.
Der kan dog efter en konkret vurdering undtagelsesvist ydes  

 hjælp til en udgift, der har kunnet forudses, hvis deres afholdelse er af  

 helt  

 afgørende betydning for pågældendes eller familiens livsførelse.
 Da betaling af husleje er en forudsigelig udgift er  

 udgangspunktet, at der kun undtagelsesvist kan ydes hjælp til betaling af  

 huslejerestancer, og det gælder både, hvor hjælpen kan hindre en udsættelse  

 af  

 boligen, og hvor en restance er til hinder for indflytning i egen bolig/anden  

 bolig.
 Betingelsen for i givet fald at yde hjælp er som ovenfor nævnt,  

 at hjælpen er af helt afgørende betydning for borgerens livsførelse.
 Hovedproblemet i boligmæssig henseende for bl.a borgere i  

 boformer for hjemløse er, at de ofte har ikke alene huslejerestancer, men  

 også  

 fraflytningsrestancer vedrørende en eller flere tidligere boliger, restancer  

 som ofte vil være til hinder for indflytning i egen bolig/ anden bolig.
 Vurderingen af, om der skal ydes økonomisk hjælp, sker med  

 udgangspunkt i samme synspunkter og betingelser som anført ovenfor om hjælp  

 til  

 betaling af huslejerestancer, men under hensyn til, at fraflytningsrestancer  

 ofte kan være  

    

 af ganske betragtelig  

 størrelse, kan det være nødvendigt med en mere restriktiv holdning til,  

 hvornår  

 hjælp bør ydes, selv om der her i højere grad kan være tale om en  

 uforudsigelig  

 udgift.
 Når der ydes hjælp, kan det besluttes at gøre hjælpen  

 tilbagebetalingspligtig, typisk med begrundelsen uforsvarlig økonomi  

 (aktivlovens § 93).
 Også i eventuelle gentagelsestilfælde kan der være grund til at  

 gøre hjælpen tilbagebetalingspligtig.
Hjælp efter pensionsloven For personer, der modtager en social pension kan kommunen efter  

  

 pensionslovens § 36  

  

 træffe afgørelse  

 om, på hvilken måde pensionen skal udbetales, hvis det skønnes, at borgeren  

 er  

 ude af stand til at administrere sin økonomi.
 Dog kan en afgørelse om administration efter bestemmelsen i  

 § 36 kun træffes, hvis pensionisten ikke er umyndiggjort eller under  

 nogen  

 anden form for værgemål, men hvor det skønnes, at pågældende ikke er i stand  

 til at administrere pensionen efter dens formål.
 Der er imidlertid også mulighed for at indgå en  

 administrationsaftale uden for lovens § 36, hvilket kunne være relevant  

 i  

 de tilfælde, hvor pensionisten er i stand til at handle fornuftsmæssigt og  

 selv  

 foretage de nødvendige valg, men alligevel af forskellige årsager ikke mener  

 sig i stand til eller kan klare de praktiske opgaver, der er forbundet med at  

 varetage de økonomiske dispositioner som fx at betale husleje.
 Det gælder for alle pensionstyper, at der er mulighed for hjælp  

 til enkelt-udgifter efter  

  

 pensionslovens  

 § 17, stk. 1 og 3  

  

 , som ydes som personlige tillæg.
 Et personligt tillæg efter lovens § 17, stk. 1, kan ydes  

 til pensionister, hvis økonomiske situation er særligt vanskelig, og  

 tillægget  

 udbetales afhængig af den personlige tillægsprocent.
I forbindelse med ansøgning om et personligt tillæg skal  

 kommunalbestyrelsen træffe afgørelse på baggrund af en konkret, individuel  

 vurdering af pensionistens økonomiske forhold.
Der skal i hver enkelt sag  

 foretages en samlet vurdering af pensionistens økonomiske forhold - det vil  

 sige en samlet vurdering af indtægtsforholdene, herunder størrelsen af den  

 sociale pension og alle andre indtægter og formue - sammenholdt med  

 størrelsen  

 af de rimelige og nødvendige udgifter.
Lov om social pension indeholder ikke nærmere regler om, hvad  

 der kan søges om personligt tillæg til.
Det er således op til kommunen at  

 vurdere, om der er tale om en rimelig og nødvendig udgift, samt om  

 pensionisten  

 ved en rimelig tilrettelæggelse af sin økonomi selv burde kunne afholde  

 udgiften.
 Et personligt tillæg kan ydes som et engangsbeløb eller som en  

 løbende ydelse, såfremt betingelserne ved hver udbetaling fortsat er til  

 stede.
Ud over personligt tillæg efter § 17, stk. 1, kan der  

 undtagelsesvist ydes et særligt personligt tillæg efter lovens § 17,  

 stk.  

 3, hvis pensionistens økonomiske situation er ganske særligt vanskelig.
Et  

 særligt personligt tillæg ydes typisk i akutte trangstilfælde.
Da dette  

 tillæg  

 alene kan ydes i ganske særlige tilfælde, udbetales det uafhængigt af den  

 personlige tillægsprocent.
 Generelt skal det bemærkes, at personligt tillæg er en subsidiær  

 ydelse og ydes således kun, når det økonomiske behov ikke kan afhjælpes  

 gennem  

 private midler eller støtte efter anden lovgivning.
Økonomisk  

    

 støtte efter  

 § 17 er som udgangspunkt ikke tilbagebetalingspligtig.
Betingelsen for  

 at  

 træffe beslutning om tilbagebetaling af personligt tillæg efter reglen i  

 pensionslovens § 43, stk. 1, nr. 2, er, at der kan forudses en  

 forbedring  

 af pensionistens økonomiske forhold, som gør pensionisten i stand til at  

 tilbagebetale hjælpen i løbet af kortere tid.
Bestemmelsen giver således mulighed for at yde en art lån til en  

 pensionist, der i princippet skulle kunne klare sig selv, men som er i  

 likviditetsvanskeligheder, fx fordi visse tilgodehavender udbetales bagud.
I  

 princippet er der derfor ikke noget til hinder for, at der i forbindelse med  

 et  

 tilbagebetalingskrav aftales en afdragsordning med pensionisten.
Men krav om tilbagebetaling efter reglen i § 43, stk. 1,  

 nr. 2, forudsætter, at der på tidspunktet for tildeling af det personlige  

 tillæg foreligger forhold, der viser, at pensionisten i løbet af kortere tid  

 vil være i stand til at tilbagebetale beløbet.
Tilbagebetaling med et  

 begrænset  

 månedligt beløb vil således ikke falde ind under forudsætningen, om at  

 hjælpen  

 bliver tilbagebetalt i løbet af kortere tid.
Der kan henvises til Den Sociale  

 Ankestyrelse  

 SM P-1-96.
Hjælp efter boligstøtteloven Boligstøtte i form af boligsikring og boligydelse ydes til den  

 løbende lejebetaling.
Efter boligstøtteloven kan der ikke ydes hjælp til betaling af  

 en huslejerestance.
Der kan heller ikke ydes hjælp til betaling af en  

 fraflytningsrestance, d.v.s.. en restance, der  

    

 er opstået ved fraflytning, når istandsættelsesudgifterne har  

 oversteget  

    

 det beboerindskud eller  

 depositum, der blev indbetalt ved indflytningen.
 Om hjælp til betaling af en huslejerestance og / eller  

 fraflytningsrestance henvises til det foran beskrevne om hjælp efter  

 aktivloven  

 eller Pensionsloven.
Boligstøttelovens regler om lån til betaling af beboerindskud  

 kan have betydning i forbindelse med anvisning af en bolig eller ved  

 understøtning af en flytning i øvrigt til anden bolig.
Efter  

 boligstøttelovens  

 § 55 kan et beboerindskudslån til den nye bolig afslås, hvis der  

 eksisterer et uafregnet tidligere ydet beboerindskudslån m.v.
Kommunen har ingen pligt til at meddele afslag på grund af  

 eksistensen af et tidligere ydet uafregnet lån.
Kommunen kan ud fra en  

 konkret  

 vurdering i den enkelte sag beslutte, at det uafregnede lån ikke skal være en  

 hindring for indflytning i egen bolig eller anden bolig.
 Hvis kommunen aktivt understøtter en flytning til en konkret  

 bolig, bør der ikke meddeles afslag på en ansøgning om beboerindskudslån  

 eller  

 depositum m.v. med henvisning til et uafregnet  

    

 lån til en tidligere bolig.
 Beboerindskudslån kan kun ydes i forbindelse med indflytning i  

 alment boligbyggeri.
