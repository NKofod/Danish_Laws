 Vi Frederik den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør Vitterligt: Rigsdagen har vedtaget og Vi ved Vort  

 Samtykke stadfæstet følgende Lov:
 Stk. 1.  Enhver, der her i Landet fremstiller eller  

 hertil indfører Cykelstel, skal indgive Anmeldelse herom til Politiet, der  

 tildeler Anmelderen et særligt Mærke, som tillige med Fabrikationsnummer og  

 Aarstalsmærkning for Stellet skal indhugges i ethvert Stel, forinden dette  

 forlader Fabrikanten eller Importøren.
 Stk. 2.  Indhugning eller tilsvarende Paaføring af  

 Registreringsmærker, Tal eller bogstaver paa Cykelstel maa kun foretages af  

 Fabrikanter eller Importører, som har foretaget Anmeldelse i Henhold til Stk.  

 1, eller af Politiet.
Enhver, der fremstiller eller indfører Cykelstel, har Pligt til nøjagtigt  

 at føre bog over, til hvilke Grossister og Forhandlere Stellene afhændes, med  

 Angivelse af Fabrikationsnumrene for de afhændede Stel.
Grossister og  

 Forhandlere har paa samme Maade Pligt til at føre Bog over, til hvem  

 Cykelstellene videreoverdrages.
Ved Salg til Forbrugere, der ikke er Sælgeren  

 personlig bekendt, har Sælgeren Pligt til at forlange fornøden Legitimation  

 forevist.
Fabrikanter, Importører, Grossister og Forhandlere skal paa  

 Forlangende give Politiet Oplysning om, til hvem nærmere angivne Cykelstel er  

 afhændet.
 Justitsministeren kan give de til Gennemførelsen af foranstående Regler  

 fornødne nærmere Forskrifter, herunder om Mærkets og Nummerets Udseende og  

 Anbringelse.
 Stk. 1.  Enhver, der her i Landet erhvervsmæssigt  

 foretager Ombygning eller Nedskæring af Cykler, skal indgive Anmeldelse herom  

 til Politiet.
 Stk. 2.  Justitsministeren kan bestemme, at de i denne  

 Lov eller i Henhold til samme fastsatte Bestemmelser med de Ændringer og  

 Udvidelser, som Forholdenes særlige Beskaffenhed tilsiger, ogsaa skal gælde  

 for de fornævnte Ombygnings- og Nedskæringsvirksomheder.
 Det er forbudt saavel at fjerne som at beskadige Cyklers originale  

 Stelnumre samt de i Henhold til denne Lov eller af Politiet i Cykelstel  

 indhuggede Numre og Mærker.
Overtrædelse af denne Lov eller de i Medfør af den given Bestemmelser  

 straffes med Bøde.
Bøderne tilfalder i København og paa Frederiksberg  

 Statskassen, uden for København og Frederiksberg Statskassen og Politikassen  

 med Halvdelen til hver.
 Denne Lov, der ikke gælder for Færøerne, træder i Kraft den 1. April 1948.
 Hvorefter alle vedkommende sig have at rette.
 Givet paa Christiansborg, den 23. Marts  

 1948.
 Under Vor Kongelige Haand og Segl.
 Frederik R.
(L.S.) Busch-Jensen.
 Noter:
(* 1) Udfærdiget gennem Justitsministeriet.
Se Rigsdagstidenden for  

 1947-48: Folket.
Tid.
Sp. 968, 1118, 2444, 2552; Landst.
Tid.
Sp. 618, 817,  

 823; Till.
A.
Sp. 3397; Till.
B.
Sp. 243; Till.
C.
Sp. 337, 1309.
