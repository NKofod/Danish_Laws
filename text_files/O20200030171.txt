Opfølgning til 2020-3. Forkert klagevejledning i ca. 71.000 afgørelser kunne korrigeres via generel offentlig information Gældsstyrelsen meddelte den 28. april 2020 ombudsmanden, at Gældsstyrelsen på både sin egen hjemmeside, gaeldst.dk, og på skat.dk havde offentliggjort information, hvoraf det fremgik, at der var givet forkert klagevejledning i visse sager i perioden fra 2015-2017. Det var samtidig nærmere angivet, hvilke afgørelser der var tale om, og hvordan berørte borgere, der ønskede at klage, skulle forholde sig.
 Ombudsmanden meddelte i brev af 30. april 2020 Gældsstyrelsen, at han ikke foretog sig mere i sagen.
