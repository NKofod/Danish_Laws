(Til samtlige AMU-centre og  

 brancheudvalg) 1. Ved tilfredsstillende gennemførelse af uddannelse  

 iværksat i henhold til lov on arbejdsmarkedsuddannelser kap.
III  

 (specialarbejderkurser) skal kursisten have et kursusbevis.
Beviset skal give  

 dækkende udtryk for den uddannelse, der er gennemført, jfr.  

 arbejdsministeriets bekendtgørelse nr. 459 af 11/7 86 om uddannelse af  

 specialarbejdere.
2. Kursusbeviset består af 2 sammenhængende sider.
På  

 forsiden anføres kursistens navn, personnummer, kursets titel, tidspunkt for  

 afholdelse samt AMU-Centrets navn og underskrift af faglærer og forstander.  

 På bagsiden anføres, hvilke faglige elementer kurset består af og kursets  

 varighed.
 3. Kursusbeviset udskrives via edb på en af  

 arbejdsmarkedsstyrelsen fortrykt og af brancheudvalgene godkendt blanket.
 4. Den del af kursusbevisets tekst, som består af  

 kursets titel, faglige elementer og varighed, udarbejdes af det pågældende  

 brancheudvalg i overensstemmelse med den af brancheudvalget udarbejdede  

 undervisningsplan, som er godkendt af uddannelsesudvalget for  

 specialarbejdere.
5. Et AMU-Center (p.t.
AMU-Center Aalborg) varetager  

 administrationen af den i pkt. 4 nævnte tekst.
Administrationen består af a Indtastning på hovedprogrammet af de af brancheudvalgene  

 godkendte tekster for hvert kursus, b registrering af hvilke kurser det enkelte AMU-Center er godkendt  

 til at gennemføre, c distribution til alle AMU-Centre af data vedr. de for den  

 enkelte skole relevante kurser, d revision af a og b samt distribution heraf, samt e administration af godkendte kursuskoder.
 6. Brancheudvalgene informerer løbende det  

 administrerende AMU-Center om ændringer i bagsidetekster, nye kurser, samt  

 ændringer i godkendte skoler.
 Den administrerende skole udsender indenfor en uge de fra brancheudvalgene  

 ovenfor nævnte ændringer.
 7. Den administrerende skole udsender hvert år i  

 august måned:
 a. samtlige kursustekster til brancheudvalgene til eventuel  

 korrektion.
 b. oversigt over hvilke skoler, der er godkendt til hvilke kurser.
8. Kursusbeviser for deltagelse i forsøgskurser  

 udarbejdes på samme måde som beviser for endeligt godkendte kurser.
Kurset  

 forsynes med en særligt kursuskode, som tildeles af det administrerende  

 AMU-Center.
 9. Bevis for deltagelse i certifikatkurser benævnes  

 »certifikat« og udskrives på særskilt fortrykt blanket.
 10. Med beviser for forsøgskurser og for  

 certifikatkurser forholdes i øvrigt som nævnt under pkt. 1 - 7.
 11. Udskrivning af kursusbeviser og certifikater efter  

 dette cirkulære sker fra 1. januar 1990.
 12. Arbejdsmarkedsstyrelsens retningslinier vedrørende  

 udformning og anvendelse af kursusbeviser på mapper til sådanne af 28/10 1969  

 ophæves den 31/12 1989.
