I medfør af § 7, stk. 1, § 35, stk. 2, § 39, stk. 3, § 41, stk. 6, og § 92  

 i lov om miljøbeskyttelse, jf.
Miljøministeriets lovbekendtgørelse nr. 590 af  

 27. juni 1994 senest ændret ved lov nr. 395 af 22. maj 1996, fastsættes:
 § 1.  Bekendtgørelsen omfatter anlæg til forbrænding  

 af husholdnings- og erhvervsaffald samt anlæg til forbrænding af  

 spildevandsslam omfattet af punkt K. 9 på listen over godkendelsespligtig  

 virksomhed i Miljøministeriets bekendtgørelse nr. 794 af 9. december 1991.
 Stk. 2.  Miljøstyrelsen kan i særlige tilfælde bestemme,  

 at et fyringsanlæg med en indfyret effekt på 50 MW eller derover, på hvilket  

 der forbrændes spildevandsslam i mængder, der uanset slammets tørstofindhold  

 maksimalt udgør 2 vægtprocent af det indfyrede brændsel, ikke er omfattet af  

 bekendtgørelsen.
 Stk. 3.  Miljøstyrelsens afgørelser efter stk. 2 kan  

 ikke indbringes for anden administrativ myndighed.
 § 2.  Ved afgørelser om godkendelser efter lovens  

 kapitel 5 af de i § 1 nævnte anlæg skal godkendelsesmyndigheden lægge de  

 grænseværdier, krav og målemetoder, der er optaget som bilag til denne  

 bekendtgørelse, til grund.
 Stk. 2.  Godkendelsesmyndigheden fastsætter i henhold  

 til lovens § 34, stk. 1, vilkår om andre forhold end dem, der er nævnt i  

 bilaget.
 § 3.  Eksisterende slamforbrændingsanlæg uden gyldig  

 miljøgodkendelse skal indsende ansøgning om godkendelse senest 1. august  

 1997.
 Stk. 2.  Eksisterende slamforbrændingsanlæg skal opfylde  

 kravene i bilaget til denne bekendtgørelse senest 1. februar 2001, jf. dog  

 stk. 3.
 Stk. 3.  Afgørelser om godkendelse, der er truffet inden  

 bekendtgørelsens ikrafttræden, bevarer deres gyldighed til  

 retsbeskyttelsesperiodens udløb.
 § 4.  Godkendelsesmyndigheden kan ændre vilkårene i  

 godkendelsen hvert 4. år.
 § 5.  Bekendtgørelsen træder i kraft 1. februar 1997.
 Stk. 2.  Samtidig ophæves Miljøministeriets  

 bekendtgørelse nr. 10 af 4. januar 1991 om affaldsforbrændingsanlæg.
Miljø- og Energiministeriet, den 14.  

 januar 1997 Svend Auken / Hans Henrik Christensen Bilag 1. Grænseværdier for emission fra  

 affaldsforbrændingsanlæg Der henføres til følgende betingelser: Temp. 273 grader K, tryk 101,3 kPa,  

 11 pct. oxygen.
 1. Sum af partikel- og gasfase.
 2. Sum af brændbare og organiske stoffer målt som  

 kulstof undtagen CO.
3. K = kontinuert måling.
S = stikprøvemåling.
 4. For slamforbrændingsanlæg gælder en grænseværdi på  

 50 mg/norm.
Følgende driftsbetingelser skal overholdes Efter sidste forbrændingsluftindblæsning skal røggassen selv under de mest  

 ugunstige forhold bringes op på en temperatur på mindst 850 grader C i mindst  

 2 sek. under tilstedeværelse af mindst 6 % ilt, for slamforbrændingsanlæg dog  

 mindst 3 % ilt.
Alle affaldsforbrændingsanlæg, hvortil myndighederne første gang meddeler  

 miljøgodkendelse efter 1. december 1990, skal installere støttebrændere.  

 Dette betyder, at kravet om installering af støttebrændere eksempelvis ikke  

 gælder ved installering eller renovering af ovne, hvortil den oprindelige  

 miljøgodkendelse af affaldsforbrændingsanlægget er meddelt før 1. december  

 1990. Brænderne skal træde i funktion automatisk, så snart røggastemperaturen  

 falder til under 850 grader C.
Brænderne anvendes ligeledes i anlæggets  

 start- og stopfaser for permanent at sikre ovennævnte mindstetemperatur i  

 disse faser, og så længe der er affald i forbrændingskammeret.
2. Kontinuerte målinger Følgende emissioner og parametre måles kontinuert i røggassen.
Partikler og chlorbrinte måles efter forureningsbegrænsende udstyr.
Ilt og  

 kulmonoxid måles efter kedel.
Temperaturen måles i efterforbrændingszonen.  

 Såfremt røggassens indhold af partikler eller HCl, målt som middelværdien  

 over et enkelt 1-timesinterval, overskrider de i skemaet anførte  

 emissionsgrænser med en faktor 3, skal tilsynsmyndigheden underrettes herom.
3. Stikprøvemålinger/Præstationsmålinger Hver anden måned foretages der på tilfældigt valgte driftsdage måling af  

 emissionen af: HF, SO2 og TOC samt tungmetallerne Pb, Cr, Cu, Mn, Ni, As, Cd  

 og Hg og på slamforbrændingsanlæg også af emissionen af HCl.
For metallerne  

 skal målingerne omfatte sum af gasfase og partikelfase.
TOC defineres som  

 summen af brændbare organiske stoffer i gasfase bortset fra CO og CO2 og  

 angives som mængden af elementært kulstof (C). Emissionen for den pågældende  

 driftsdag beregnes som gennemsnittet af mindst 2 målinger over en time.  

 Målingerne foretages under normale driftsforhold og af et DANAK akkrediteret  

 laboratorium.
Resultaterne af målingerne rapporteres til tilsynsmyndigheden  

 efter dennes nærmere bestemmelse og skal være ledsaget af en beskrivelse af  

 anlæggets driftsforhold under målingerne.
Såfremt en enkelt 1-timesmåling  

 overskrider de i skemaet anførte emissionsgrænseværdier med en faktor 3, skal  

 tilsynsmyndigheden underrettes herom.
Såfremt det af 6 på hinanden følgende  

 stikprøvemålinger fremgår, at de målte emissioner ligger under  

 grænseværdierne, og hvis de kontinuerte målinger for støv, CO og HCl viser,  

 at emissionsværdierne for disse parametre også er overholdt, giver  

 tilsynsmyndigheden tilladelse til, at der fremover foretages 2  

 præstationsmålinger pr. år for de parametre, hvor det af skemaet under pkt. 1  

 fremgår, at kontrolmetoden er stikprøvemåling.
Såfremt præstationsmålingerne  

 senere måtte vise, at emissionsværdien ikke længere er overholdt for een  

 eller flere af de ovennævnte parametre, foretages herefter stikprøvemåling  

 for samtlige parametre, for hvilke det i skemaet under pkt. 1 er foreskrevet,  

 at kontrolmetoden er stikprøvemåling.
4. Kontrolregler a.
Præstationskontrol Emissionsværdierne anses for overholdt, når hver måling udført ved  

 præstationskontrollen er mindre end eller lig med grænseværdierne.
b.
Kontinuerte målinger Temperatur og oxygenindhold som fastsat under driftskrav skal overholdes  

 konstant under anlæggets drift.
Koncentrationen af CO, ligeledes fastsat  

 under driftskrav, udgør grænseværdien for timegennemsnittet for anlæggene.  

 Derudover skal mindst 90 pct. af alle1/2-times middelværdier målt i en  

 hvilken som helst 24-timers periode være på under 150 mg/norm.m3. Med hensyn  

 til de andre stoffer, for hvilke der i henhold til skemaet under pkt. 1  

 kræves kontinuert måling (partikler og HCl), gælder følgende:
Til beregning af ovennævnte gennemsnitsværdier tages der kun hensyn til  

 anlæggets effektive driftsperioder, herunder ovnenes start- og  

 slukningsfaser.
De effektive driftsperioder omfatter perioder, hvor anlæggets  

 ovne, måle- samt røggasrensningsudstyr er i funktion.
c.
Stikprøvemåling Ved det krævede måleprogram - se ovenfor - vil man kun få en meget  

 begrænset dokumentation af den virkelige emission.
Miljøstyrelsen har derfor  

 opstillet en beregningsmetode for, hvornår grænseværdierne i ovennævnte skema  

 må anses for overholdt.
Metoden er baseret på den forudsætning, at den  

 tidsmæssige fordeling af de pågældende emissioner er logaritmisk  

 normalfordelt.
Det vil sige, at såfremt emissionerne kunne måles kontinuert,  

 ville logaritmen til f.eks. 1-timesmiddelværdier være normalfordelt.
Det  

 viser sig ofte, at hvor emissionernes tidsmæssige fordeling ikke er bestemt  

 af erkendelige drifts- eller produktionsmæssige forhold, men varierer  

 tilfældigt, vil emissionernes fordeling være så tæt på en logaritmisk  

 normalfordeling, at fejlen ved at antage en sådan fordeling er begrænset.
 Når kontrollen af, hvorvidt en grænseværdi er overskredet eller ej,  

 baseres på stikprøver, vil der altid være risiko for, at den faktiske (sande)  

 emission, som i virkeligheden overholder grænseværdien, bestemmes til at  

 ligge over denne, den såkaldte udlederrisiko.
 På samme måde er der risiko for, at recipienten - her atmosfæren -  

 belastes ud over det, grænseværdien angiver, selvom stikprøvemålingernes  

 gennemsnit ligger under grænseværdien, den såkaldte recipientrisiko.
Beregningsmetoden er udarbejdet under forudsætning af en udlederrisiko på  

 5 pct., dvs. at anlægget har en risiko på 5 pct. for uberettiget forkastelse,  

 når grænseværdien netop er overholdt.
Risikoen er dog mindre jo større  

 margen, der er op til grænseværdien.
 Det er endvidere skønnet, at en overskridelse af grænseværdien med en  

 faktor 2 er tolerabel i kortere perioder, og recipientrisikoen ved denne  

 overskridelse er valgt til 20 pct.
 Vurderingen af måleresultaterne i forhold til grænseværdien må også ske  

 under hensyntagen til, hvor stor spredning der er på de enkelte målinger.
Kravet om 6 målinger principielt på tilfældigt valgte dage i løbet af  

 kontrolperioden, her et kalenderår, er opstillet ud fra en antagelse af en  

 vis spredning i målingerne.
Såfremt spredningen er større, end metoden  

 forudsætter, må usikkerheden på bestemmelse af emission reduceres ved en  

 forøgelse af stikprøveantallet i kontrolperioden.
Forøgelsen bør ske i trin  

 på 3, således at det første trin vil være fra 6 til 9 stikprøver.
Betegnes - grænseværdien med »G«, - kontrolgrænseværdien for den målte emission med »M1«, - kontrolgrænseværdien for stikprøveantallet med »M2«, - middelværdien af målingerne med »M«, og - antallet af stikprøver med »N«, kan der på grundlag af ovennævnte forudsætninger opstilles nedennævnte to  

 regler for, om grænseværdien er overskredet, og om stikprøveantallet er  

 tilstrækkeligt stort.
 Grænseværdien (G) er overholdt, såfremt M (den målte værdi) er mindre end  

 kontrolgrænseværdien for den målte emission, som beregnes således:
M1 = G x 37q hvor q (den geometriske spredning) beregnes således:
 Mi betegner de enkelte målinger.
 Antallet af stikprøver er tilstrækkeligt stort, hvis M er mindre end  

 kontrolgrænseværdien for stikprøveantallet, som beregnes således:
M2 = 2 x G x 19-q I modsat fald er recipientbetingelsen ikke overholdt, og stikprøveantallet  

 for næste kontrolperiode skal forøges med 3.
 Det skal understreges, at emissionsgrænseværdien kun kan anses for  

 overholdt, såfremt begge regler er opfyldt.
 Er grænseværdireglen ikke opfyldt, medens stikprøvereglen er opfyldt,  

 anses grænseværdien for overskredet.
 Er hverken grænseværdireglen eller stikprøvereglen opfyldt, bør  

 stikprøveantallet i næste kontrolperiode forøges samtidig med, at der sørges  

 for nedbringelse af emissionen af den pågældende parameter.
 Er grænseværdireglen opfyldt, medens stikprøvereglen ikke er opfyldt, bør  

 det udover en forøgelse af stikprøveantallet i næste kontrolperiode medføre  

 en forøget inspektion af det forureningsbegrænsende udstyr.
 (* 1) Denne bekendtgørelse indeholder bestemmelser, der gennemfører Rådets  

 direktiv 89/369 EØF af 8. juni 1989 om forebyggelse af luftforurening fra nye  

 kommunale affaldsforbrændingsanlæg og Rådets direktiv 89/429 EØF af 21. juni  

 1989 om nedbringelse af luftforurening fra bestående kommunale  

 affaldsforbrændingsanlæg, EF-Tidende 1989 L 163 , side 32, og EF-Tidende 1989  

 L 203, side 50.
