Bekendtgørelse om en aktiv  

 arbejdsmarkedsindsats I medfør af § 3 a, stk. 4, § 8, § 9,  

 stk. 4, § 10 b, stk. 4, § 10 c, stk. 6 og 7,  

 § 11, stk. 6, § 13, stk. 8, § 14, stk. 2,  

 § 14 a, § 17, stk. 7, § 18, stk. 2, § 19 b,  

 § 20, stk. 4, § 21 a, § 23, stk. 5, § 24,  

 stk. 2 og 3, § 27, stk. 1, 2 og 3 , § 27 b, § 28,  

 stk. 3, § 30, stk. 3, § 32 d, stk. 1, § 32 e,  

 stk. 2, § 34, § 35, stk. 3, § 35 a, § 38,  

 stk. 5, § 39, stk. 3 og 4, § 39 b, § 41,  

 stk. 3, og § 47 i lov om en aktiv arbejdsmarkedspolitik, jf.  

 lovbekendtgørelse nr. 54 af 29. januar 2001, som ændret ved lov  

 nr. 1036 af 17. december 2002, fastsættes:
Afsnit I Ansvarlige for arbejdsmarkedsindsatsen m.v.
Kapitel 1 Formål § 1. Formålet med den aktive  

 arbejdsmarkedsindsats er at bidrage til at sikre et velfungerende  

 arbejdsmarked gennem en aktiv arbejdsmarkedspolitik rettet mod  

 beskæftigede og arbejds- og uddannelsessøgende samt private og  

 offentlige arbejdsgivere.
Kapitel 2 Ansvarlige for arbejdsmarkedsindsatsen Arbejdsformidlingens opgaver § 2. Arbejdsformidlingen har som et neutralt og  

 landsdækkende system formidlingsansvaret for alle  

 arbejdssøgende, der er tilmeldt Arbejdsformidlingen, og skal yde  

 bistand ved valg af erhverv og uddannelse, jf. afsnit II.
§ 3. Arbejdsformidlingen har ansvaret for at  

 tilvejebringe og gennemføre tilbud efter afsnit III, jf. afsnit IV,  

 til de ledige medlemmer af en arbejdsløshedskasse, som står  

 tilmeldt i den pågældende AF-region.
Tilvejebringelse og  

 gennemførelse af tilbud kan overlades til andre, jf. kapitel 3.
Samspil mellem Arbejdsformidlingen og (amts)kommunen § 4. (Amts)kommunen kan formidle arbejde til  

 personer, der modtager eller søger støtte efter lov om aktiv  

 socialpolitik, til førtidspensionister, til personer med  

 fysisk/psykisk handicap eller særlige sociale problemer, jf. lov om  

 social service.
Reglerne om formidling i bekendtgørelsens  

 § 48 og § 52 finder anvendelse.
 Stk. 2. (Amts)kommunen skal orientere Arbejdsformidlingen,  

 såfremt den ønsker at formidle arbejde til den i stk. 1  

 nævnte gruppe, og såfremt den ikke længere ønsker at  

 varetage denne opgave.
 Stk. 3. Arbejdsformidlingen og (amts)kommunen kan aftale, at  

 formidlingen for en eller flere persongrupper, jf. stk. 1, overtages af  

 (amts)kommunen, jf. dog § 23. Overtager (amts)kommunen formidlingen af  

 arbejde, finder reglerne om formidling i § 48 og § 52 tilsvarende  

 anvendelse.
Arbejdsmarkedsrådets opgaver § 5. Arbejdsmarkedsrådet udarbejder forslag  

 til budget for arbejdsmarkedsindsatsen i regionen og bidrager med forslag til  

 budget for den del af bevillingen til driften af Arbejdsformidlingen, der  

 vedrører Arbejdsformidlingens ordinære aktiviteter.  

 Arbejdsmarkedsrådet træffer bestemmelse om anvendelse af  

 bevillingen til arbejdsmarkedsindsatsen inden for de udmeldte bevillinger  

 samt mål og resultatkrav.
 Stk. 2. Arbejdsmarkedsrådet tilrettelægger  

 arbejdsmarkedsindsatsen indenfor rammerne af lov om en aktiv  

 arbejdsmarkedspolitik og de af beskæftigelsesministeren fastsatte  

 regler ved:
 1)	Planlægning af den arbejdsmarkedspolitiske indsats i regionen,  

 herunder fastsættelsen af mål og resultatkrav for indsatsen.
 2)	Løbende overvågning af den arbejdsmarkedspolitiske  

 indsats.
 3)	Dimensionering og prioritering af de arbejdsmarkedspolitiske  

 redskaber og medvirken ved dimensionering og prioritering af  

 Arbejdsformidlingens ordinære aktiviteter.
 4)	Samordning af Arbejdsformidlingens og (amts)kommunernes varetagelse  

 af arbejdsmarkedsindsatsen, herunder anvendelse af jobtræning og  

 individuel jobtræning.
 5)	Koordinering af uddannelses- og erhvervsvejledningen samt det  

 virksomhedsopsøgende arbejde.
 6)	Beslutning om udarbejdelse af analyser og prognoser for udviklingen  

 af arbejdsmarkedet i regionen.
 7)	Beslutning om gennemførelse af forsøgs- og  

 udviklingsaktiviteter i regionen på det arbejdsmarkedspolitiske  

 område.
 Stk. 3. Arbejdsmarkedsrådet fastsætter mål  

 og retningslinier for arbejdsmarkedsindsatsen, jf. stk. 2, herunder for  

 prioritering og dimensionering af Arbejdsformidlingens ordinære  

 aktiviteter.
 Stk. 4. Om Arbejdsmarkedsrådets opgaver henvises i  

 øvrigt til § 6, § 24, stk. 2, § 25, stk. 2, § 31, stk. 2,  

 § 51, § 78, stk. 3, § 88, § 101, stk. 3,  

 § 135, stk. 1, § 172, stk. 2, § 192, stk. 4,  

 § 214, § 215 og § 216.
§ 6. Arbejdsmarkedsrådet skal ud fra en  

 vurdering af, hvem der har en særlig risiko for langvarig ledighed,  

 fastsætte retningslinier for, hvilke ledige medlemmer af en  

 arbejdsløshedskasse, der kan tilbydes en tidlig forebyggende indsats.  

 Arbejdsformidlingen afgør ud fra individuelle kriterier, hvilke  

 ledige, herunder ledige der ikke er omfattet af Arbejdsmarkedsrådets  

 retningslinier, der skal tilbydes en tidlig forebyggende indsats.
I den  

 individuelle vurdering kan det indgå, at ledige har haft et  

 langt opsigelsesvarsel forud for ledigheden.
 Stk. 2. Arbejdsmarkedsrådet skal sikre, at  

 arbejdsløshedskasserne underrettes om, hvilke ledige der er omfattet  

 af Arbejdsmarkedsrådets retningslinier efter stk. 1.  

 Arbejdsløshedskasserne kan henlede Arbejdsformidlingens  

 opmærksomhed på ledige, som af Arbejdsløshedskassen  

 vurderes at have en særlig risiko for langvarig ledighed.
Arbejdsløshedskassernes opgaver § 7. Arbejdsløshedskasserne har pligt til  

 at informere og vejlede deres egne medlemmer om mulighederne for at få  

 beskæftigelse på det almindelige arbejdsmarked og om mulighederne  

 for at få tilbud samt om de dagpengemæssige konsekvenser af at  

 afslå, udeblive fra, ophøre med eller afbryde et tilbud, som den  

 ledige har fået som led i den arbejdsmarkedspolitiske indsats, jf.  

 §§ 62, 63 og 65 i lov om arbejdsløshedsforsikring m.v.  

 Arbejdsløshedskasserne skal endvidere informere egne medlemmer om, at  

 uddannelse, der ligger ud over den lediges ret til selvvalgt uddannelse, jf.  

 lov om statens voksenuddannelsesstøtte og lov om godtgørelse  

 ved deltagelse i erhvervsrettet voksen- og efteruddannelse, alene kan  

 gennemføres i henhold til en handlingsplan.
Stk. 2. Arbejdsløshedskasserne kan formidle arbejde til  

 egne ledige medlemmer.
Ved arbejdsløshedskassers formidling af arbejde  

 finder reglerne om formidling i § 48 og § 52 tilsvarende  

 anvendelse.
Statistiske indberetninger § 8. Ansvaret for indberetninger til brug for  

 statistiske opgørelser vedrørende personer, der modtager tilbud  

 i henhold til denne bekendtgørelse, påhviler den myndighed, som  

 afgiver tilbudet.
 Stk. 2. Ansvaret for statistiske indberetninger af  

 dagpengemodtagere til CRAM påhviler arbejdsløshedskasserne.  

 Ansvaret for statistiske indberetninger af ledige  

 kontanthjælpsmodtagere påhviler Arbejdsformidlingen.  

 Arbejdsformidlingen kan dog aftale med en kommune, at kommunen overtager  

 ansvaret for indberetning af ledige kontanthjælpsmodtagere til  

 CRAM.
Kapitel 3 Inddragelse af andre aktører i  

 arbejdsmarkedsindsatsen § 9. Arbejdsformidlingen kan efter aftale lade  

 andre aktører 1)	gennemføre det individuelle kontaktforløb efter  

 kapitel 3, herunder CV-samtalen, når denne indgår som en  

 integreret del af kontaktforløbet, 2)	forestå jobformidling efter § 46, stk. 2, og  

 § 50, 3)	udarbejde en individuel handlingsplan efter kapitel 7, samt 4)	tilvejebringe og gennemføre tilbud efter kapitel  

 8-14.
Stk. 2. Når en anden aktør udarbejder en  

 individuel handlingsplan, skal handlingsplanen godkendes og underskrives af  

 Arbejdsformidlingen.
Bestemmelserne i § 67, stk. 1-5 og § 68 finder i  

 øvrigt anvendelse.
 § 10. Arbejdsformidlingen indgår aftale om  

 varetagelse af opgaverne efter § 9, stk. 1, ved udbud i  

 overensstemmelse med de gældende regler for udbudsforretninger.  

 Arbejdsformidlingen kan tillige indgå aftale om varetagelse af  

 opgaverne efter § 9, stk. 1, nr. 2 og 3, ved samarbejdsaftaler uden  

 betaling.
 Stk. 2. Arbejdsformidlingen kan ikke herved fraskrive sig  

 ansvaret for arbejdsmarkedsindsatsen.
§ 11. Arbejdsformidlingen kan henvise den ledige  

 til en anden aktør.
Henvisningen til en anden aktør skal  

 være skriftlig.
 Stk. 2. Hvis Arbejdsformidlingen skønner, at flere  

 aktører er næsten lige effektive i forhold til at bringe den  

 ledige i ordinær beskæftigelse, skal den ledige kunne vælge  

 mellem disse aktører.
 Stk. 3. Arbejdsformidlingen kan videregive oplysninger om den  

 lediges tidligere beskæftigelse, uddannelse, kvalifikationer og  

 øvrige forhold, som er af betydning for den anden aktørs  

 mulighed for at varetage indsatsen over for den ledige.
 § 12. Den ledige skal give den anden aktør  

 fyldestgørende og korrekte oplysninger om tidligere  

 beskæftigelse, uddannelse, kvalifikationer og øvrigt forhold af  

 betydning for den anden aktørs mulighed for at varetage indsatsen over  

 for den ledige, herunder gøre sit C.V. i Job- og CV-banken  

 tilgængeligt for den anden aktør.
 Stk. 2. Den ledige skal deltage i de aktiviteter, som den  

 anden aktør tilrettelægger.
 § 13. Bekendtgørelsens § 190 om  

 tavshedspligt og videregivelse af oplysninger finder tilsvarende anvendelse  

 på de oplysninger, som den anden aktør kommer i besiddelse af i  

 forbindelse med varetagelsen af indsatsen over for den ledige.
 § 14. Den anden aktør skal skriftligt  

 meddele Arbejdsformidlingen, hvis den ledige ikke deltager i de aktiviteter,  

 som den anden aktør tilrettelægger, eller hvis den ledige i  

 øvrigt udviser en adfærd, der gør det vanskeligt for  

 aktøren at varetage indsatsen over for den ledige.
Afsnit II Arbejdsformidlingens tilbud til arbejds- og  

 uddannelsessøgende samt virksomheder Kapitel 4 Arbejdsformidlingens kontakt med de  

 arbejdssøgende og virksomhederne (formidlingsansvaret) Tilmelding, generelt § 15. Arbejdsformidlingen kan benyttes af alle  

 arbejdssøgende med henblik på formidling af arbejde.
 Stk. 2. Arbejdssøgende kan stå tilmeldt  

 Arbejdsformidlingen i den AF-region, hvor de ønsker at søge  

 arbejde, jf. dog §§ 16 og 23.
Stk. 3. Arbejdssøgende kan blive tilmeldt  

 Arbejdsformidlingen som dagpengemodtagere eller som  

 kontanthjælpsmodtagere.
Arbejdssøgende, der ikke tilmeldes som  

 dagpengemodtagere eller kontanthjælpsmodtagere, tilmeldes som  

 personligt tilmeldte.
Tilmelding som dagpengemodtager § 16. Ledige medlemmer af en  

 arbejdsløshedskasse, som ønsker at modtage dagpenge eller er  

 berettiget til dagpengegodtgørelse for 1. og 2. ledighedsdag, skal  

 på den første ledighedsdag tilmelde sig Arbejdsformidlingen som  

 dagpengemodtagere.
Den ledige anses for tilmeldt, når tilmeldingen er  

 registreret i Arbejdsformidlingens edb-system.
 Stk. 2. Den ledige skal stå tilmeldt Arbejdsformidlingen  

 i den region, hvor den ledige bor (folkeregisteradresse).
Stk. 3. Den AF-region, hvor den ledige står tilmeldt,  

 kan tillige registrere pågældende som arbejdssøgende i  

 naboregionen.
Arbejdsformidlingen underretter den ledige om registreringen i  

 naboregionen.
 Stk. 4. Den ledige kan vælge tillige at blive  

 registreret som arbejdssøgende i andre regioner.
 § 17. Den ledige kan tilmelde sig på  

 Arbejdsformidlingen i den AF-region, hvor de bor  

 (folkeregisteradresse), jf. dog stk. 2, eller hos den lediges  

 arbejdsløshedskasse, jf. § 21.
 Stk. 2. Personer, som er beskæftigede og har taget  

 midlertidigt ophold uden for bopælsregionen, og som i henhold til en  

 overenskomst eller faglig kutyme hjemsendes på grund af  

 vejrmæssige forhold eller materialemangel, kan dog tilmelde sig ved  

 personligt fremmøde på Arbejdsformidlingen i den AF-region, hvor  

 de er i beskæftigelse.
 § 18. Tilmelding på Arbejdsformidlingen sker  

 ved personligt fremmøde.
 Stk. 2. Den ledige kan af Arbejdsformidlingen få  

 tilladelse til at tilmelde sig telefonisk på Arbejdsformidlingen den  

 første ledighedsdag, når:
1)	den ledige er forhindret i at tilmelde sig Arbejdsformidlingen,  

 fordi den ledige arbejder på deltid eller søger et bestemt  

 arbejde i Arbejdsformidlingens åbningstid, 2)	den ledige deltager i en uddannelse, der gennemføres i  

 henhold til lov om arbejdsmarkedsuddannelser, og den ledige i henhold til  

 denne lov skal stå til rådighed for formidlet arbejde, eller 3)	den ledige i øvrigt af særlige grunde er forhindret i  

 at møde personligt frem på Arbejdsformidlingen.
 Stk. 3. Ved den telefoniske tilmelding meddeler  

 Arbejdsformidlingen den ledige, hvornår vedkommende skal give  

 personligt fremmøde på Arbejdsformidlingen.
Stk. 4. Ledige, der indgår i en arbejdsfordeling efter  

 reglerne i Arbejdsdirektoratets bekendtgørelse om supplerende  

 dagpenge, er fritaget for at tilmelde sig ved personligt fremmøde  

 på Arbejdsformidlingen.
Tilmeldingen sker i stedet ved, at  

 arbejdsgiveren anmelder overfor Arbejdsformidlingen, hvilke ansatte i  

 virksomheden der er omfattet af arbejdsfordelingen.
 § 19. Hvis Arbejdsformidlingen er lukket på  

 den første ledighedsdag, skal den ledige tilmelde sig den  

 første dag, Arbejdsformidlingen har åbent.
 Stk. 2. Den ledige er fritaget for pligten til at tilmelde sig  

 på Arbejdsformidlingen ved:
1)	ledighed som følge af en virksomheds lukning mellem jul og  

 nytår, når der er tale om midlertidigt arbejdsophør med  

 angivelse af genoptagelse af arbejdet på førstkommende hverdag  

 efter julelukningen, eller 2)	ledighed på en søgnehelligdag, såfremt den ledige  

 genoptager arbejdet umiddelbart efter søgnehelligdagen.
§ 20. Direktøren for  

 Arbejdsmarkedsstyrelsen kan bestemme, at visse grupper fritages for  

 tilmelding på Arbejdsformidlingen, at ledige fritages for tilmelding af  

 særlige årsager, samt at tilmelding sker på andre  

 måder.
Forud herfor indhentes Landsarbejdsrådets udtalelse.
 Stk. 2. Direktøren for Arbejdsmarkedsstyrelsen kan  

 bestemme, at julelukning, jf. § 19, stk. 2, nr. 1, udover dagene  

 mellem jul og nytår kan omfatte enkelte dage før jul og efter  

 nytår.
 § 21. Den ledige kan i stedet for tilmelding  

 på Arbejdsformidlingen tilmelde sig ved personligt fremmøde hos  

 sin arbejdsløshedskasse, hvis arbejdsløshedskassen har  

 fået godkendelse af direktøren for Arbejdsmarkedsstyrelsen til  

 at foretage tilmelding.
 § 22. Ved tilmelding som dagpengemodtager skal den  

 ledige have udleveret et dagpengekort med Arbejdsformidlingens eller  

 arbejdsløshedskassens påstempling, der er dokumentation for, at  

 vedkommende har tilmeldt sig Arbejdsformidlingen.
Tilmelding som kontanthjælpsmodtager § 23. Kontanthjælpsmodtagere, der efter  

 kommunens vurdering modtager kontanthjælp alene på grund af  

 ledighed, skal stå tilmeldt Arbejdsformidlingen i den region, hvor de  

 bor (folkeregisteradresse).
Stk. 2. Den AF-region, hvor den ledige står tilmeldt,  

 kan tillige registrere pågældende som arbejdssøgende i  

 naboregionen.
Arbejdsformidlingen underetter den ledige om registreringen i  

 naboregionen.
 Stk. 3. Den ledige kan vælge tillige at blive  

 registreret som arbejdssøgende i andre regioner.
 § 24. Kontanthjælpsmodtagere, jf. § 23,  

 skal tilmelde sig Arbejdsformidlingen ved personligt fremmøde i den  

 AF-region, hvor de bor (folkeregisteradresse).
 Stk. 2. Ved tilmelding som kontanthjælpsmodtager skal  

 den ledige have udleveret et fremmødekort med en kontaktdato, som er  

 fastsat på baggrund af retningslinier udarbejdet af det regionale  

 arbejdsmarkedsråd.
Stk. 3. Direktøren for Arbejdsmarkedsstyrelsen kan  

 bestemme, at tilmelding, jf. stk. 1 og 2, for  

 kontanthjælpsmodtagere sker på andre måder.
Forud herfor  

 indhentes Landsarbejdsrådets udtalelse.
Tilmelding som personligt tilmeldt § 25. Personligt tilmeldte, der står  

 tilmeldt i én AF-region, kan vælge tillige at blive registreret  

 som arbejdssøgende i andre regioner.
 Stk. 2. Ved tilmelding som personligt tilmeldt skal  

 pågældende have udleveret et fremmødekort med en  

 kontaktdato, som er fastsat på baggrund af retningslinier udarbejdet af  

 det regionale arbejdsmarkedsråd.
Formidlingsrelevante oplysninger § 26. Arbejdssøgende, som ønsker at  

 stå tilmeldt Arbejdsformidlingen, skal give Arbejdsformidlingen  

 fyldestgørende og korrekte oplysninger om tidligere  

 beskæftigelse, uddannelse, kvalifikationer og øvrige forhold af  

 betydning for formidlingen af arbejde.
 Stk. 2. Oplysninger om job og om arbejdssøgendes  

 arbejds- og uddannelsesmæssig baggrund m.v. (C.V.er)  

 indlægges i Beskæftigelsesministeriets database (Job- og  

 CV-bank).
 Stk. 3. Direktøren for Arbejdsmarkedsstyrelsen  

 fastsætter retningslinier for, hvilke oplysninger der kan  

 indlægges i Job- og CV-banken.
§ 27. Ledige   bortset fra personligt tilmeldte  

 skal hurtigst muligt og senest en måned efter tilmelding indlægge  

 oplysninger, som nævnt i § 26, stk. 1, i Job- og CV-banken.  

 Den ledige skal løbende ajourføre formidlingsrelevante  

 oplysninger i Job- og CV-banken og skal efter anmodning gøre  

 oplysningerne tilgængelige for Arbejdsformidlingen.
Ledige  

 dagpengemodtagere og kontanthjælpsmodtagere skal efter anmodning  

 tillige gøre oplysningerne tilgængelige for deres  

 arbejdsløshedskasse henholdsvis kommune eller en anden aktør,  

 der varetager indsatsen over for den ledige.
 Stk. 2. Den ledige skriver under på, at de afgivne  

 oplysninger efter stk. 1 er fyldestgørende og korrekte.
Stk. 3. Arbejdsformidlingen skal yde bistand til ledige i  

 forbindelse med indlæggelse af oplysninger i Job- og CV-banken, hvis  

 den ledige anmoder herom.
Samme forpligtelse har  

 arbejdsløshedskasserne og kommunerne over for egne medlemmer  

 henholdsvis kontanthjælpsmodtagere.
 Stk. 4. Arbejdsformidlingen, kommunen,  

 arbejdsløshedskassen eller en anden aktør, der varetager  

 indsatsen over for den ledige, har adgang til de oplysninger, som den ledige  

 har indlagt i Job- og CV-banken.
 § 28. Der skal senest en måned efter  

 tilmelding af ledige, der er omfattet af § 27, afholdes en personlig  

 samtale med den ledige, hvor det sikres, at den lediges oplysninger i Job- og  

 CV-banken er fyldestgørende, jf. dog stk. 3. I samtalen skal det  

 aftales, hvordan den lediges jobsøgning kan understøttes.
 Stk. 2. Samtalen efter stk. 1 kan afholdes telefonisk,  

 hvis den ledige alene skal ajourføre sit C.V.
 Stk. 3. Der skal ikke afholdes en samtale efter stk. 1,  

 hvis der inden for de seneste 3 måneder før tilmelding har  

 været afholdt en samtale om den lediges C.V.
§ 29. Arbejdsformidlingen afholder samtalen efter  

 § 28 med ledige, som ikke tidligere har været tilmeldt  

 Arbejdsformidlingen, eller som efter Arbejdsformidlingens opgørelse  

 har optjent ret til en ny dagpengeperiode, jf. § 53 i lov om  

 arbejdsløshedsforsikring m.v.
Opgørelsen sker i forbindelse med  

 tilmeldingen på baggrund af oplysninger i Arbejdsformidlingens  

 edb-systemer.
 Stk. 2. Arbejdsløshedskasserne afholder samtalen efter  

 § 28 med egne ledige medlemmer, bortset fra ledige der er omfattet af  

 stk. 1.
 Stk. 3. Kommunerne afholder samtalen efter § 28 med  

 kontanthjælpsmodtagere.
 Stk. 4. Afholdelse af samtale efter § 28 kan uanset  

 stk. 1-3 overlades til andre, jf. § 9, stk. 1, nr. 1.
Individuelt kontaktforløb for ledige  

 dagpengemodtagere § 30. Arbejdsformidlingen skal sikre, at der under  

 hensyn til den lediges ønsker og arbejdsmarkedets behov  

 tilrettelægges og gennemføres et individuelt og fleksibelt  

 kontaktforløb for ledige dagpengemodtagere med henblik på, at  

 den ledige hurtigst og bedst muligt opnår ordinær  

 beskæftigelse.
 Stk. 2. Under kontaktforløbet skal der afholdes  

 individuelle samtaler med den ledige med henblik på at følge op  

 på den lediges jobsøgning og vurdere, hvilke aktiviteter eller  

 tilbud den ledige skal have, samt at fastlægge, hvilket  

 kontaktforløb der skal være for den ledige.
 Stk. 3. Som led i kontaktforløbet kan der bl.a.  

 indgå følgende aktiviteter:
1)	afklaringssamtale om den lediges kvalifikationer og  

 jobmuligheder, 2)	støtte til udformning af ansøgninger, 3)	formidling til job, 4)	kurser i jobsøgning, 5)	besøg på arbejdspladser med henblik på afklaring  

 af jobønsker, 6)	vejledning i brug af selvbetjeningsredskaber, eller 7)	samtale om individuel handlingsplan, jf. kapitel 7.
 Stk. 4. I kontaktforløbet med den ledige skal det  

 løbende påses, at de oplysninger, som den ledige har indlagt i  

 Job- og CV-banken, er fyldestgørende, ligesom der skal foretages en  

 vurdering efter stk. 2.
§ 31. Den individuelle samtale efter § 30,  

 stk. 2, skal afholdes, senest hver gang den ledige har modtaget  

 offentlige forsørgelsesydelser eller har deltaget i tilbud efter  

 kapitlerne 8-14 i sammenlagt 3 måneder.
Første samtale skal  

 afholdes senest, når den ledige har modtaget offentlige  

 forsørgelsesydelser i sammenlagt 3 måneder efter tilmelding.
Har  

 den ledige kvalifikationer inden for erhvervsområder, hvor der er  

 mangel på arbejdskraft, er der tvivl om den lediges rådighed,  

 eller er der risiko for, at den ledige ikke selv kan finde  

 beskæftigelse, skal kontakten ske hyppigere.
 Stk. 2. Det regionale arbejdsmarkedsråd  

 fastsætter retningslinier for tilrettelæggelsen af  

 kontaktforløbet.
 Stk. 3. Samtalen kan ske telefonisk, digitalt eller på  

 anden måde, når den ledige deltager i tilbud.
 § 32. I opgørelsen af perioden på  

 sammenlagt 3 måneder efter § 31, stk. 1, medregnes perioder,  

 hvor den ledige har modtaget offentlige forsørgelsesydelser eller har  

 deltaget i tilbud efter kapitel 8-14. Ved offentlige  

 forsørgelsesydelser forstås:
1)	dagpenge efter lov om arbejdsløshedsforsikring m.v., 2)	feriedagpenge efter lov om arbejdsløshedsforsikring m.v., 3)	dagpenge efter lov om dagpenge ved sygdom eller fødsel, 4)	kontanthjælp efter lov om aktiv socialpolitik, og 5)	orlovsydelse efter lov om børnepasningsorlov.
 Stk. 2. I opgørelsen efter stk. 1 medregnes som  

 hele uger de uger, hvor den ledige helt eller delvist har modtaget offentlige  

 forsørgelsesydelser eller har deltaget i tilbud efter kapitel  

 8-14.
 Stk. 3. Hvis den ledige erhverver ret til en ny  

 dagpengeperiode efter lov om arbejdsløshedsforsikring m.v., medregnes  

 perioder efter stk. 1 forud herfor ikke i opgørelsen af  

 sammenlagt 3 måneder.
 § 33. Ledige medlemmer af en  

 arbejdsløshedskasse og kontanthjælpsmodtagere er forpligtet til  

 at møde til aktiviteter på eller arrangeret af  

 Arbejdsformidlingen, hvis Arbejdsformidlingen indkalder  vedkommende  

 skriftligt og personligt.
 § 34. Står ledige medlemmer af en  

 arbejdsløshedskasse og kontanthjælpsmodtagere ikke til  

 rådighed for formidling på grund af arbejde, sygdom, deltagelse i  

 kurser eller af anden grund, skal den ledige straks give Arbejdsformidlingen  

 besked herom.
Stk. 2. Ledige medlemmer af en arbejdsløshedskasse og  

 kontanthjælpsmodtagere, der ønsker at afholde ferie, skal give  

 Arbejdsformidlingen besked herom.
Meddelelsen skal gives senest 14 dage  

 før feriens afholdelse, medmindre der er tale om afholdelse af enkelte  

 feriedage.
 Stk. 3. Arbejdsformidlingen skal registrere den lediges  

 meddelelse om sygdom og ferie.
 Stk. 4. Ledige, der deltager i jobtræning og individuel  

 jobtræning, skal ikke give Arbejdsformidlingen meddelelse om sygdom og  

 ferie.
Afmelding, generelt § 35. Ønsker en arbejdssøgende ikke  

 længere at stå tilmeldt Arbejdsformidlingen, skal vedkommende  

 afmelde sig på Arbejdsformidlingen.
 Stk. 2. Påbegynder en arbejdssøgende   bortset  

 fra personligt tilmeldte - fuld beskæftigelse af mindst 14 dages  

 varighed eller bliver syg i en periode af mindst 14 dages varighed, skal  

 vedkommende afmelde sig på Arbejdsformidlingen.
 § 36. Arbejdsformidlingen afmelder en ledig  

 bortset fra personligt tilmeldte - når:
1)	Arbejdsformidlingen har fået oplyst, at den ledige har  

 fået ordinær fuldtidsbeskæftigelse, for deltidsforsikrede  

 dog deltidsbeskæftigelse på mindst 30 timer om ugen,  

 såfremt beskæftigelsesperioden er af mindst 14 dages varighed,  

 med mindre den ledige fortsat ønsker at stå tilmeldt, 2)	den ledige overgår til børnepasningsorlov, 3)	den ledige har været registreret som sygemeldt i mindst 14  

 dage, 4)	Arbejdsformidlingen ikke kan få pågældendes  

 adresse oplyst, og en henvendelse til arbejdsløshedskassen henholdsvis  

 kommunen ikke har løst problemet, 5)	den ledige ikke vil give Arbejdsformidlingen formidlingsrelevante  

 oplysninger, ikke vil indlægge sit C.V. i Job- og CV-banken eller ikke  

 vil gøre formidlingsrelevante oplysninger i sit C.V.  

 tilgængeligt for Arbejdsformidlingen, 6)	den ledige påbegynder uddannelse med godtgørelse eller  

 med statens voksenuddannelsesstøtte, hvis Arbejdsformidlingen  

 har fraveget kravet om, at den ledige skal stå til rådighed for  

 formidlet arbejde, jf. lov om godtgørelse ved deltagelse i  

 erhvervsrettet voksen- og efteruddannelse, henholdsvis lov om statens  

 voksenuddannelsesstøtte, eller 7)	Arbejdsformidlingen har fået oplyst, at den ledige  

 påbegynder ordinær uddannelse, der ikke er givet som tilbud i  

 henhold til en individuel handlingsplan.
Stk. 2. Forinden afmelding efter stk. 1, nr. 1, 3, 5 og 7  

 skal Arbejdsformidlingen underrette den ledige om, at vedkommende vil blive  

 afmeldt Arbejdsformidlingen.
Ved afmelding efter stk. 1, nr. 5,  

 underretter Arbejdsformidlingen den lediges  

 arbejdsløshedskasse/kommunen, jf. § 179.
 § 37. Ved afmelding   bortset fra afmelding efter  

 § 39 - underretter Arbejdsformidlingen vedkommende om afmeldingen og om  

 muligheden for eventuel gentilmelding, herunder som personligt tilmeldt, jf.  

 § 43.
Afmelding af dagpengemodtagere § 38. Arbejdsformidlingen afmelder et ledigt  

 medlem af en arbejdsløshedskasse 1)	ved iværksættelse af tilbud, når den ledige i  

 henhold til § 63 ikke skal stå til rådighed for formidlet  

 arbejde, 2)	ved deltagelse i tilbud om uddannelse i udlandet i tilfælde,  

 hvor den ledige ikke skal stå til rådighed for formidlet arbejde  

 i henhold til Arbejdsdirektoratets bekendtgørelse om rådighed,  

 eller 3)	hvis Arbejdsformidlingen har fået oplyst, at den ledige ikke  

 længere er dagpengeberettiget efter lov om  

 arbejdsløshedsforsikring m.v.
 Stk. 2. Efter retningslinier, der fastlægges af  

 direktøren for Arbejdsmarkedsstyrelsen efter aftale med  

 direktøren for Arbejdsdirektoratet , kan Arbejdsformidlingen afmelde  

 ledige medlemmer af en arbejdsløshedskasse i tilfælde, hvor der  

 opstår tvivl om den lediges tilhørsforhold til en  

 arbejdsløshedskasse, og hvor den ledige ikke reagerer på  

 Arbejdsformidlingens henvendelse herom.
 § 39. Arbejdsløshedskassen skal afmelde et  

 ledigt medlem, når vedkommende har anmodet arbejdsløshedskassen  

 herom.
 Stk. 2. Arbejdsløshedskassen skal ligeledes afmelde et  

 ledigt medlem, såfremt medlemmet overgår til efterløn, jf.  

 § 75a, i lov om arbejdsløshedsforsikring m.v.
Stk. 3. Direktøren for Arbejdsdirektoratet kan efter  

 forudgående drøftelse med direktøren for  

 Arbejdsmarkedsstyrelsen bestemme, at kasserne skal afmelde ledige, som ikke  

 har modtaget dagpenge de sidste 14 dage i den seneste dagpengeperiode.
Kassen  

 skal forinden underrette den ledige om, at vedkommende vil blive afmeldt  

 Arbejdsformidlingen, medmindre vedkommende tilkendegiver fortsat at ville  

 stå tilmeldt Arbejdsformidlingen.
§ 40. Direktøren for  

 Arbejdsmarkedsstyrelsen kan efter aftale med direktøren for  

 Arbejdsdirektoratet træffe beslutning om, at der som led i et  

 forsøg skal gælde særlige afmelderegler i enkelte regioner  

 og med deltagelse af udvalgte arbejdsløshedskasser.
Forud herfor  

 indhentes Landsarbejdsrådets udtalelse.
Afmelding af kontanthjælpsmodtagere § 41. Arbejdsformidlingen afmelder en  

 kontanthjælpsmodtager, når kommunen underretter  

 Arbejdsformidlingen om, at den ledige ikke længere skal være  

 tilmeldt.
Arbejdsformidlingen underretter vedkommende om afmeldingen.
 Stk. 2. Arbejdsformidlingen afmelder tillige en  

 kontanthjælpsmodtager, hvis den ledige ikke kontakter  

 Arbejdsformidlingen på den kontaktdato, der fremgår af det  

 udleverede fremmødekort, jf. § 24, stk. 2.
Afmelding af personligt tilmeldte § 42. Arbejdsformidlingen afmelder en personligt  

 tilmeldt, hvis pågældende ikke kontakter Arbejdsformidlingen  

 på den kontaktdato, der fremgår af det udleverede  

 fremmødekort, jf. § 25, stk. 2.
Gentilmelding § 43. Ønsker en arbejdssøgende, som  

 er blevet afmeldt, på ny at stå tilmeldt Arbejdsformidlingen,  

 skal vedkommende tilmelde sig efter reglerne i §§ 15-25.
 Formidling m.v.
 § 44. Arbejdsformidlingen formidler kontakt mellem  

 arbejdsgivere og arbejdssøgende, jf. § 2.
 § 45. Arbejdsformidlingen skal tilbyde  

 arbejdsgivere og arbejdssøgende henholdsvis arbejdskraft og arbejde  

 ved forskellige typer af formidling.
 § 46. Arbejdsformidlingen skal tilbyde  

 jobformidling, hvor der formidles arbejdssøgende til konkrete job ved  

 henvisning, jf. § 48. Der skal ved udvælgelsen af egnede  

 arbejdssøgende være overensstemmelse mellem den  

 arbejdssøgendes kvalifikationer og jobprofilen.
Stk. 2. Arbejdsformidlingen skal endvidere tilbyde åben  

 formidling, hvor Arbejdsformidlingen medvirker til at bringe  

 arbejdssøgende og arbejdsgivere i kontakt med hinanden, uden at der er  

 tale om henvisning.
Ved kontakten med den arbejdssøgende og  

 arbejdsgiveren har Arbejdsformidlingen mulighed for at yde service og  

 vejledning.
 § 47. Udvælgelse af egnede  

 arbejdssøgende til et konkret job sker med udgangspunkt i de  

 oplysninger, som den arbejdssøgende har givet i henhold til § 26,  

 herunder de oplysninger som indlægges i Job- og CV-banken.
 § 48. Formidling af arbejde skal ske ved  

 henvisning af en eller flere arbejdssøgende efter aftale med  

 arbejdsgiveren.
Stk. 2. Henvisningen til arbejdsgiveren skal være  

 skriftlig.
I særlige situationer, f.eks. inden for områder, hvor  

 det er sædvane at formidle med kort varsel (korttidsformidling), kan  

 henvisningen ske telefonisk.
Den arbejdssøgende skal gøres  

 bekendt med, at samtalen er en henvisning.
 Stk. 3. Forud for den skriftlige henvisning, jf. stk. 2,  

 afholder Arbejdsformidlingen en formidlingssamtale (personligt eller  

 telefonisk) med den arbejdssøgende, hvorunder den  

 arbejdssøgende gøres bekendt med, at samtalen finder sted med  

 henblik på en skriftlig henvisning.
 § 49. Arbejdsgiveren har pligt til straks at give  

 Arbejdsformidlingen meddelelse om resultatet af formidlingen, herunder hvis  

 den arbejdssøgende ikke er blevet ansat, eller hvis arbejdsforholdet  

 afbrydes umiddelbart efter overtagelsen.
 § 50. Arbejdsformidlingen kan pålægge  

 ledige at søge job, som er slået op i Job- og CV-banken.  

 § 48, stk. 2 og 3, finder tilsvarende anvendelse.
Særlige formidlingsaktiviteter § 51. Arbejdsmarkedsrådet fastsætter  

 retningslinier for særlige formidlingsaktiviteter i regionen.  

 Særlige formidlingsaktiviteter er aktiviteter, der er rettet mod de  

 arbejdssøgende, herunder enkeltpersoner eller grupper af ledige, hvor  

 der er behov for en særlig indsats.
 Stk. 2. Aktiviteterne kan bestå af  

 informationsaktiviteter, der retter sig mod særlige uddannelses- eller  

 arbejdsområder, arbejdssøgende med særlige kvalifikationer  

 eller behov, befordringsgodtgørelse i forbindelse med  

 jobsøgning og lignende.
Strejke og lockout § 52. Når Arbejdsformidlingen modtager  

 skriftlige og fyldestgørende oplysninger fra en faglig organisation  

 om, at en arbejdsgiver er omfattet af strejke, lockout eller blokade, skal  

 Arbejdsformidlingen fra iværksættelsen af strejken, lockouten  

 eller blokaden ophøre med al formidlingsvirksomhed til den  

 pågældende arbejdsgiver.
 Stk. 2. Formidlingsstoppet gælder alle stillinger i  

 virksomheden, der er omfattet af konflikten, og der kan ikke formidles  

 arbejdssøgende til disse stillinger, selvom vedkommende hører  

 under andre faglige organisationer end den, der har fremsendt oplysningerne,  

 jf. stk. 1.
 Stk. 3. Såfremt strejken, lockouten eller blokaden  

 hæves, kendes overenskomststridig eller på anden måde  

 retsstridig, skal formidlingen genoptages.
 Formidling til jobtræning m.v.
 § 53. Reglerne i afsnittet om formidling  

 (§§ 44-52) - bortset fra § 46, stk. 2, § 48, stk. 2,  

 2. pkt., og § 51 - finder tillige anvendelse ved formidling i  

 forbindelse med afgivelse af tilbud om jobtræning, individuel  

 jobtræning og arbejdspraktik, jf. kapitel 9-11.
Stk. 2. Bestemmelsen i § 48, stk. 3, finder  

 anvendelse, hvis Arbejdsformidlingen vurderer, at der skal afholdes en  

 formidlingssamtale forud for henvisning til tilbuddet.
Såfremt der ikke  

 umiddelbart forud for formidlingen er afholdt en samtale om udarbejdelse  

 eller revision af en handlingsplan, skal der afholdes en  

 formidlingssamtale.
Kapitel 5 Information og vejledning § 54. Arbejdsformidlingen skal informere ledige,  

 arbejds- og uddannelsessøgende samt private og offentlige virksomheder  

 om mulighederne og rettighederne efter denne bekendtgørelse.  

 Arbejdsformidlingen skal endvidere informere om mulighederne for orlov, jf.  

 lov om børnepasningsorlov.
 Stk. 2. Arbejds- og uddannelsessøgende kan få  

 information om mulighederne for beskæftigelse og uddannelse samt  

 vejledning om valg af erhverv og uddannelse, jf. lov om uddannelses- og  

 erhvervsvejledning.
 Stk. 3. Private og offentlige arbejdsgivere kan få  

 information og vejledning om arbejdskraft og uddannelsesforhold.  

 Arbejdsformidlingen skal ved den almindelige virksomhedskontakt informere om  

 mulighederne for at indgå orlovs- eller rotationsaftaler mellem en  

 arbejdsgiver og en eller flere beskæftigede.
 § 55. I forbindelse med tilmelding af en  

 arbejdssøgende skal Arbejdsformidlingen give den arbejdssøgende  

 information om Arbejdsformidlingens servicetilbud, f.eks.om Job- og  

 CV-banken, kontakten med Arbejdsformidlingen samt om forpligtelser i forhold  

 til Arbejdsformidlingen, herunder om afmelding.
 § 56. Arbejdsformidlingen skal så tidligt  

 som muligt informere de ledige medlemmer af en arbejdsløshedskasse om  

 muligheden for at modtage vejledning, om mulighederne for beskæftigelse  

 og uddannelse samt om muligheden for at få udarbejdet en individuel  

 handlingsplan.
§ 57. Arbejdsformidlingen kan tilbyde ledige  

 medlemmer af en arbejdsløshedskasse vejledning, hvis indhold, form og  

 varighed skal tilpasses den lediges forudsætninger og behov.
Vejledning  

 kan tilbydes som et kortere eller længerevarende  

 vejledningsforløb, jf. kapitel 8.
 Stk. 2. Den ledige kan på begæring få  

 vejledning som en individuel samtale.
 § 58. Arbejdsformidlingen kan tilbyde  

 uddannelsesrådgivning med henblik på formulering og  

 afhjælpning af virksomhedens uddannelsesbehov, samt videreformidling af  

 uddannelsesbehovet til relevante uddannelsesinstitutioner.
 Stk. 2. Arbejdsformidlingen kan tilbyde information og  

 vejledning om uddannelse og omskoling ved virksomhedsindskrænkning  

 eller lukning m.v.
 Stk. 3. Arbejdsformidlingen kan derudover tilbyde andre  

 serviceydelser, herunder bistand til etablering af jobrotationsordninger,  

 personale- og uddannelsesplanlægning m.v.
Afsnit III Arbejdsformidlingens tilbud til ledige dagpengeberettigede  

 medlemmer af en arbejdsløshedskasse Kapitel 6 Aktiveringstilbud § 59. Arbejdsformidlingen kan give følgende  

 tilbud til ledige dagpengeberettigede medlemmer af en  

 arbejdsløshedskasse:
1)	individuel handlingsplan og uddannelsesplan, jf. kapitel 7, 2)	vejledningsforløb, jf. kapitel 8, 3)	jobtræning, jf. kapitel 9, 4)	individuel jobtræning, jf. kapitel 10, 5)	arbejdspraktik, jf. kapitel 11, 6)	jobrotation, jf. kapitel 12, 7)	uddannelse, jf. kapitel 13, og 8)	andre aktiviteter, jf. kapitel 14.
 Stk. 2. Tilbud til de ledige gives på grundlag af  

 Arbejdsmarkedsrådets beslutninger om arbejdsmarkedsindsatsen, jf.  

 §§ 5 og 6.
 Stk. 3. Tilbud til de ledige skal tage udgangspunkt i  

 den enkeltes ønsker og forudsætninger samt arbejdsmarkedets  

 behov.
 Stk. 4. Tilbuddene kan gives enkeltvis eller i en kombination  

 af flere tilbud, hvis det er mere hensigtsmæssigt for at opnå  

 beskæftigelse.
Generelle bestemmelser § 60. Tilbud efter kapitel 7-14 kan af  

 Arbejdsformidlingen gives til ledige dagpengeberettigede medlemmer af  

 en arbejdsløshedskasse.
Det er en betingelse, at de ledige er tilmeldt  

 Arbejdsformidlingen som arbejdssøgende, jf. dog § 63, jf.  

 § 38, stk. 1.
Stk. 2. Det er en betingelse for afgivelse af tilbuddet, at  

 kravet om ledighed er opfyldt på tidspunktet for tilbuddets afgivelse,  

 jf. dog § 143, stk. 4, og § 147, stk. 2, og at  

 medlemmet er dagpengeberettiget og står til rådighed for  

 arbejdsmarkedet.
Deltagelse i tilbud sidestilles med dagpengeberettiget  

 ledighed.
Stk. 3. Tilbud kan gives i den periode, hvor den ledige er  

 berettiget til dagpenge i henhold til § 55, stk. 1, i lov om  

 arbejdsløshedsforsikring m.v.
Tilbud kan endvidere gives til ledige,  

 der modtager en ydelse efter § 55, stk. 2, i lov om  

 arbejdsløshedsforsikring m.v.
 Stk. 4. Tilbud kan ikke række ud over den dato, hvor den  

 ledige er berettiget til dagpenge i henhold til § 55, stk. 1 og 3,  

 eller berettiget til en ydelse efter § 55, stk. 2, i lov om  

 arbejdsløshedsforsikring m.v.
 § 61. Forud for afgivelse af tilbud til ledige  

 medlemmer af en arbejdsløshedskasse efter kapitel 8-14, udarbejdes en  

 individuel handlingsplan, jf. kapitel 7. Dette gælder dog ikke ved  

 vejledningsforløb forud for udarbejdelse af en handlingsplan.
 Stk. 2. I forbindelse med opkvalificerende kurser, herunder  

 omskoling og efteruddannelse, som umiddelbart vil kunne forbedre den lediges  

 mulighed for at opnå ordinær beskæftigelse, kan  

 Arbejdsformidlingen give et tilbud om uddannelse, jf. kapitel 13, uden at  

 udarbejde en handlingsplan.
 Stk. 3. Hvis der er udarbejdet en individuel handlingsplan, og  

 den ledige skal have et tilbud, som ikke indgår heri, skal  

 handlingsplanen revideres.
 § 62. Forud for afgivelse af et tilbud om  

 uddannelse efter § 162 udarbejdes en individuel uddannelsesplan, jf.  

 kapitel 7.
 Stk. 2. Hvis der er udarbejdet en individuel uddannelsesplan,  

 og den ledige skal have et tilbud, som ikke indgår heri, skal  

 uddannelsesplanen revideres.
§ 63. Et ledigt dagpengeberettiget medlem af en  

 arbejdsløshedskasse, som deltager i tilbud, skal være aktivt  

 arbejdssøgende samt stå til rådighed for arbejde formidlet  

 af Arbejdsformidlingen.
Dette gælder dog ikke ledige, der deltager i  

 tilbud om uddannelse efter § 162.
 Stk. 2. Arbejdsformidlingen kan efter ansøgning fra den  

 ledige træffe afgørelse om at fravige stk. 1 ,  

 hvis:
1)	der ikke er eller kan forventes mangel på arbejdskraft inden  

 for den lediges fagområde, eller 2)	Arbejdsformidlingen skønner, at tilbuddet medvirker til, at  

 den ledige kan opnå fast beskæftigelse, herunder når den  

 ledige deltager i et særligt målrettet  

 uddannelsesforløb.
 Stk. 3. Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige.
 § 64. Ved opgørelsen af sammenlagt ledighed  

 efter denne bekendtgørelse finder Arbejdsdirektoratets  

 bekendtgørelse om beskæftigelseskrav og dagpengeperiode  

 anvendelse.
Kapitel 7 Individuel handlingsplan og uddannelsesplan Individuel handlingsplan § 65. Ledige medlemmer af en  

 arbejdsløshedskasse kan få tilbud om en handlingsplan.
 Stk. 2. Arbejdsformidlingen skal tilbyde ledige, der  

 tilbydes en tidlig forebyggende indsats efter § 6, at få  

 udarbejdet en individuel handlingsplan.
 Stk. 3. Arbejdsformidlingen har på begæring fra  

 ledige, der opfylder betingelserne i § 159, pligt til at udarbejde en  

 individuel handlingsplan med henblik på eventuel yderligere  

 uddannelse.
Stk. 4. Arbejdsformidlingen skal tilbyde ledige, der har ret  

 til tilbud efter §§ 160, 168 og 169, at få udarbejdet en  

 individuel handlingsplan.
Dette gælder dog ikke for ledige under 25  

 år, der er omfattet af § 162, jf. § 71.
 Stk. 5. Arbejdsformidlingen kan altid tage initiativ til at  

 udarbejde en individuel handlingsplan i samarbejde med en ledig, selv om den  

 ledige ikke er omfattet af stk. 2-4.
 § 66. Arbejdsformidlingen underretter  

 arbejdsløshedskassen om de ledige medlemmer, der er omfattet af en  

 gruppe, der skal have udarbejdet en handlingsplan, jf. § 6,  

 stk. 1.
 Stk. 2. For disse ledige kan Arbejdsformidlingen og en  

 arbejdsløshedskasse aftale, at udarbejdelse af handlingsplanen  

 først påbegyndes efter udløb af en frist på  

 højest 4 uger fra underretning af arbejdsløshedskassen, inden  

 for hvilken arbejdsløshedskassen kan aftale en samtale med den ledige  

 med henblik på at forberede den ledige på udarbejdelsen af  

 handlingsplanen.
 Stk. 3. Den aftalte frist kan fraviges, hvis den ledige skal  

 påbegynde et tilbud inden fristens udløb.
 Stk. 4. Såfremt der er indgået en aftale efter  

 stk. 2 skal Arbejdsformidlingen underrette den ledige herom samt om  

 muligheden for at få en samtale med sin arbejdsløshedskasse  

 forud for udarbejdelse af handlingsplanen.
 Stk. 5. Direktøren for Arbejdsdirektoratet kan  

 fastsætte nærmere regler om arbejdsløshedskassernes  

 samarbejde med Arbejdsformidlingen i forbindelse med forberedelse af  

 handlingsplaner.
§ 67. Arbejdsformidlingen udarbejder den  

 individuelle handlingsplan sammen med den ledige.
Forinden handlingsplanen  

 udarbejdes, afholdes en samtale med den ledige.
Den udarbejdede handlingsplan  

 skal underskrives af den ledige og Arbejdsformidlingen.
Stk. 2. Handlingsplanen skal udarbejdes med  

 udgangspunkt i den lediges ønsker og forudsætninger samt  

 arbejdsmarkedets behov.
Handlingsplanens aktiviteter kan dog fastsættes  

 af Arbejdsformidlingen under hensyn til konkrete behov på  

 arbejdsmarkedet.
 Stk. 3. For ledige, der har ret til tilbud efter §§ 160,  

 168 og 169, kan Arbejdsformidlingen endvidere fastsætte  

 handlingsplanens aktiviteter under hensyn til den lediges kvalifikationer og  

 muligheden for at tilvejebringe konkrete tilbud.
 Stk. 4. Handlingsplanen skal indeholde oplysninger  

 om:
1)	den lediges beskæftigelsesmål og planer for  

 aktiviteter, 2)	eventuelt aftalte tilbud, 3)	ansvar for tilmelding til tilbud, 4)	tidspunkt for påbegyndelse af aftalte tilbud og 5)	ansvar og dato for opfølgning.
 Stk. 5. Tilbud om uddannelse, hvor  

 forsørgelsesgrundlaget er uddannelsesgodtgørelse og tilbud,  

 hvor forsørgelsesgrundlaget er aktiveringsydelse, gives med forbehold  

 for, at betingelserne for at modtage den omhandlede ydelse i øvrigt er  

 opfyldt.
 Stk. 6. Når der er udarbejdet eller revideret en  

 handlingsplan for den ledige, skal Arbejdsformidlingen give den ledige og  

 arbejdsløshedskassen en kopi af den aftalte handlingsplan.
§ 68. Hvis der er udarbejdet en individuel  

 handlingsplan, og den ledige skal have et tilbud, som ikke indgår heri,  

 skal handlingsplanen revideres, jf. § 61, stk. 3. Bestemmelserne i  

 § 67 finder tilsvarende anvendelse.
For ledige, der har ret til tilbud  

 efter §§ 160, 168 og 169, kan Arbejdsformidlingen dog under hensyn til  

 den lediges mulighed for at kunne påbegynde aktiviteten rettidigt  

 fremsende den reviderede handlingsplan til underskrift til den ledige uden  

 forudgående samtale, idet Arbejdsformidlingen skal have forsøgt  

 telefonisk at orientere den ledige om tilbuddet og om fremsendelsen af  

 handlingsplanen.
 Stk. 2. Den ledige kan anmode om at få revideret sin  

 handlingsplan, og Arbejdsformidlingen kan tage initiativ hertil, hvis dette  

 er begrundet i den lediges situation, f.eks. ved manglende optagelse på  

 uddannelse, ved sygdom, eller hvis der er væsentligt ændrede  

 forudsætninger på arbejdsmarkedet, der gør en revision  

 hensigtsmæssig.
 § 69. Hvis den ledige ikke vil medvirke til at  

 få udarbejdet eller revideret en handlingsplan, eller den ledige ikke  

 overholder handlingsplanen, skal Arbejdsformidlingen underrette den lediges  

 arbejdsløshedskasse herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
 § 70. Hvis den ledige flytter til en anden region,  

 skal Arbejdsformidlingen sammen med den ledige vurdere, om handlingsplanen  

 skal revideres.
 Stk. 2. Hvis handlingsplanen indeholder en aftale om et  

 konkret tilbud, bevarer den ledige så vidt muligt retten til tilbuddet,  

 selv om den ledige flytter til en anden region.
 Stk. 3. Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte  

 regioner.
Individuel uddannelsesplan for unge under 25  

 år § 71. Forud for afgivelse af et tilbud om  

 uddannelse efter § 162, bortset fra deltagelse i en ordinær  

 uddannelse, skal der i stedet for en handlingsplan udarbejdes en  

 individuel uddannelsesplan.
§ 72. Arbejdsformidlingen udarbejder den  

 individuelle uddannelsesplan sammen med den ledige.
Forinden  

 uddannelsesplanen udarbejdes og underskrives af begge parter, afholdes en  

 samtale med den ledige.
Stk. 2. Uddannelsesplanen skal udarbejdes med  

 udgangspunkt i den lediges ønsker og forudsætninger samt  

 arbejdsmarkedets behov.
Uddannelsesplanens aktiviteter kan dog  

 fastsættes af Arbejdsformidlingen under hensyn til konkrete behov  

 på arbejdsmarkedet.
 Stk. 3. Uddannelsesplanen skal indeholde oplysninger  

 om:
1)	den lediges uddannelsesmål og eventuelt  

 beskæftigelsesmål, 2)	aftalte tilbud, 3)	ansvaret for tilmelding til tilbud, 4)	tidspunkt for påbegyndelse af aftalte tilbud og 5)	opfølgningskontakt.
 Stk. 4. Tilbud om uddannelse, hvor  

 forsørgelsesgrundlaget er uddannelsesgodtgørelse, gives med  

 forbehold for, at betingelserne for at modtage ydelsen i øvrigt er  

 opfyldt.
 Stk. 5. Når der er udarbejdet eller revideret en  

 individuel uddannelsesplan for den ledige, skal Arbejdsformidlingen give den  

 ledige og arbejdsløshedskassen en kopi af den aftalte  

 uddannelsesplan.
§ 73. Hvis der er udarbejdet en individuel  

 uddannelsesplan, og den ledige skal have et tilbud, som ikke indgår  

 heri, skal uddannelsesplanen revideres.
Bestemmelserne i § 72 finder  

 tilsvarende anvendelse.
 Stk. 2. Den ledige kan anmode om at få revideret sin  

 uddannelsesplan, og Arbejdsformidlingen kan tage initiativ hertil, hvis dette  

 er begrundet i den lediges situation, f.eks. ved manglende optagelse på  

 uddannelse, ved sygdom, eller hvis der er væsentligt ændrede  

 forudsætninger på arbejdsmarkedet, der gør en revision  

 hensigtsmæssig.
 § 74. Hvis en ledig ikke vil medvirke til at  

 få udarbejdet eller revideret en uddannelsesplan, eller den ledige ikke  

 overholder uddannelsesplanen, skal Arbejdsformidlingen underrette den lediges  

 arbejdsløshedskasse herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
 § 75. Hvis den ledige flytter til en anden region,  

 skal Arbejdsformidlingen sammen med den ledige vurdere, om uddannelsesplanen  

 skal revideres.
 Stk. 2. Hvis uddannelsesplanen indeholder en aftale om et  

 konkret tilbud, bevarer den ledige så vidt muligt retten til tilbuddet,  

 selv om den ledige flytter til en anden region.
 Stk. 3. Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte  

 regioner.
Kapitel 8 Vejledningsforløb § 76. Ledige medlemmer af en  

 arbejdsløshedskasse kan få tilbud om et kortere eller  

 længerevarende vejledningsforløb.
 Stk. 2. En ledig, der i henhold til en handlingsplan har  

 fået tilbud om et vejledningsforløb, hvori der indgår  

 undervisning, kan få tilbud om uddannelsesgodtgørelse, jf.  

 kapitel 13.
Kapitel 9 Jobtræning Personkreds, indholdet i jobtræning § 77. Ledige medlemmer af en  

 arbejdsløshedskasse kan få tilbud om jobtræning.
Stk. 2. Tilbud om jobtræning kan gives hos  

 private eller offentlige arbejdsgivere.
Det påhviler  

 Arbejdsformidlingen fortrinsvis at søge at fremskaffe  

 jobtræningstilbud hos private arbejdsgivere.
 Stk. 3. Tilbud om jobtræning hos private arbejdsgivere  

 kan gives til ledige, som vurderes at have særlig risiko for langvarig  

 ledighed, jf. § 6, eller har været ledige i sammenlagt mere end 12  

 måneder.
 Stk. 4. Ved offentlige arbejdsgivere  

 forstås:
1)	kommuner, amtskommuner og kommunale fællesskaber, 2)	statsinstitutioner og 3)	organisationer, foreninger, selskaber, institutioner og lignende,  

 hvis udgifter dækkes med mindst 50% af offentlige tilskud.
 Stk. 5. Hvis der kan opnås enighed herom, kan  

 Arbejdsmarkedsrådet i helt særlige tilfælde fravige  

 bestemmelsen i stk. 4, nr. 3.
 § 78. Jobtræningstilbuddet skal bidrage til  

 at give den ledige genoptræning med henblik på at opnå  

 beskæftigelse på det ordinære arbejdsmarked.
 Stk. 2. Indholdet i et jobtræningstilbud skal  

 tilrettelægges under hensyntagen til arbejdspladsens karakter og den  

 lediges kvalifikationer.
 Stk. 3. Arbejdsmarkedsrådet kan fastsætte  

 generelle retningslinier for, hvilke krav der kan stilles til en  

 jobtræningsplads, for at den kan leve op til kravet om  

 genoptræning af den ledige.
Særlige krav ved ansættelse i  

 jobtræning hos private arbejdsgivere § 79. Ved ansættelse i jobtræning
hos private arbejdsgivere skal ansættelsesperioden være  

 aftalt til sammenlagt mindst 6 måneder.
Ansættelsesforholdet kan  

 i alle tilfælde kun bringes til ophør i overensstemmelse med  

 gældende overenskomster og lovgivning, jf. § 91, stk. 1.  

 Dette gælder også ved ophør før udløbet af  

 de 6 måneder.
§ 80. Ved ansættelse i jobtræning hos  

 private arbejdsgivere med løntilskud i mere end sammenlagt 6  

 måneder er arbejdsgiveren forpligtet til at tilbyde den ansatte enten  

 uddannelse eller ansættelse uden løntilskud.
Tilskudsperioden  

 på sammenlagt 6 måneder opgøres i timer, der omregnes til  

 måneder.
Stk. 2. Vælger arbejdsgiveren at tilbyde den ansatte  

 uddannelse, er det en betingelse for virksomheder med mere end 10 ansatte, at  

 den ansatte alene er beskæftiget i op til 6 måneder ved samme  

 arbejdsfunktion.
Uddannelsesperiodens længde skal svare til mindst 1/12  

 af den samlede jobtræningsperiode.
Uddannelsen skal afholdes indenfor  

 den aftalte jobtræningsperiode.
 Stk. 3. Arbejdsgiverens uddannelsesforpligtelse efter  

 stk. 1, kan ikke opfyldes via den almindelige genoptræning af den  

 ansatte, jf. § 78, eller via tilbud om uddannelse efter kapitel 13, jf.  

 § 90, stk. 2. Arbejdsgiveren betaler for eventuelt køb af  

 uddannelse.
 Stk. 4. Ved tilbud om ansættelse uden løntilskud  

 skal den efterfølgende ansættelsesperiode svare til  

 tilskudsperiodens længde.
 § 81. I forbindelse med afgivelse af tilbud om  

 jobtræning hos private arbejdsgivere indgås en skriftlig aftale  

 mellem Arbejdsformidlingen og arbejdsgiveren.
 Stk. 2. Aftalen skal indeholde oplysninger om:
1)	indholdet i jobtræningen, 2)	den tilstræbte genoptræning, 3)	tilskudsperiodens længde og 4)	om der skal udbetales tilskud efter § 84.
 Stk. 3. Fastsættes tilskudsperiodens længde til  

 mere end sammenlagt 6 måneder, jf. dog stk. 4, skal aftalen  

 tillige indeholde oplysninger om arbejdsgiverens forpligtelser efter  

 § 80.
 Stk. 4. Tilskudsperiodens længde fastsættes  

 således, at der maksimalt kan udbetales tilskud i 6 måneder,  

 efter at den ledige har haft sammenlagt mere end 12 måneders  

 ledighed.
 § 82. Hvis tilskudsperioden ved aftalen om  

 oprettelse af en jobtræningsplads hos en privat arbejdsgiver  

 fastsættes til kortere tid end ansættelsesperioden, jf.  

 § 79, det vil sige sammenlagt 6 måneder eller mindre, skal  

 Arbejdsformidlingen påse, at der ikke inden for de seneste 12  

 måneder har været ansat mere end én person med  

 løntilskud eller tilskud i jobtræning, individuel  

 jobtræning eller i tilbud efter § 16 i lov om  

 aktiv socialpolitik til varetagelse af den samme arbejdsfunktion.  

 Arbejdsgiveren underskriver i den forbindelse på tro og love, at  

 betingelsen efter 1. pkt. er opfyldt.
 Stk. 2. Perioden på sammenlagt 6 måneder eller  

 mindre efter stk. 1 opgøres i timer, for hvilke der skal  

 udbetales tilskud, der omregnes til måneder.
 § 83. Jobtræning hos private  

 arbejdsgivere kan ikke tilbydes den ledige i en virksomhed, der ejes  

 af dennes ægtefælle, registrerede partner eller samlever.
Tilskud til særlige foranstaltninger ved  

 jobtræning hos private arbejdsgivere (tovholderordning) § 84. Med henblik på at styrke integrationen  

 på arbejdspladsen af ledige, der er omfattet af målgruppen for en  

 tidlig forebyggende indsats, jf. § 6, eller har mere end 12  

 måneders sammenlagt ledighed , kan Arbejdsformidlingen i forbindelse  

 med lediges ansættelse i jobtræning hos en privat arbejdsgiver  

 bevilge støtte til en tovholderfunktion.
 Stk. 2. Ved en tovholderfunktion forstås, at en  

 medarbejder i virksomheden eller en ekstern konsulent varetager en  

 særlig opgave med at introducere og oplære den ledige i  

 virksomheden, der rækker ud over arbejdsgiverens forpligtelse til  

 genoptræning af den ledige, jf. § 78.
 Stk. 3. Med henblik på at forbedre medarbejderens  

 mulighed for at varetage tovholderfunktionen kan Arbejdsformidlingen bevilge  

 tilskud til køb af uddannelse for medarbejderen.
 Stk. 4. Støtte til tovholderfunktionen, herunder til  

 køb af uddannelse, bevilges som tilskud til en arbejdsgiver på  

 baggrund af arbejdsgiverens ansøgning herom.
 § 85. Tovholderfunktionen varetages som  

 udgangspunkt af en medarbejder i virksomheden, jf. dog stk. 2.
 Stk. 2. I små virksomheder (op til ca. 10 ansatte) kan  

 tovholderfunktionen i stedet varetages af en ekstern konsulent.
 Stk. 3. Tilskud til arbejdsgiveren bevilges til dækning  

 af lønomkostninger for virksomheden ved frikøb af medarbejderen  

 eller honorar til den eksterne konsulent.
 Stk. 4. Det er en betingelse for bevilling af støtte  

 til frikøb af en medarbejder, at medarbejderen ikke udfører  

 sine sædvanlige arbejdsfunktioner i de timer, hvor vedkommende fungerer  

 som tovholder.
 § 86. Tovholderen kan frikøbes i eller  

 betales for 10-30 timer pr. ansættelse af ledig i jobtræning.  

 Honorar til den eksterne konsulent kan højest udgøre 10.000 kr.  

 pr. ledig.
Stk. 2. Arbejdsformidlingen fastsætter i samarbejde med  

 arbejdsgiveren timetallet for tovholderfunktionen ud fra en konkret vurdering  

 af den enkelte lediges behov og forudsætninger.
Ved ansættelse af  

 flere ledige hos samme arbejdsgiver kan timetallet nedsættes.
 § 87. Som grundlag for udbetaling af støtte  

 efter § 84, stk. 4, skal arbejdsgiveren redegøre for det  

 faktiske timeforbrug, der er anvendt på tovholderfunktionen, samt  

 fremlægge dokumentation for eventuelt køb af uddannelse.
Stk. 2. Ved bevilling af støtte til tovholderfunktionen  

 i op til 15 timer kan støtten udbetales én gang bagud.
Ved  

 bevilling af støtte i mere end 15 timer, kan støtten udbetales  

 i to rater.
Første rate kan udbetales, når de første 15  

 timer er anvendt.
 § 88. Det regionale Arbejdsmarkedsråd kan  

 fastsætte retningslinier for anvendelse af tovholderordningen i  

 regionen.
Kombination med andre tilbud § 89. Jobtræning kan kombineres med andre  

 tilbud og kan bl.a. anvendes i kombination med uddannelse, som introduktion  

 til et fast ansættelsesforhold eller i forbindelse med  

 jobrotation.
 Stk. 2. Jobtræning kan efter aftale med arbejdsgiveren  

 kombineres med uddannelse, jf. § 90.
§ 90. Uddannelse kan efter aftale mellem  

 arbejdsgiveren og den ansatte indgå i et  

 jobtræningsforløb.
Under uddannelsen udbetaler arbejdsgiveren
løn som i den øvrige del af jobtræningen.  

 Arbejdsgiveren betaler for eventuelt køb af uddannelsen.
Hvis  

 uddannelsesforløbet er aftalt i den lediges handlingsplan som led i  

 jobtræningsforløbet, kan Arbejdsformidlingen dog betale for  

 køb af uddannelsen m.v., jf. § 139.
 Stk. 2. Ansatte i jobtræning kan efter aftale mellem  

 arbejdsgiveren og Arbejdsformidlingen få tilbud om uddannelse efter  

 kapitel 13. Under uddannelsen har vedkommende orlov uden løn  

 fra jobtræningspladsen.
Stk. 3. Arbejdsmarkedsstyrelsen kan godkende, at  

 jobtræning hos offentlige arbejdsgivere indgår som en del af en  

 uddannelse.
Det skal i den forbindelse sikres, at en godkendelse ikke  

 berører andre myndigheders forpligtelser til at finansiere uddannelsen  

 i medfør af anden lovgivning.
Løn- og arbejdsvilkår § 91. Når et ansættelsesforhold om  

 jobtræning indgås, oprettes der en  

 ansættelseskontrakt eller et ansættelsesbrev, hvori løn-  

 og arbejdsvilkår samt forventet tilskudsperiode anføres.  

 Ansættelsesforholdet kan i alle tilfælde kun bringes til  

 ophør i overensstemmelse med gældende overenskomster og  

 lovgivning.
Betaling af den fulde lønudgift påhviler  

 ansættelsesstedet.
 Stk. 2. Ansatte i jobtræning er i øvrigt omfattet  

 af den lovgivning, som gælder for lønmodtagere.
 § 92. Ved ansættelse i jobtræning hos  

 private arbejdsgivere skal løn- og arbejdsvilkår være  

 overenskomstmæssige eller de for tilsvarende arbejde sædvanligt  

 gældende.
 § 93. Ved ansættelse i jobtræning hos  

 offentlige arbejdsgivere skal lønnen svare til den  

 overenskomstmæssige eller den for tilsvarende arbejde sædvanligt  

 gældende.
 Stk. 2. Lønnen kan dog maksimalt udgøre 81 kr.  

 (januar 1994) pr. arbejdstime, eksklusiv feriegodtgørelse,  

 ferietillæg og eventuel søgnehelligdagsbetaling, jf. dog  

 § 94, stk. 1. Den maksimale timeløn reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
 Stk. 3. Ud over lønnen pr. arbejdstime ydes  

 kun:
1)	omkostningsdækkende ydelser, 2)	arbejdstidsbestemte tillæg og 3)	arbejdsbestemte tillæg, der ikke er en fast påregnelig  

 del af lønnen.
 Stk. 4. Den samlede løn incl. tillæg til den  

 ledige skal efter fradrag af arbejdsmarkedsbidrag ligge på niveau med  

 den lediges individuelle dagpenge efter lov om  

 arbejdsløshedsforsikring m.v., dog skal den samlede løn mindst  

 udgøre 82 pct. af højeste dagpenge for henholdsvis fuldtids- og  

 deltidsforsikrede, jf. dog § 94, stk. 3.
 Stk. 5. Hvis der til ansættelsen er tilknyttet en  

 overenskomstmæssig pensionsordning, indbetaler arbejdsgiveren til denne  

 eget- og arbejdsgiverbidrag beregnet på grundlag af den  

 overenskomstmæssige timeløn.
§ 94. Den offentlige arbejdsgiver fastsætter  

 arbejdstiden i det enkelte tilbud under hensyn til den samlede løn,  

 jf. § 93, stk. 4, samt under hensyn til timeløn og  

 tillæg m.v.
Antallet af arbejdstimer rundes op til nærmeste hele  

 antal timer.
Ved ansættelsesforholdets påbegyndelse  

 fastsættes arbejdstiden og den gennemsnitlige timeløn for hele  

 ansættelsesperioden, idet der tages højde for kendte  

 reguleringer i timelønnen.
Den gennemsnitlige timeløn  

 forhøjes procentuelt i overensstemmelse med eventuelle reguleringer i  

 den individuelle dagpengesats i ansættelsesperioden.
 Stk. 2. Eventuelt over- og merarbejde skal afspadseres og  

 beregnes på grundlag af den i § 93, stk. 2, fastsatte  

 timebetaling med de procenttillæg m.v., der følger af den  

 pågældende overenskomst.
Stk. 3. Den ugentlige arbejdstid nedsættes, hvis den  

 ledige har ordinær beskæftigelse som lønmodtager i mere  

 end 5 timer ugentligt.
For hver times ordinær beskæftigelse  

 udover 5 timer ugentligt nedsættes den ugentlige arbejdstid i tilbuddet  

 med én time.
 Stk. 4. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
 Stk. 5. Arbejdsvilkårene skal i øvrigt svare til  

 de overenskomstmæssige eller de for tilsvarende arbejde  

 sædvanligt gældende.
Befordringsgodtgørelse § 95. Ved ansættelse i jobtræning hos  

 offentlig arbejdsgiver ydes der befordringsgodtgørelse efter kapitel  

 26.
Opfølgning ved sygdom § 96. Når en ansat i jobtræning er  

 fraværende på grund af sygdom, skal den ansatte på den  

 første sygedag give meddelelse til arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af den ansattes eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på den ansattes eventuelle sociale eller  

 arbejdsmæssige problemer.
Jobtræning i udlandet § 97. Tilbud om jobtræning kan gives i  

 udlandet, når 1)	ansættelse sker hos en arbejdsgiver/organisation med hjemsted  

 i Danmark, 2)	ansættelsen er frivillig for den ledige, 3)	der ydes danske overenskomstmæssige løn- og  

 arbejdsvilkår, og 4)	den ansatte er sikret hjemrejse.
 Merbeskæftigelse m.v.
 § 98. Ønsker en arbejdsgiver at  

 ansætte ledige i jobtræning, skal arbejdsgiveren - forud for  

 tilbud i henhold til §§ 103 og 104 - have inddraget repræsentanter  

 for de ansatte.
 § 99. Ansættelse i jobtræning med  

 løntilskud skal medføre en nettoudvidelse af antallet af  

 ansatte hos vedkommende arbejdsgiver.
 Stk. 2. Ved nettoudvidelse forstås  

 merbeskæftigelse i forhold til virksomhedens normale  

 beskæftigelse.
 Stk. 3. Ansættelse af ledige i jobtræning med  

 løntilskud som afløser for en fastansat, der er på orlov  

 efter lov om børnepasningsorlov eller lov om værnepligtsorlov  

 eller deltager i uddannelsesjobrotation, herunder efter lov om statens  

 voksenuddannelsesstøtte, betragtes som en nettoudvidelse.
 Stk. 4. Ansættelse af ledige i jobtræning kan ikke  

 ske i virksomheder, hvor der er etableret eller aftalt  

 arbejdsfordelingsordninger.
 § 100. Ved afgørelse af, om der foreligger  

 nettoudvidelse, indgår en bedømmelse af, om der i tilknytning  

 til ansættelsen i jobtræning er foretaget afskedigelser af  

 ansatte medarbejdere uden støtte, om medarbejdere ansat uden  

 støtte er fratrådt, eller ansættelse sker i en stilling,  

 der er blevet ledig ved nylig afskedigelse eller fratrædelse af en  

 medarbejder uden støtte.
§ 101. På private  

 ansættelsesområder påses betingelsen om  

 merbeskæftigelse af virksomheden og de ansatte i fællesskab.
Til  

 brug herfor skal arbejdsgiveren give repræsentanter for de ansatte alle  

 nødvendige oplysninger.
 Stk. 2. På private ansættelsesområder, der  

 er omfattet af en kollektiv overenskomst, afgøres uenighed om  

 betingelsen om merbeskæftigelse efter de gældende fagretlige  

 regler om mægling og eventuel voldgift ved uenighed af faglig karakter.  

 Arbejdsmarkedsrådet underrettes af parterne om udfaldet af den  

 fagretlige behandling.
 Stk. 3. For private arbejdsgivere, der ikke er omfattet af  

 kollektiv overenskomst, afgør Arbejdsmarkedsrådet administrativt  

 endeligt, om betingelsen om merbeskæftigelse er opfyldt.  

 Opgørelsen foretages på grundlag af reglerne i lov om varsling  

 m.v. i forbindelse med afskedigelser af større omfang.
 Stk. 4. I private virksomheder, hvor der ikke er nogen  

 ansatte, påses betingelsen om merbeskæftigelse af  

 Arbejdsformidlingen.
§ 102. På offentlige  

 ansættelsesområder påses betingelsen om  

 merbeskæftigelse af ansættelsesmyndigheden og de ansatte i  

 fællesskab.
Til brug herfor skal arbejdsgiveren give  

 repræsentanter for de ansatte alle nødvendige oplysninger.
 Stk. 2. Vurderingen af, om betingelsen om  

 merbeskæftigelse er opfyldt, skal tage udgangspunkt i antallet af  

 beskæftigede som følge af budgettet for vedkommende kommune,  

 amtskommune eller statsinstitution.
Stk. 3. Uenighed afgøres ved mægling mellem de  

 forhandlingsberettigede personaleorganisationer og  

 ansættelsesmyndigheden og eventuelt ved voldgift.
Voldgiftsretten  

 sammensættes af to repræsentanter udpeget af de  

 forhandlingsberettigede personaleorganisationer og af to repræsentanter  

 for ansættelsesmyndigheden.
Parterne vælger en opmand.
Hvis der  

 ikke opnås enighed om valget af opmanden, skal parterne anmode  

 arbejdsrettens formand om at udnævne denne.
Arbejdsmarkedsrådet  

 underrettes af parterne om voldgiftsrettens afgørelse.
 § 103. På private  

 ansættelsesområder skal det af arbejdsgiverens tilbud om at  

 ansætte en ledig i jobtræning fremgå:
1)	om ansættelsesområdet er omfattet af en kollektiv  

 overenskomst, 2)	at repræsentanter for de ansatte er blevet hørt om  

 ansøgningen og er positive overfor at medvirke til  

 genoptræningen, og 3)	om der er enighed mellem arbejdsgiver og de ansatte om, at  

 betingelsen om merbeskæftigelse er opfyldt.
 Stk. 2. Hvis den private virksomhed ikke er omfattet af  

 kollektiv overenskomst, skal endvidere fremgå de ansattes synspunkter,  

 hvis der ikke er enighed om, at merbeskæftigelsesbetingelsen er  

 opfyldt.
 § 104. På offentlige  

 ansættelsesområder skal det forud for ansættelser af ledige  

 fremgå, at spørgsmålet om merbeskæftigelse har  

 været drøftet med repræsentanter for de ansatte, hvis  

 synspunkter skal fremgå af arbejdsgiverens tilbud om at ansætte  

 en ledig i jobtræning.
Forholdet mellem antal ansatte med og uden tilskud § 105. Der skal på såvel private som  

 offentlige ansættelsesområder være et rimeligt forhold  

 mellem antallet af ansatte med løntilskud og antallet af ansatte uden  

 tilskud.
§ 106. På private  

 ansættelsesområder må antallet af ansatte med  

 løntilskud i henhold til lov om en aktiv arbejdsmarkedspolitik  

 og § 16 i lov om aktiv socialpolitik i private virksomheder maksimalt  

 udgøre 1)	1 person for hver 5 ordinært ansatte, hvis virksomheden har  

 0-50 ansatte, dog altid mindst 1, og herudover 2)	1 person for hver 10 ordinært ansatte.
 Stk. 2. Begrænsningen i stk. 1 gælder ikke i  

 tilfælde, hvor en ledig ansættes med tilskud i forbindelse med  

 jobrotation, jf. kapitel 12.
Stk. 3. Ved opgørelsen af antallet af ordinært  

 beskæftigede medregnes alle beskæftigede uden hensyn til  

 arbejdstidens længde.
Der skal dog ikke medregnes ansatte med  

 offentligt tilskud og personer, der er ansat i henhold til en  

 ansættelsesaftale, der er indgået for et bestemt tidsrum eller  

 med henblik på en bestemt arbejdsopgave.
 Stk. 4. Opgørelsen sker ved at beregne gennemsnittet af  

 antallet af ordinært beskæftigede i de seneste 3 måneder  

 før ansættelsen af den ledige med løntilskud eller  

 tilskud og den tilsvarende periode året forud.
 Stk. 5. I virksomheder, hvor antallet af ansatte er skiftende  

 på grund af sæsonsvingninger, kan opgørelsen i stk. 4  

 udvides fra 3 til 4 måneder.
 Stk. 6. I virksomheder, der kun drives en del af året  

 (sæsonvirksomheder), skal ansættelsen med tilskud i  

 ansættelsesmåneden medføre en merbeskæftigelse i  

 forhold til den tilsvarende måned året forud.
Konkurrenceforvridning § 107. Udbetaling af løntilskud må  

 ikke være konkurrenceforvridende.
Kapitel 10 Individuel jobtræning Personkreds, indholdet i individuel jobtræning § 108. Ledige medlemmer af en  

 arbejdsløshedskasse kan få tilbud om individuel  

 jobtræning.
Stk. 2. Arbejdsformidlingen kan etablere individuel  

 jobtræning til ledige, som kun vanskeligt kan opnå  

 beskæftigelse på normale løn- og arbejdsvilkår eller  

 i jobtræning på det almindelige arbejdsmarked, f.eks. på  

 grund af længerevarende ledighed eller svag uddannelsesmæssig  

 baggrund.
Arbejde i individuel jobtræning må kun omfatte arbejde,  

 der ellers ikke ville blive udført som almindeligt lønnet  

 arbejde, jf. § 120.
 Stk. 3. Individuel jobtræning kan også etableres  

 til ledige, der af andre grunde end nævnt i stk. 1 kun vanskeligt  

 kan opnå beskæftigelse på normale løn- og  

 ansættelsesvilkår.
§ 109. Individuel jobtræning kan etableres  

 på en almindelig arbejdsplads hos en offentlig eller privat  

 arbejdsgiver.
Ved definitionen af offentlig arbejdsgiver finder § 77,  

 stk. 4, tilsvarende anvendelse.
§ 110. Ved individuel jobtræning hos private  

 arbejdsgivere efter § 109 skal ansættelsen være aftalt til  

 sammenlagt mindst 6 måneder.
Ansættelsesforholdet kan i  

 alle tilfælde kun bringes til ophør i overensstemmelse med  

 gældende overenskomster og lovgivning, jf. § 116, stk. 1.  

 Dette gælder også ved ophør før udløbet af  

 de 6 måneder.
Bestemmelserne i §§ 80-82 finder i øvrigt  

 anvendelse.
Den i § 81 omhandlede aftale skal tillige indeholde  

 oplysninger om tilskuddets størrelse.
Ved udbetaling af tilskud i form  

 af et éngangsbeløb opgøres tilskudsperioder på  

 sammenlagt 6 måneder som antal arbejdstimer, der omregnes til  

 måneder.
 Stk. 2. Individuel jobtræning kan ikke etableres  

 i en virksomhed, organisation eller forening, der ejes eller drives af den  

 lediges ægtefælle, registrerede partner eller samlever eller i  

 private husstande, der bebos af sådanne personer.
 § 111. Individuel jobtræning kan bestå  

 i beskæftigelse hos folkeoplysende organisationer, beboerforeninger,  

 private husstande, grundejerforeninger, idrætsforeninger m.v.
 Stk. 2. Den ledige kan ansættes af den folkeoplysende  

 organisation m.v. eller af Arbejdsformidlingen, der herefter udsender den  

 ledige til den folkeoplysende organisation m.v.
 Stk. 3. Den folkeoplysende organisation m.v.  

 tilrettelægger arbejdets udførelse.
 Stk. 4. Individuel jobtræning kan etableres som  

 projekter for flere ledige.
 § 112. Når Arbejdsformidlingen har etableret  

 individuel jobtræning, skal udførelsen af forløbet  

 så vidt muligt overlades til private.
 Stk. 2. Individuel jobtræning kan udbydes ved  

 annoncering, eller ved at Arbejdsformidlingen på anden måde giver  

 private virksomheder mulighed for at gennemføre forløbet.
 Stk. 3. Privat udførelse kan ske ved, at et bestemt  

 arbejde udbydes i entreprise eller underentreprise, eller ved at der  

 indgås aftale med en privat virksomhed om leverancer eller  

 underleverancer.
Kombination med uddannelse § 113. Uddannelse kan efter aftale mellem  

 arbejdsgiveren og den ansatte indgå i individuel jobtræning.  

 Under uddannelsen udbetaler arbejdsgiveren projektydelse som i den  

 øvrige del af den individuelle jobtræning.
Arbejdsgiveren  

 betaler for eventuelt køb af uddannelsen.
Hvis  

 uddannelsesforløbet er aftalt i den lediges handlingsplan som led i  

 den individuelle jobtræning, kan Arbejdsformidlingen dog betale for  

 køb af uddannelsen Stk. 2. Ansatte i individuel jobtræning kan efter aftale  

 mellem arbejdsgiveren og Arbejdsformidlingen få tilbud om uddannelse  

 efter kapitel 14. Under uddannelsen har vedkommende orlov uden løn fra  

 jobtræningspladsen.
Løn- og arbejdsvilkår § 114. Ved ansættelse i individuel  

 jobtræning aflønnes den ledige med en projektydelse.  

 Betaling af den fulde lønudgift påhviler  

 ansættelsesstedet.
 Stk. 2. Projektydelsen pr. time aftales mellem de  

 organisationer, der har forhandlingsretten på det  

 pågældende område.
 Stk. 3. Ved ansættelse hos arbejdsgivere, der ikke er  

 omfattet af en kollektiv overenskomst, samt ved ansættelse inden for et  

 område, hvor der ikke er forhandlingsberettigede organisationer, eller  

 hvor organisationerne ikke har aftalt en projektydelse, fastsættes  

 projektydelsen af beskæftigelsesministeren.
§ 115. Arbejdstiden i individuel jobtræning  

 skal tilrettelægges således, at den samlede ydelse, der  

 vedrører arbejdet, pr. uge efter fradrag af arbejdsmarkedsbidraget og  

 bortset fra eventuel befordringsgodtgørelse, jf. § 117, er  

 på niveau med den lediges individuelle dagpenge efter lov om  

 arbejdsløshedsforsikring m.v., dog skal den samlede ydelse mindst  

 udgør 82 pct. af højeste dagpenge for henholdsvis fuldtids- og  

 deltidsforsikrede, jf. dog stk. 2. Antallet af arbejdstimer rundes op  

 til nærmeste hele antal timer.
Ved ansættelsesforholdets  

 påbegyndelse fastsættes arbejdstiden for hele  

 ansættelsesperioden, idet der tages højde for kendte  

 reguleringer i den individuelle dagpengesats i  

 ansættelsesperioden.
Stk. 2. Den ugentlige arbejdstid nedsættes, hvis den  

 ledige har ordinær beskæftigelse som lønmodtager i mere  

 end 5 timer ugentligt.
For hver times ordinær beskæftigelse  

 udover de 5 timer ugentligt nedsættes den ugentlige arbejdstid i  

 tilbuddet med én time.
 Stk. 3. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
 § 116. Arbejdsvilkårene i individuel  

 jobtræning i øvrigt skal svare til de overenskomstmæssige  

 eller de for tilsvarende arbejde sædvanligt gældende, herunder  

 kan ansættelsesforholdet alene bringes til ophør i  

 overensstemmelse med gældende overenskomster og lovgivning.
 Stk. 2. Ansatte i individuel jobtræning er omfattet af  

 den lovgivning, som gælder for lønmodtagere.
Befordringsgodtgørelse § 117. Ved ansættelse i individuel  

 jobtræning ydes der befordringsgodtgørelse efter kapitel  

 26.
Opfølgning ved sygdom § 118. Når en ansat i individuel  

 jobtræning er fraværende på grund af sygdom, skal den  

 ansatte på den første sygedag give meddelelse til  

 arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af den ansattes eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på den ansattes eventuelle sociale eller  

 arbejdsmæssige problemer.
Individuel jobtræning i udlandet § 119. Individuel jobtræning kan etableres i  

 udlandet, når 1)	ansættelse sker hos en dansk arbejdsgiver/ organisation med  

 hjemsted i Danmark, 2)	ansættelsen er frivillig for den ledige, og 3)	den ansatte er sikret hjemrejse.
 Konkurrenceforvridning, produktion m.v.
§ 120. Arbejde i offentlig eller privat individuel  

 jobtræning må kun omfatte arbejde, der ellers ikke bliver  

 udført som almindeligt lønnet arbejde.
Herved forstås  

 arbejde, der ikke ville blive udført uden tilskud.
Ved  

 afgørelsen heraf indgår en bedømmelse af, om arbejdet  

 umiddelbart forud for etableringen af den individuelle jobtræning har  

 været udført som ordinært arbejde.
 Stk. 2. Betingelsen anses for opfyldt, når der er tale  

 om en helt ny opgave eller når der skabes en ny arbejdsplads eller  

 når der, hos offentlige arbejdsgivere, er tale om en væsentlig  

 tidsmæssig fremrykning i forhold til vedtagne budgetter.
 Stk. 3. Forud for ansættelse i individuel  

 jobtræning skal arbejdsgiveren inddrage repræsentanter for de  

 ansatte i vurderingen af, om betingelsen efter stk. 1 er opfyldt.
 § 121. Produktion og afsætning af produkter  

 må kun ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en  

 naturlig følge af produktionen, og afsætningen sker på  

 markedsvilkår.
 § 122. Etablering af individuel jobtræning  

 og udbetaling af tilskud efter § 192, stk. 2, må ikke  

 være konkurrenceforvridende.
Kapitel 11 Arbejdspraktik Personkreds, indholdet i arbejdspraktik § 123. Ledige medlemmer af en  

 arbejdsløshedskasse kan få tilbud om arbejdspraktik i en privat  

 virksomhed med henblik på en vurdering af, om der kan ske  

 ansættelse i ordinær beskæftigelse eller jobtræning i  

 virksomheden.
 Stk. 2. Tilbud om arbejdspraktik kan gives med udgangspunkt i  

 virksomhedens konkrete behov for arbejdskraft og skal afdække, om den  

 ledige umiddelbart kan ansættes i virksomheden, jf. stk. 1, eller  

 om den ledige eventuelt skal have andre tilbud.
 § 124. Tilbud om arbejdspraktik gives for mindst 2  

 og højest 4 sammenhængende uger.
 Stk. 2. Deltagelse i arbejdspraktik skal svare til normal,  

 fuld arbejdstid pr. uge for henholdsvis fuldtids- og deltidsforsikrede.  

 Arbejdspraktikken skal ligge i virksomhedens normale arbejdstid.
 § 125. En ledig kan alene få ét  

 tilbud om arbejdspraktik i den samme virksomhed, medmindre  

 Arbejdsformidlingen vurderer, at et nyt praktikophold, henset til  

 virksomhedens størrelse, kan være relevant for at afdække,  

 om den ledige kan ansættes andetsteds i virksomheden.
 § 126. Arbejdsformidlingen vurderer, om en  

 virksomhed kan få ledige i arbejdspraktik.
 Stk. 2. I Arbejdsformidlingens vurdering efter stk. 1 kan  

 det blandt andet indgå, om virksomheden i forvejen har ledige i  

 arbejdspraktik, og om virksomheden tidligere har haft ledige i  

 arbejdspraktik, uden at dette har ført til ansættelse.
 Stk. 3. Tilbud om arbejdspraktik kan ikke gives i en  

 virksomhed, hvis Arbejdsformidlingen vurderer, at arbejdspraktikken etableres  

 med henblik på udførelse af kortvarige, sæsonprægede  

 arbejdsopgaver.
 § 127. Arbejdsformidlingen og virksomheden aftaler  

 indholdet i og varigheden af praktikopholdet.
 Stk. 2. Ophører praktikopholdet før det aftalte  

 tidspunkt, jf. stk. 1, skal virksomheden give Arbejdsformidlingen  

 meddelelse herom samt om årsagen hertil.
Aktiveringsydelse § 128. Ved deltagelse i tilbud om arbejdspraktik  

 modtager den ledige aktiveringsydelse efter kapitel 25.
Befordringsgodtgørelse § 129. Ved deltagelse i tilbud om arbejdspraktik  

 ydes der befordringsgodtgørelse efter kapitel 26.
Virksomhedens tilbagemelding § 130. Ved udløb af praktikopholdet skal  

 virksomheden give Arbejdsformidlingen tilbagemelding om, hvorvidt 1)	den ledige er ansat i ordinær beskæftigelse, 2)	virksomheden ønsker at ansætte den ledige i  

 ordinær beskæftigelse eller i jobtræning under  

 forudsætning af, at den ledige forinden får tilbud, der kan  

 opkvalificere den ledige, 3)	virksomheden ønsker at ansætte den ledige i  

 jobtræning eller 4)	den ledige ikke er ansat, eventuelt med angivelse af behovet for  

 andre tilbud til den ledige.
 Stk. 2. Arbejdsformidlingens vurdering af, om der på  

 baggrund af virksomhedens tilbagemelding, jf. stk. 1, skal gives andre  

 tilbud, tager udgangspunkt i den lediges ønsker og  

 forudsætninger samt arbejdsmarkedets behov.
 Stk. 3. Ved afgivelse af tilbud om jobtræning, jf.  

 stk. 1, finder bestemmelserne i kapitel 9 anvendelse.
Kapitel 12 Jobrotation m.v.
Personkreds, indholdet i jobrotation § 131. Arbejdsformidlingen kan benytte  

 uddannelses- og jobrotationsordninger samt orlovsaftaler efter lov om  

 børnepasningsorlov og lov om værnepligtsorlov, som redskaber til  

 at fremme beskæftigelsen og videreuddannelsesaktiviteter samt til at  

 imødegå strukturelle problemer på arbejdsmarkedet  

 m.v.
Stk. 2. Ved jobrotation forstås en aftale mellem en  

 eller flere beskæftigede og en arbejdsgiver om den beskæftigedes  

 midlertidige fravær fra arbejdspladsen, hvor den beskæftigede  

 under fraværet erstattes af en afløser, der umiddelbart forud  

 for ansættelsen er registreret som ledig.
Såvel den eller de  

 beskæftigede som afløseren skal være ansat hos  

 arbejdsgiveren under hele forløbet.
 Stk. 3. Arbejdsformidlingen skal ved den almindelige  

 virksomhedskontakt informere om mulighederne for at indgå orlovs- eller  

 rotationsaftaler mellem en arbejdsgiver og en eller flere  

 beskæftigede.
 Stk. 4. Ved aftale om jobrotation mellem Arbejdsformidlingen  

 og en virksomhed skal Arbejdsformidlingen tilbyde virksomheden at varetage  

 det blanketadministrative arbejde, der er forbundet med, at de  

 beskæftigede søger om optagelse på en uddannelse, der  

 berettiget til ydelser i henhold til lov om arbejdsmarkedsuddannelser, lov
om godtgørelse ved deltagelse i erhvervsrettet voksen- og  

 efteruddannelse og lov om statens voksenuddannelsesstøtte.
 § 132. Ledige medlemmer af en  

 arbejdsløshedskasse kan få tilbud om at indgå i  

 jobrotation.
 Stk. 2. En ledig, der afløser en beskæftiget som  

 led i jobrotation, kan ansættes i jobtræning, jf. kapitel 9.
 Stk. 3. En ledig, der afløser en beskæftiget som  

 led i jobrotation, kan forud for ansættelsen kvalificeres til  

 rotationsstillingen ved at deltage i uddannelse, jf. kapitel 13, herunder  

 deltage i uddannelsespraktik i virksomheden, jf. § 155, stk. 3.
Forsøg med køb af uddannelse og bevilling  

 af jobrotationsydelse til beskæftigede, der deltager i uddannelse som  

 led i jobrotation § 133. Arbejdsformidlingen kan i en  

 forsøgsperiode fra 1. september 2001 til 31. august 2003 betale for  

 køb af uddannelse samt bevilge jobrotationsydelse til  

 beskæftigede, der deltager i uddannelse som led i jobrotation,  

 hvis:
1)	den beskæftigede deltager i uddannelse i henhold til lov om  

 godtgørelse ved deltagelse i erhvervsrettet voksen- og efteruddannelse  

 eller lov om statens voksenuddannelsesstøtte eller i uddannelse, der  

 er en kombination af kursuselementer inden for disse love, 2)	den beskæftigede afløses af en ledig, der er omfattet  

 af målgruppen for en tidlig forebyggende indsats, jf. § 6, eller  

 har mere end sammenlagt 12 måneders ledighed, og 3)	der som udgangspunkt er tale om en time til timerelation mellem  

 beskæftigede og ledige afløsere.
 § 134. Jobrotationsydelsen til den  

 beskæftigede kan alene bevilges, hvis den beskæftigede ikke er  

 berettiget til godtgørelse efter lov om godtgørelse ved  

 deltagelse i erhvervsrettet voksen- og efteruddannelse eller støtte  

 efter lov om statens voksenuddannelsesstøtte.
Stk. 2. Arbejdsformidlingen udbetaler
jobrotationsydelsen, der svarer til dagpengenes højeste  

 beløb for fuldtidsforsikrede, jf. § 47 i lov om  

 arbejdsløshedsforsikring m.v.
Ydelsen beregnes pr. dag.
Der kan  

 maksimalt udbetales en ydelse pr. dag svarende til 1/5 af højeste  

 ugentlige dagpengebeløb.
Stk. 3. Jobrotationsydelsen kan udbetales til arbejdsgiveren i  

 tilfælde, hvor arbejdsgiveren fortsætter med at udbetale  

 sædvanlig løn under uddannelsen.
Det er en betingelse, at den  

 udbetalte løn overstiger ydelsen.
 Stk. 4. Udbetaler arbejdsgiveren løn, der er knyttet  

 til en uddannelsesaftale, der fører frem til en egentlig  

 erhvervsuddannelse, kan jobrotationsydelse ikke bevilges.
 Stk. 5. Den samlede støtteperiode kan højest  

 udgøre 6 måneder.
§ 135. Det regionale Arbejdsmarkedsråd kan i  

 forbindelse med jobrotationsordninger, som nævnt i § 133, beslutte  

 at udbetale et supplerende beløb til den beskæftigede.
Det  

 supplerende beløb kan tillige udbetales til beskæftigede, der  

 modtager godtgørelse efter lov om godtgørelse ved deltagelse i  

 erhvervsrettet voksen- og efteruddannelse eller støtte efter lov om  

 statens voksenuddannelsesstøtte.
 Stk. 2. Arbejdsformidlingen udbetaler det  

 supplerende beløb, der svarer til 20 pct. af dagpengenes  

 højeste beløb for fuldtidsforsikrede, jf. § 47 i lov om  

 arbejdsløshedsforsikring m.v.
Stk. 3. Det supplerende beløb kan udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under uddannelsen.
Det er en betingelse,  

 at den udbetalte løn overstiger den samlede støtte,  

 arbejdsgiveren modtager for den beskæftigede.
 Stk. 4. Udbetaler arbejdsgiveren løn, der er knyttet  

 til en uddannelsesaftale, der fører frem til en egentlig  

 erhvervsuddannelse, kan det supplerende beløb ikke udbetales.
 Stk. 5. Når der udbetales et supplerende beløb  

 til den beskæftigede, jf. stk. 1, eller til arbejdsgiveren, jf.  

 stk. 3, kan den ledige afløser ikke ansættes i  

 jobtræning.
Kapitel 13 Uddannelse Personkreds, indhold og varighed af uddannelsen § 136. Ledige medlemmer af en  

 arbejdsløshedskasse kan få tilbud om uddannelse.
Uddannelsen skal udvikle den lediges kompetence i forhold til konkrete  

 behov på arbejdsmarkedet.
 Stk. 2. Tilbud om uddannelse kan gives inden for det  

 ordinære uddannelsessystem eller i form af et særligt  

 tilrettelagt uddannelsesprogram.
 Stk. 3. Et uddannelsesprogram kan sammensættes af flere  

 forløb.
 Stk. 4. Under tilbuddet kan den ledige modtage  

 uddannelsesgodtgørelse, jf. § 141.
 § 137. Ledige under 25 år kan inden for de  

 første 6 måneders sammenlagt ledighed få tilbud om  

 uddannelse i op til i alt 6 uger.
 Stk. 2. Ledige mellem 25 og 60 år kan inden for  

 de første 12 måneders sammenlagt ledighed få tilbud om  

 uddannelse i op til i alt 6 uger.
 Stk. 3. Ledige mellem 60 og 65 år kan inden for de  

 første 6 måneders sammenlagt ledighed få tilbud om  

 uddannelse i op til i alt 6 uger.
 Stk. 4. Tilbud om uddannelse, som består af  

 danskundervisning, jf. § 156, kan uanset stk. 1-3 gives i mere end  

 6 uger.
 § 138. Ved tilbud om uddannelse skal  

 handlingsplanen eller uddannelsesplanen, jf. kapitel 7, indeholde oplysninger  

 om:
1)	uddannelsens navn, 2)	hvornår uddannelsen påbegyndes, 3)	hvornår uddannelsen forventes afsluttet, 4)	om der skal udbetales uddannelsesgodtgørelse, hvis  

 betingelserne herfor i øvrigt er opfyldt.
 Køb af uddannelse m.v.
§ 139. I forbindelse med tilbud om uddannelse  

 betaler Arbejdsformidlingen for køb af uddannelsen og kan betale  

 udgifter til undervisningsmateriale samt udgifter i forbindelse med  

 fjernstudier m.v.
Ved deltagelse i uddannelse i udlandet, kan  

 Arbejdsformidlingen betale for studieafgift, såfremt uddannelsen er led  

 i en uddannelse her i landet.
Kost og logi § 140. Det er en betingelse for ydelse af tilskud  

 til kost og logi i forbindelse med tilbud om uddannelse, at udgiften til kost  

 og logi indgår i kursusprisen.
Dog kan Arbejdsformidlingen efter en  

 konkret vurdering yde tilskud til kost og logi, hvis den ledige samlet har  

 mere end 4 timers daglig transporttid med offentlige transportmidler mellem  

 bopæl og uddannelsessted og retur, eller det af andre grunde er  

 nødvendigt, at pågældende er indkvarteret uden for sin  

 bopæl.
Tilskuddet udbetales efter statens regler om tjenesterejser,  

 reducerede satser.
Der kan ikke ydes tilskud til kost og logi i forbindelse  

 med deltagelse i uddannelse i udlandet uanset, at uddannelsen er led i en  

 uddannelse her i landet.
Uddannelsesgodtgørelse efter en individuel  

 handlingsplan § 141. Ledige medlemmer af en  

 arbejdsløshedskasse, der har fået tilbud om en uddannelse, kan  

 få tilbud om uddannelsesgodtgørelse.  

 Uddannelsesgodtgørelse kan fås inden for det tidsrum, hvor den  

 ledige er dagpengeberettiget, jf. § 60, stk. 3. Dette gælder,  

 uanset om den pågældende har selvstændig virksomhed som  

 bibeskæftigelse eller modtager pension efter lov om social pension  

 eller efter tilsvarende udenlandsk lovgivning og i dagpengemæssig  

 henseende ville være omfattet af reglerne om en begrænset  

 dagpengeret.
Stk. 2. Der kan udbetales uddannelsesgodtgørelse til  

 uddannelser   herunder uddannelser i udlandet og uddannelser i udlandet, der  

 er led i en uddannelse her i landet - i henhold til bekendtgørelse om  

 uddannelser, hvortil der kan opnås uddannelsesgodtgørelse, og om  

 uddannelsesaktivitet og indberetningspligt.
Den ledige skal over for  

 Arbejdsformidlingen dokumentere, at uddannelsen er omfattet af  

 ovennævnte bekendtgørelse.
Stk. 3. En ledig, der er under 25 år på det  

 tidspunkt, hvor pågældende påbegynder en uddannelse, kan  

 ikke modtage uddannelsesgodtgørelse, hvis den ledige har ret til,  

 eller den påbegyndte uddannelse berettiger til uddannelsesstøtte  

 fra statens uddannelsesstøtte.
En ledig, der påbegynder en  

 uddannelse efter § 162, kan dog modtage uddannelsesgodtgørelse i  

 op til 18 måneder, såfremt retten til statens  

 uddannelsesstøtte er opbrugt.
Ansøgning om uddannelsesgodtgørelse § 142. Hvis den ledige i henhold til § 138  

 skal have uddannelsesgodtgørelse til uddannelsen, skal den ledige  

 udfylde et ansøgningsskema.
Stk. 2. Den ledige skal på ansøgningsskemaet have  

 uddannelsesinstitutionens dokumentation for optagelse.
Ledige, der er  

 indskrevet på venteliste til en uddannelse, betragtes ikke som optaget  

 på uddannelsen.
Stk. 3. Uddannelsesinstitutionen skal angive 1)	uddannelsens navn, 2)	om der til uddannelsen er knyttet løn, 3)	hvornår uddannelsen påbegyndes, 4)	hvornår uddannelsen forventes afsluttet og 5)	om uddannelsen er SU-berettigende.
§ 143. Den ledige indgiver herefter  

 ansøgningen til arbejdsløshedskassen, som angiver 1)	hvornår arbejdsløshedskassen har modtaget  

 ansøgningen, 2)	om den ledige er dagpengeberettiget, og 3)	indtil hvilken dato den ledige er dagpengeberettiget, jf. § 55  

 i lov om arbejdsløshedsforsikring m.v.
 Stk. 2. Den ledige skal senest 6 uger efter uddannelsens start  

 have indgivet ansøgningen til arbejdsløshedskassen.
 Stk. 3. Der gælder ligeledes en ansøgningsfrist  

 på 6 uger, når en ledig får tilbud om  

 uddannelsesgodtgørelse til fortsættelse af en uddannelse, i  

 følgende tilfælde:
1)	efter udløbet af en periode med støtte, når en  

 ledig har opbrugt adgangen til selvvalgt uddannelse i op til 6 uger, jf. lov  

 om statens voksenuddannelsesstøtte, 2)	efter udløbet af en periode med godtgørelse, når  

 en ledig har opbrugt adgangen til ydelser efter lov om godtgørelse ved  

 deltagelse i erhvervsrettet voksen- og efteruddannelse, 3)	efter tidspunktet for overgang fra dagpenge til  

 uddannelsesgodtgørelse, når en ledig, der er påbegyndt en  

 uddannelse med bevarelse af dagpengeretten efter § 62 a eller § 62  

 b i lov om arbejdsløshedsforsikring m.v., får tilbud om  

 uddannelsesgodtgørelse til fortsættelse af uddannelsen, og 4)	efter udløb af den oprindelige bevillingsperiode med  

 uddannelsesgodtgørelse, når Arbejdsformidlingen ud fra en  

 konkret vurdering forlænger en bevilling af  

 uddannelsesgodtgørelse.
 Stk. 4. Det er en betingelse for bevilling af  

 uddannelsesgodtgørelse, at fristerne i stk. 2 og 3 er overholdt.  

 Ved ansøgning om uddannelsesgodtgørelse inden for 6 uger,  

 betragtes ansøgeren som dagpengeberettiget ledig, jf. § 60,  

 stk. 2, uanset at pågældende er påbegyndt  

 uddannelsen.
 § 144. Den ledige sender herefter  

 ansøgningen til Arbejdsformidlingen til godkendelse.  

 Arbejdsløshedskassen kan efter aftale med den ledige sende  

 ansøgningen til Arbejdsformidlingen.
Stk. 2. Arbejdsformidlingen godkender  

 ansøgningen om uddannelsesgodtgørelse, hvis 1)	uddannelsesinstitutionen har dokumenteret optagelse m.v. på  

 ansøgningsskemaet, jf. § 142, 2)	den ledige er dagpengeberettiget, og
godtgørelsesperioden ikke går ud over den dato,  

 arbejdsløshedskassen har oplyst, jf. § 143, stk. 1,  

 nr. 2 og 3, og 3)	ansøgningen er indgivet inden for fristerne i  

 § 143.
§ 145. Når Arbejdsformidlingen har godkendt  

 eller afslået ansøgningen om uddannelsesgodtgørelse,  

 sender Arbejdsformidlingen en kopi af ansøgningen til  

 arbejdsløshedskassen og til uddannelsesinstitutionen.  

 Uddannelsesgodtgørelse kan fås fra uddannelsens start.
Det skal  

 fremgå af Arbejdsformidlingens godkendelse, for hvilken periode  

 uddannelsesgodtgørelse er bevilget.
Ansøgning om uddannelsesgodtgørelse ved  

 lediges optagelse på en arbejdsmarkedsuddannelse § 146. Hvis den ledige i henhold til § 138  

 skal have uddannelsesgodtgørelse til en arbejdsmarkedsuddannelse, skal  

 den ledige udfylde et ansøgningsskema.
Stk. 2. Den ledige skal på ansøgningsskemaet  

 angive 1)	uddannelsens navn, 2)	hvornår uddannelsen påbegyndes, og 3)	hvornår uddannelsen forventes afsluttet.
§ 147. Den ledige indgiver ansøgningen til  

 Arbejdsformidlingen, som angiver 1)	hvornår Arbejdsformidlingen har modtaget ansøgningen,  

 og 2)	om den ledige ifølge arbejdsløshedskassens oplysninger  

 på ansøgning om adgang til arbejdsmarkedsuddannelse er  

 dagpengeberettiget, og indtil hvilken dato den ledige er  

 dagpengeberettiget.
Stk. 2. Det er en betingelse for bevilling af  

 uddannelsesgodtgørelse, at ansøgningen er indgivet til  

 Arbejdsformidlingen senest 6 uger efter uddannelsens start.
Ved ansøgning om uddannelsesgodtgørelse  

 inden for 6 uger, betragtes ansøgeren som dagpengeberettiget ledig,  

 jf. § 60, stk. 2, uanset at pågældende er  

 påbegyndt uddannelsen.
§ 148. Arbejdsformidlingen godkender  

 ansøgningen om uddannelsesgodtgørelse, hvis 1)	den ledige ifølge arbejdsløshedskassens oplysninger  

 på ansøgning om adgang til arbejdsmarkedsuddannelse er  

 dagpengeberettiget, og godtgørelsesperioden ikke går ud over den  

 dato, som den ledige ifølge arbejdsløshedskassens oplysninger  

 er dagpengeberettiget til, og 2)	ansøgningen er indgivet senest 6 uger efter uddannelsens  

 start, jf. § 147, stk. 2.
 Stk. 2. Bestemmelsen i § 145 finder tilsvarende  

 anvendelse.
Uddannelsesgodtgørelsens størrelse § 149. Uddannelsesgodtgørelse for ledige  

 over 25 år svarer til de dagpenge, den ledige ellers ville være  

 berettiget til, jf. dog stk. 6.
Stk. 2. Uddannelsesgodtgørelse for ledige under 25  

 år svarer til halvdelen af dagpengenes højeste beløb for  

 henholdsvis fuldtidsforsikrede og deltidsforsikrede, jf. § 47 og  

 § 70 i lov om arbejdsløshedsforsikring m.v.
For ledige under 25  

 år, der har gennemført en uddannelse, som berettiger til  

 optagelse i en arbejdsløshedskasse, udgør  

 uddannelsesgodtgørelsen 82 pct. af dagpengenes højeste  

 beløb.
 Stk. 3. Hvis en ledig, der modtager  

 uddannelsesgodtgørelse efter stk. 2 fylder 25 år under  

 uddannelsen, skal arbejdsløshedskassen udbetale  

 uddannelsesgodtgørelse efter stk. 1.
Stk. 4. Uddannelsesgodtgørelse kan ikke udbetales, hvis  

 der samtidig udbetales en statslig uddannelsesstøtte.
Hvis der til  

 uddannelsen er knyttet løn, suppleres denne om nødvendigt med  

 uddannelsesgodtgørelse, så den ledige i alt får et  

 beløb, der svarer til uddannelsesgodtgørelsen.
 Stk. 5. Ved deltagelse i tilbud om uddannelse efter § 162  

 og § 169 bortset fra uddannelser, der berettiger til statens  

 uddannelsesstøtte, og uddannelser, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v., har den ledige ret til et beløb  

 svarende til beløbene i stk. 2.
 Stk. 6. Indtægter fra arbejde og andre skattepligtige  

 indtægter fradrages i uddannelsesgodtgørelsen efter regler  

 fastsat af Arbejdsdirektoratet.
Udbetaling af uddannelsesgodtgørelse § 150. Arbejdsløshedskassen udbetaler  

 uddannelsesgodtgørelse til den ledige.
Udbetalingen sker bagud for  

 samme periode, som vedkommende arbejdsløshedskasse udbetaler  

 arbejdsløshedsdagpenge for.
 Stk. 2. Arbejdsløshedskassen kan tidligst udbetale  

 uddannelsesgodtgørelse, når Arbejdsformidlingen har godkendt  

 ansøgningen efter § 144.
 Stk. 3. Kassen kan ikke udbetale uddannelsesgodtgørelse  

 for perioder, hvor den ledige er udelukket fra ret til dagpenge.
§ 151. Arbejdsløshedskassen kan kun  

 udbetale uddannelsesgodtgørelse efter § 150, når 1)	arbejdsløshedskassen har modtaget en erklæring fra den  

 ledige til brug for udbetaling, 2)	den ledige fortsat er medlem af en arbejdsløshedskasse, 3)	den ledige på tro og love har erklæret, at uddannelsen  

 følges, 4)	der er foretaget fradrag for arbejde/indtægt, jf. § 149,  

 stk. 6, og 5)	den ledige på tro og love har erklæret, at  

 pågældende ikke får en statslig uddannelsesstøtte  

 samtidig med uddannelsesgodtgørelse.
§ 152. Uddannelsesgodtgørelse kan modtages  

 under uddannelsesstedets ferielukning m.v.
I perioder, hvor den ledige  

 afholder egen ferie, kan der dog ikke udbetales  

 uddannelsesgodtgørelse.
 Stk. 2. Uddannelsesgodtgørelse kan ikke modtages i  

 perioder, som er omfattet af § 55, stk. 6, i lov om  

 arbejdsløshedsforsikring m.v. samt i perioder, hvor den ledige har  

 orlov i henhold til lov om værnepligtsorlov.
Stk. 3. Under sygdom, der opstår under uddannelsen, kan  

 den ledige modtage uddannelsesgodtgørelse, hvis betingelsen i  

 § 154 er opfyldt.
Den ledige kan ikke samtidig modtage sygedagpenge  

 efter lov om dagpenge ved sygdom eller fødsel.
Stk. 4. Perioder med uddannelsesgodtgørelse  

 forlænges med de i stk. 2 nævnte perioder.
Perioden skal  

 være på mere end 4 uger, for at perioden med  

 uddannelsesgodtgørelse kan forlænges.
Der kan ikke ske  

 forlængelse af perioden efter stk. 2 udover 2 år.
 § 153. Det er en betingelse for at få  

 uddannelsesgodtgørelse til uddannelse i udlandet, jf. § 141,  

 stk. 2, at den uddannelsessøgende har oprettet konto i et  

 pengeinstitut her i landet, som arbejdsløshedskassen kan  

 indsætte godtgørelsen på.
 § 154. Det er en betingelse for udbetaling af  

 uddannelsesgodtgørelse, at den ledige deltager aktivt i uddannelsen i  

 henhold til Beskæftigelsesministeriets bekendtgørelse om  

 uddannelser, hvortil der kan opnås uddannelsesgodtgørelse, og om  

 uddannelsesaktivitet og indberetningspligt.
Praktik § 155. Uddannelsesgodtgørelse kan fås  

 i erhvervspraktikperioder, hvis de er et naturligt led i  

 uddannelsesforløbet.
 Stk. 2. Der kan udbetales uddannelsesgodtgørelse i  

 venteperioder mellem teori- og praktikdele i et uddannelsesforløb,  

 hvis modtageren i en venteperiode er registreret som  

 praktikpladssøgende, og perioden ikke overstiger 4 uger.
Stk. 3. I særligt tilrettelagte uddannelsesprogrammer  

 kan der indlægges uddannelsespraktik i en virksomhed.
Perioder med  

 uddannelsespraktik kan, bortset fra praktik under særligt tilrettelagte  

 uddannelsesforløb efter § 163 stk. 3, sammenlagt have en  

 varighed på højst 3 måneder, og hver enkelt praktikperiode  

 højst have en varighed på 1 måned.
Under  

 uddannelsespraktik kan et ledigt medlem af en arbejdsløshedskasse  

 få uddannelsesgodtgørelse.
Danskundervisning § 156. Et ledigt medlem af en  

 arbejdsløshedskasse, som på grund af manglende danskkundskaber  

 kun vanskeligt kan opnå beskæftigelse, kan af Arbejdsformidlingen  

 få tilbud om en indledende sproglig vurdering og tilbud om  

 danskundervisning med en afsluttende sprogtest.
Danskundervisning kan  

 indgå som en integreret del af et tilbud efter dette kapitel.
 Stk. 2. Arbejdsformidlingen skal ved afgivelse af tilbud om  

 danskundervisning tage udgangspunkt i, om tilbuddet vil kunne forbedre den  

 lediges mulighed for at opnå ordinær beskæftigelse eller  

 eventuelt deltage i øvrige tilbud efter denne  

 bekendtgørelse.
 Stk. 3. Til ledige med dansk som andetsprog skal  

 Arbejdsformidlingens tilbud om uddannelse efter stk. 1 gives i henhold  

 til lov om undervisning i dansk som andet sprog for voksne udlændinge  

 m.fl. og sprogcentre.
 Stk. 4. Under tilbuddet kan den ledige modtage  

 uddannelsesgodtgørelse.
Befordringsgodtgørelse § 157. Ved deltagelse i tilbud om uddannelse ydes  

 der befordringsgodtgørelse efter kapitel 26.
Kapitel 14 Andre aktiviteter § 158. Arbejdsformidlingen kan i overensstemmelse  

 med Arbejdsmarkedsrådets beslutning herom, jf. § 5,  

 gennemføre forsøgs- og udviklingsaktiviteter.
 Stk. 2. I det omfang, der tilbydes andre aktiviteter end de i  

 kapitel 4-13 nævnte eller forsøgsaktiviteterne i øvrigt  

 ligger uden for de i bekendtgørelsen fastsatte regler, skal  

 aktiviteterne godkendes af Arbejdsmarkedsstyrelsen.
Afsnit IV Rettigheder og pligter for ledige dagpengeberettigede  

 medlemmer af en arbejdsløshedskasse Kapitel 15 Ret til udarbejdelse af en handlingsplan § 159. Ledige medlemmer af en  

 arbejdsløshedskasse har på begæring ret til at få  

 udarbejdet en handlingsplan med henblik på eventuel yderligere  

 uddannelse, når adgangen til selvvalgt uddannelse i op til 6  

 uger, jf. lov om statens voksenuddannelsesstøtte, eller adgangen til  

 ydelser efter lov om godtgørelse ved deltagelse i erhvervsrettet  

 voksen- og efteruddannelse, er benyttet.
 Stk. 2. Arbejdsformidlingen skal med udgangspunkt i den  

 lediges ønsker og forudsætninger vurdere den lediges behov for  

 uddannelse i forhold til arbejdsmarkedets konkrete behov for opkvalificering  

 af arbejdskraft.
Kapitel 16 Ret til tilbud for ledige mellem 25 og 65  

 år § 160. Ledige medlemmer af en  

 arbejdsløshedskasse mellem 25 og 60 år har ret til at modtage et  

 tilbud efter kapitel 8-14 senest efter sammenlagt 12 måneders  

 ledighed.
 Stk. 2. Ledige medlemmer af en arbejdsløshedskasse  

 mellem 60 og 65 år har ret til at modtage et tilbud efter kapitel 8-14  

 senest efter sammenlagt 6 måneders ledighed.
 Stk. 3. Ledige medlemmer af en arbejdsløshedskasse, der  

 modtager dagpenge efter § 55, stk. 2, i lov om  

 arbejdsløshedsforsikring m.v., har fra periodens påbegyndelse  

 ret til at modtage et tilbud.
Stk. 4. Efter afslutning af et tilbud efter stk. 1-3 har  

 den ledige ret til at modtage et nyt tilbud, hver gang den ledige har  

 modtaget offentlige forsørgelsesydelser i sammenlagt 6 måneder,  

 jf. § 161. Hvis den ledige har modtaget og afsluttet et tilbud  

 før 12 henholdsvis 6 måneders sammenlagt ledighed, jf.  

 stk. 1 og 2, har den ledige dog først ret til et tilbud ved 12  

 henholdsvis 6 måneders sammenlagt ledighed, hvis den ledige efter  

 afslutning af tilbuddet har modtaget offentlige forsørgelsesydelser i  

 sammenlagt 6 måneder.
Efter afslutning af et tilbud efter  

 stk. 1-3, har den ledige i resten af ledighedsperioden tillige ret til  

 tilbud, hvis den ledige anmoder herom.
 § 161. I opgørelsen af sammenlagt 6  

 måneder med offentlige forsørgelsesydelser efter § 160,  

 stk. 4, medregnes perioder, hvor den ledige har modtaget:
1)	dagpenge efter lov om arbejdsløshedsforsikring m.v., 2)	feriedagpenge efter lov om arbejdsløshedsforsikring m.v., 3)	dagpenge efter lov om dagpenge ved sygdom eller fødsel, 4)	kontanthjælp efter lov om aktiv socialpolitik, og 5)	orlovsydelse efter lov om børnepasningsorlov.
Stk. 2. I opgørelsen efter stk. 1 medregnes som  

 hele uger de uger, hvor den ledige helt eller delvist har modtaget offentlige  

 forsørgelsesydelser.
Uger, hvor den ledige har ordinær  

 beskæftigelse i mindst 20 timer, medregnes dog ikke.
 Stk. 3. Hvis den ledige erhverver ret til en ny  

 dagpengeperiode efter lov om arbejdsløshedsforsikring m.v., medregnes  

 perioder med offentlige forsørgelsesydelser forud herfor ikke i  

 opgørelsen af sammenlagt 6 måneder.
 Stk. 4. Hvis den ledige i mindst 4 sammenhængende uger  

 ikke har modtaget offentlige forsørgelsesydelser, medregnes perioder  

 med offentlige forsørgelsesydelser forud herfor ikke i  

 opgørelsen af sammenlagt 6 måneder.
Kapitel 17 Ret til tilbud for ledige under 25 år Ret til uddannelse § 162. Ledige medlemmer af en  

 arbejdsløshedskasse under 25 år, der ikke har gennemført  

 en uddannelse, som berettiger til optagelse i en arbejdsløshedskasse,  

 har efter sammenlagt 6 måneders ledighed ret til et tilbud om  

 uddannelse i sammenlagt 18 måneder, jf. §§ 165-166. Efter de 18  

 måneders uddannelse har den ledige ret til at modtage et nyt tilbud,  

 hver gang den ledige har modtaget offentlige forsørgelsesydelser i  

 sammenlagt 6 måneder, jf. § 161. Efter de 18 måneders  

 uddannelse har den ledige tillige ret til tilbud, hvis den ledige anmoder  

 herom.
 Stk. 2. Forud for afgivelse af et tilbud om uddannelse,  

 bortset fra deltagelse i en ordinær uddannelse, skal der udarbejdes en  

 individuel uddannelsesplan, jf. kapitel 7.
 Stk. 3. Tilbud skal påbegyndes senest 5 uger efter, at  

 den ledige har opnået 6 måneders sammenlagt ledighed.
 § 163. Tilbud om uddannelse kan gives inden for  

 alle ordinære ungdomsuddannelser, som særligt tilrettelagte  

 uddannelsesforløb på 18 måneder, som danskundervisning  

 efter § 156 eller inden for andre offentligt støttede  

 erhvervsrettede og vejledende forløb.
Stk. 2. Indkomsten under uddannelsesforløbet  

 afhænger af uddannelsesvalget.
Ved tilbud om uddannelse med  

 uddannelsesgodtgørelse finder kapitel 13 anvendelse.
 Stk. 3. Et tilbud om uddannelse efter stk. 1 omfatter  

 eventuelle vejledningsforløb og praktikperioder.
 § 164. Arbejdsformidlingen vejleder den ledige om  

 retten og pligten til uddannelse samt om mulighederne for beskæftigelse  

 og valg af uddannelse, herunder særligt om muligheden for at  

 påbegynde en ordinær uddannelse eller i en elevplads i en  

 virksomhed.
Opgørelse af uddannelsesperioden § 165. Perioder med deltagelse i ordinære  

 ungdomsuddannelser, der ligger forud for retten og pligtens indtræden,  

 jf. § 162, stk. 1, medregnes i perioden på 18 måneder,  

 såfremt:
1)	uddannelsen er påbegyndt på et tidspunkt, hvor den  

 ledige er medlem af en arbejdsløshedskasse, 2)	uddannelsen er afsluttet/afbrudt umiddelbart forud for den  

 nuværende ledighedsperiode, og 3)	den ledige har modtaget statens uddannelsesstøtte,  

 elevløn eller skoleydelse under uddannelsen.
§ 166. Ved beregning af perioden på 18  

 måneder ses der bort fra perioder med orlov til børnepasning  

 samt perioder, hvor den ledige på grund af barsel ikke har deltaget i  

 undervisning.
Tilsvarende gælder for perioder med støtte efter  

 lov om social service til pasning af handicappet barn og pasning af  

 nærtstående, der ønsker at dø i eget hjem.
Befordringsgodtgørelse § 167. Ved deltagelse i en uddannelse med  

 uddannelsesgodtgørelse ydes der befordringsgodtgørelse efter  

 kapitel 26.
Ret til andre tilbud § 168. Ledige medlemmer af en  

 arbejdsløshedskasse under 25 år, der er omfattet af § 162,  

 men som i medlemsperioden har haft mindst 24 måneders  

 beskæftigelse inden for 36 måneder, deltidsforsikrede dog mindst  

 16 måneders beskæftigelse inden for 36 måneder, kan i  

 stedet for uddannelse få tilbud efter kapitlerne 8-12 og 14.
 § 169. Ledige medlemmer af en  

 arbejdsløshedskasse under 25 år, der har gennemført en  

 uddannelse, som berettiger til optagelse i en arbejdsløshedskasse, har  

 senest efter sammenlagt 6 måneders ledighed ret til tilbud efter  

 kapitlerne 8-14.
§ 170. Efter afslutning af et tilbud efter  

 §§ 168-169 har den ledige ret til at modtage et nyt tilbud, hver gang  

 den ledige har modtaget offentlige forsørgelsesydelser i sammenlagt 6  

 måneder, jf. § 161. Hvis den ledige har modtaget og afsluttet et  

 tilbud før 6 måneders sammenlagt ledighed har den ledige dog  

 først ret til et tilbud ved 6 måneders sammenlagt ledighed, hvis  

 den ledige efter afslutning af tilbuddet har modtaget offentlige  

 forsørgelsesydelser i sammenlagt 6 måneder.
Efter afslutning af  

 et tilbud efter §§ 168-169 har den ledige i resten af ledighedsperioden  

 tillige ret til tilbud, hvis den ledige anmoder herom § 171. Aldersbetingelsen i § 162, § 168  

 og § 169 skal være opfyldt på det tidspunkt, hvor retten til  

 tilbud indtræder.
Kapitel 18 Pligt til tilbud § 172. Ledige medlemmer af en  

 arbejdsløshedskasse har pligt til at tage imod Arbejdsformidlingens  

 tilbud i hele ledighedsperioden, jf. § 55 i lov om  

 arbejdsløshedsforsikring m.v.
Stk. 2. Det regionale arbejdsmarkedsråd kan ud fra en  

 konkret vurdering af målgruppen og behovene på det regionale  

 arbejdsmarked fastsætte retningslinier for fravigelse af pligten til  

 tilbud for ledige på 58 og 59 år, som er omfattet af stk. 1,  

 og som vil kunne opfylde betingelserne for at gå på  

 efterløn ved det fyldte 60. år.
Arbejdsformidlingen foretager  

 på baggrund af rådets retningslinier en konkret og individuel  

 vurdering af, om pligten til tilbud skal fraviges.
 § 173. Hvis den ledige har ordinær  

 beskæftigelse som lønmodtager, der fast udgør 20 timer  

 ugentligt eller mere, bortfalder pligten til tilbud efter § 172,  

 stk. 1.
Stk. 2. Hvis den ledige har ordinær beskæftigelse  

 som lønmodtager af varierende omfang, bortfalder pligten til tilbud,  

 når den ordinære beskæftigelse gennemsnitligt udgør  

 mindst 20 timer ugentligt.
Gennemsnittet beregnes over en måned.
 Stk. 3. Den ledige skal oplyse Arbejdsformidlingen omfang af  

 og eventuelle ændringer i den ordinære beskæftigelse.
Afsnit V Udveksling og videregivelse af oplysninger Kapitel 19 Arbejdsløshedskassernes og (amts)kommunernes  

 indberetninger/underretninger til Arbejdsformidlingen Arbejdsløshedskassernes indberetningspligt m.v.
 § 174. Arbejdsformidlingen skal 2 måneder  

 før, den ledige har haft 6 måneders sammenlagt ledighed, modtage  

 arbejdsløshedskassernes indberetning om ledige under 25 år, jf.  

 § 55, stk. 1, i lov om arbejdsløshedsforsikring m.v.
 Stk. 2. Arbejdsformidlingen skal 2 måneder før,  

 den ledige har haft 6 måneders sammenlagt ledighed, modtage  

 arbejdsløshedskassernes indberetning om ledige mellem 60 og 65  

 år, jf. § 55, stk. 3, i lov om  

 arbejdsløshedsforsikring m.v.
 Stk. 3. Arbejdsformidlingen skal 3 måneder før,  

 den ledige har haft 12 måneders sammenlagt ledighed, modtage  

 arbejdsløshedskassernes indberetning om ledige, jf. § 55,  

 stk. 1, i lov om arbejdsløshedsforsikring m.v.
 Stk. 4. Arbejdsløshedskasserne skal til  

 Arbejdsformidlingen indberette de ledige efter stk. 1, 2 og 3,  

 når de ledige har 6 henholdsvis 12 måneders sammenlagt ledighed .  

 Indberetningen skal endvidere indeholde oplysning om forventet tidspunkt for  

 ophør af dagpengeretten.
 Stk. 5. Arbejdsformidlingen skal 3 måneder før  

 udløb af den periode, hvor den ledig kan modtage dagpenge efter  

 § 55, stk. 1, i lov om arbejdsløshedsforsikring m.v. modtage  

 indberetning om ledige, der overgår til ydelse efter samme lovs  

 § 55, stk. 2. Arbejdsløshedskasserne skal til  

 Arbejdsformidlingen tillige indberette de ledige ved de lediges faktiske  

 overgang til ydelsen.
 Stk. 6. Arbejdsløshedskasserne skal til  

 Arbejdsformidlingen indberette ledige, der er omfattet af § 172,  

 stk. 1.
 Stk. 7. Arbejdsløshedskasserne skal til  

 Arbejdsformidlingen indberette, når den ledige er påbegyndt en  

 dagpengeperiode efter § 53 i lov om arbejdsløshedsforsikring  

 m.v.
 Stk. 8. Arbejdsløshedskasserne skal til  

 Arbejdsformidlingen indberette, når den lediges ret til dagpenge er  

 ophørt, jf. § 55, stk. 1-3, i lov om arbejdsløshedsforsikring  

 m.v.
 Stk. 9. Direktøren for Arbejdsdirektoratet kan efter  

 aftale med direktøren for Arbejdsmarkedsstyrelsen fastsætte  

 nærmere retningslinier for yderligere indberetninger fra  

 arbejdsløshedskasserne til Arbejdsformidlingen.
 Stk. 10. Arbejdsløshedskasserne skal på anmodning  

 fra Arbejdsformidlingen generelt oplyse om et ledigt medlems  

 ledighedsforløb og dagpengeret.
 § 175. Arbejdsløshedskassernes afmelding  

 efter § 39 skal ske ved hjælp af elektronisk  

 dataoverførsel.
(Amts)kommunernes underretning § 176. Ved (amts)kommunens formidling efter  

 § 4, stk. 1 og 3, underretter (amts)kommunen Arbejdsformidlingen  

 om, at vedkommende er henvist til arbejde samt om resultatet af  

 formidlingen.
 § 177. Kommunen underretter Arbejdsformidlingen,  

 såfremt en kontanthjælpsmodtager ikke længere skal  

 stå tilmeldt Arbejdsformidlingen, jf. § 41, stk. 1.
Kapitel 20 Arbejdsformidlingens underretning af  

 arbejdsløshedskasser og (amts)kommuner Underretning ved tilmelding § 178. Arbejdsformidlingen underretter den lediges  

 arbejdsløshedskasse, såfremt den ledige udebliver fra det  

 personlige fremmøde, der er aftalt med Arbejdsformidlingen i  

 forbindelse med telefonisk tilmelding efter § 17, stk. 2, nr. 2, og  

 stk. 3.
Underretning ved afgivelse af formidlingsrelevante  

 oplysninger § 179. Arbejdsformidlingen underretter den lediges  

 arbejdsløshedskasse, såfremt den ledige 1)	ikke vil give formidlingsrelevante oplysninger efter § 26,  

 stk. 1, 2)	ikke indlægger sit C.V. i Job- og CV-banken inden for en  

 måned efter tilmelding, jf. § 27, stk. 1, eller 3)	ikke vil gøre formidlingsrelevante oplysninger i sit C.V. i  

 Job- og CV-banken tilgængeligt, jf. § 27, stk. 1, Stk. 2. Arbejdsformidlingen underretter den lediges kommune i  

 de i stk. 1, nr. 1 og 3, angivne tilfælde.
For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 180. Arbejdsformidlingen underretter den lediges  

 arbejdsløshedskasse om, hvilke ledige medlemmer  

 arbejdsløshedskassen skal afholde samtale med efter § 28.
Underretning ved udeblivelse fra aktiviteter § 181. Arbejdsformidlingen underretter den lediges  

 arbejdsløshedskasse/kommune, såfremt den ledige udebliver fra  

 aktiviteter på eller arrangeret af Arbejdsformidlingen, hvortil  

 vedkommende er indkaldt personligt og skriftligt af Arbejdsformidlingen, jf.  

 § 33. For kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
Underretning ved afmelding § 182. Arbejdsformidlingen underretter den lediges  

 arbejdsløshedskasse/kommune, når vedkommende har afmeldt sig  

 efter § 35.
 Stk. 2. Arbejdsformidlingen underretter endvidere den lediges  

 arbejdsløshedskasse/kommune, når Arbejdsformidlingen har afmeldt  

 den ledige efter § 36.
 § 183. Arbejdsformidlingen underretter den lediges  

 arbejdsløshedskasse, når Arbejdsformidlingen har afmeldt den  

 ledige efter § 38.
 § 184. Arbejdsformidlingen underretter den lediges  

 kommune, når Arbejdsformidlingen har afmeldt en  

 kontanthjælpsmodtager, der ikke har kontaktet Arbejdsformidlingen som  

 fastsat på fremmødekortet, jf. § 41, stk. 2. For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 185. Arbejdsformidlingen sender kvittering til  

 arbejdsløshedskassen ved arbejdsløshedskassens afmeldinger  

 efter § 39.
 Underretning ved formidling m.v.
 § 186. Arbejdsformidlingen underretter den lediges  

 arbejdsløshedskasse/kommune om, at vedkommende er henvist til  

 arbejde.
Stk. 2. Arbejdsformidlingen underretter endvidere den lediges  

 arbejdsløshedskasse/kommune i de tilfælde, hvor den ledige ikke  

 har kontaktet eller ikke er mødt op til samtale hos  

 Arbejdsformidlingen, ikke har kontaktet eller ikke er mødt hos  

 arbejdsgiveren eller har afvist det formidlede arbejde.
For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 187. Arbejdsformidlingen underretter den lediges  

 arbejdsløshedskasse/kommune om, at vedkommende er blevet pålagt  

 at søge job, som er slået op i Job- og CV-banken.
Underretning ved individuel handlingsplan og  

 uddannelsesplan § 188. Arbejdsformidlingen underretter den lediges  

 arbejdsløshedskasse, såfremt den ledige ikke vil medvirke til at  

 få udarbejdet eller revideret en individuel handlingsplan eller  

 uddannelsesplan, eller den ledige ikke overholder handlingsplanen henholdsvis  

 uddannelsesplanen.
Underretning ved tvivl om rådighed i  

 øvrigt § 189. Arbejdsformidlingen underretter den lediges  

 arbejdsløshedskasse, såfremt der i øvrigt er tvivl om den  

 lediges rådighed, herunder hvis en anden aktør giver skriftlig  

 meddelelse til Arbejdsformidlingen efter § 14.
Kapitel 21 Videregivelse af oplysninger § 190. Forvaltningslovens kapitel 8 om  

 tavshedspligt og videregivelse af oplysninger samt reglerne for videregivelse  

 af oplysninger efter lov om behandling af personoplysninger finder anvendelse  

 på oplysninger om virksomheder, arbejdsgivere, arbejdssøgende og  

 andre personer, der er registrerede hos Arbejdsformidlingen.
Afsnit VI Øvrige bestemmelser Kapitel 22 Tilvejebringelse af offentlige jobtræningspladser  

 og individuelle jobtræningspladser § 191. (Amts)kommunerne og staten kan afgive  

 tilbud til Arbejdsformidlingen om jobtræningspladser til  

 ansættelse af ledige medlemmer af en arbejdsløshedskasse i  

 jobtræning og individuel jobtræning.
 Stk. 2. Kommunerne er forpligtede til at fremskaffe en given  

 kvote jobtræningspladser til ansættelse af ledige medlemmer af en  

 arbejdsløshedskasse i jobtræning eller individuel  

 jobtræning inden for eget forvaltningsområde eller anden  

 offentlig arbejdsgiver, jf. § 77, stk. 4.
 Stk. 3. Kommunerne har pligt til at stille pladserne til  

 rådighed for ledige i hele AF-regionen.
 Stk. 4. Kvoten fastsættes én gang årligt af  

 beskæftigelsesministeren efter forelæggelse for finansministeren  

 og efter indstilling fra Landsarbejdsrådet.
 Stk. 5. Ansættelser i jobtræning eller individuel  

 jobtræning ud over de fastsatte kvoter vil bero på en aftale  

 mellem Arbejdsformidlingen og ansættelsesmyndigheden.
Stk. 6. Kommunerne kan indbyrdes udveksle  

 jobtræningspladser.
Dette forudsætter en godkendelse fra den  

 (eller de) respektive Arbejdsformidling(er).
 § 192. (Amts)kommunen og staten videregiver sine  

 tilbud om jobtræning og individuel jobtræning til  

 Arbejdsformidlingen med nærmere angivelse af det faglige indhold.
 Stk. 2. Arbejdsformidlingen har ansvaret for at visitere de  

 ledige medlemmer af en arbejdsløshedskasse til de tilbud, som  

 (amts)kommunen og staten har afgivet.
Stk. 3. (Amts)kommunen og staten har som arbejdsgiver mulighed  

 for at afgøre, om den ledige skal ansættes i det  

 pågældende tilbud.
Kommunen er dog inden for kvoten generelt  

 forpligtet til at ansætte de ledige, som Arbejdsformidlingen visiterer  

 til ansættelse i kommunen.
 Stk. 4. Arbejdsmarkedsrådet kan fastsætte  

 nærmere retningslinier om visitation og ansættelse af ledige i  

 jobtræning og individuel jobtræning i (amts)kommunen og  

 staten.
Kapitel 23 Løntilskud og økonomisk tilskud Størrelse § 193. Ved ansættelse af ledige medlemmer af  

 en arbejdsløshedskasse i jobtræning hos private  

 arbejdsgivere udbetales et løntilskud på 43 kr. pr. time (1.  

 januar 1994). Løntilskuddet fastsættes for et år ad  

 gangen, regnet fra den 1. januar.
Reguleringen sker efter udviklingen i  

 bruttolønnen, som indgår i beregningen af  

 satsreguleringsprocenten, jf. lov om en satsreguleringsprocent.
Stk. 2. Ved ansættelse i individuel jobtræning  

 udbetales et økonomisk tilskud.
Tilskuddets størrelse aftales  

 med arbejdsgiveren.
Tilskuddet kan dog ikke overstige ydelsen til den  

 ledige.
 Stk. 3. Ved ansættelse i jobtræning hos offentlige  

 arbejdsgivere udbetales et løntilskud på 81 kr. pr. time (1.  

 januar 1994) tillagt feriepenge på 121/2 pct.  

 Løntilskuddet reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 4. Ved ansættelse i individuel jobtræning,  

 jf. stk. 2, kan det økonomiske tilskud udbetales som et  

 engangsbeløb.
Betaling af løntilskud og økonomisk  

 tilskud § 194. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning hos en offentlig arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 193,  

 stk. 2 og stk. 3, til ansættelsesstedet.
 Stk. 2. Ved ansættelse af ledige medlemmer af en  

 arbejdsløshedskasse i jobtræning eller individuel  

 jobtræning hos en privat arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 193,  

 stk. 1 og stk. 2, til ansættelsesstedet.
 § 195. Løntilskuddet ved ansættelse i  

 jobtræning og tilskuddet ved ansættelse i individuel  

 jobtræning udbetales for den tid, for hvilken arbejdsgiveren udbetaler  

 løn eller andre ydelser til den pågældende uden samtidig  

 refusion fra det offentlige efter reglerne om dagpenge m.v.
Stk. 2. Løntilskuddet ved ansættelse i  

 jobtræning og tilskuddet ved ansættelse i individuel  

 jobtræning beregnes som tilskudssatsen pr. time ganget med det antal  

 timer, for hvilke der er udbetalt løn til den ledige.
Tilskuddet ved  

 ansættelse i individuel jobtræning kan ikke overstige den  

 løn inklusive værdien af eventuel kost og logi, som den ledige  

 ville være berettiget til, hvis pågældende var ansat uden  

 tilskud.
 Stk. 3. Ved ansættelse i jobtræning og individuel  

 jobtræning, hvor den ledige tilknyttes et arbejdssjak på  

 gruppeakkord, videregiver arbejdsgiveren til arbejdssjakket et beløb  

 svarende til 65% af løntilskuddet eller tilskuddet.
 Stk. 4. Løntilskuds- eller tilskudsperiodens  

 længde ved ansættelse i jobtræning og individuel  

 jobtræning fastsættes ved aftale mellem Arbejdsformidlingen og  

 den enkelte arbejdsgiver.
 § 196. Løntilskud ved ansættelse i  

 jobtræning kan udbetales for overarbejde, hvis overarbejde er naturligt  

 og sædvanligt i den pågældende branche, og arbejdsgiveren  

 kan dokumentere, at arbejdspladsens øvrige ansatte har haft  

 tilsvarende overarbejde.
 Stk. 2. I individuel jobtræning etableret efter  

 § 111, hvor Arbejdsformidlingen udsender den eller de ledige til  

 beskæftigelse, indbetaler den folkeoplysende organisation m.v. op til  

 25 kr. pr. time til Arbejdsformidlingen for det udførte arbejde.
 Stk. 3. Uanset bestemmelsen i § 193, stk. 2, kan  

 Arbejdsformidlingen ved ansættelse i individuel jobtræning  

 udbetale et tilskud til arbejdsgiveren, der overstiger ydelsen til den ledige  

 dagpengemodtager, når der er tale om ansættelse i projekter uden  

 for (amts)kommunalt regi, hvor projektet etableres som ikke-overskudsgivende  

 af f.eks. privatpersoner, foreninger, organisationer o.lign.
 Stk. 4. Såfremt bestemmelsen i stk. 3 finder  

 anvendelse, finansieres den del af tilskuddet, der overstiger ydelsen til den  

 ledige, af en særlig bevilling.
 § 197. Arbejdsgiveren underretter  

 Arbejdsformidlingen om ophør i jobtræning og individuel  

 jobtræning før løntilskuds- eller tilskudsperiodens  

 udløb.
 Stk. 2. En arbejdsgiver skal på begæring afgive de  

 nødvendige oplysninger til Arbejdsformidlingen til brug for  

 administrationen af ordningerne.
Udbetaling og udbetalingsgrundlag § 198. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning hos en privat eller statslig arbejdsgiver udbetaler  

 Arbejdsformidlingen tilskuddet bagud for én måned ad gangen  

 på baggrund af arbejdsgiverens anmodning om udbetaling af  

 tilskuddet.
 Stk. 2. Anmodning om udbetaling af tilskud skal indeholde  

 oplysning om virksomhedens navn, SE-nr./CVR-nr., adresse på  

 arbejdsstedet og telefonnummer, gironummer eller kontonummer i et  

 pengeinstitut, den lediges navn og cpr. nummer, det antal timer for hvilke,  

 der er udbetalt løn, m.v.
 Stk. 3. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler tilskuddet til arbejdsgiveren inden udgangen af  

 den måned, hvor anmodningen er modtaget.
 § 199. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning i en (amts)kommune udbetaler Arbejdsformidlingen tilskud  

 bagud for én måned ad gangen på baggrund af  

 (amts)kommunens anmodning om udbetaling af tilskuddet.
Stk. 2. Anmodning om udbetaling af tilskud skal indeholde  

 oplysning om blandt andet (amts)kommunens navn og nummer, den lediges cpr.  

 nummer, timelønssats, det faktiske forbrug af tilskud og antal timer  

 for hvilke, der er udbetalt løn i den pågældende  

 måned.
Det skal tillige oplyses, hvorvidt den ledige er ansat i  

 jobtræning eller individuel jobtræning.
 Stk. 3. Anmodningen skal være Arbejdsformidlingen i  

 hænde senest den 15. i den følgende måned.
 Stk. 4. (Amts)kommunen indsender senest den 15. august i det  

 følgende år en revisorpåtegnet årsopgørelse  

 til Arbejdsformidlingen over forbruget af tilskud til jobtræning og  

 individuel jobtræning.
 § 200. Arbejdsgiveren underskriver på tro og  

 love, at de afgivne oplysninger er rigtige.
Kapitel 24 Afmeldegebyr § 201. Arbejdsformidlingen kan ved aflysning eller  

 flytning af kursus- og uddannelsesaktiviteter samt ved lediges afmelding  

 eller udeblivelse fra kursus- og uddannelsesforløb betale afmeldegebyr  

 til uddannelsesstedet m.v.
Arbejdsformidlingens betaling af afmeldegebyr ved  

 lediges afmelding eller udeblivelse af kursus- og uddannelsesforløb  

 forudsætter, at uddannelsen eller kurset er indeholdt i en individuel  

 handlingsplan eller en individuel uddannelsesplan.
 Stk. 2. Afmeldegebyret skal afspejle udbyderens tab, opgjort  

 ud fra en gennemsnitsbetragtning, og kan betales, når aflysningen eller  

 flytningen skyldes Arbejdsformidlingen, eller når en dagpengeberettiget  

 ledig, der er tilmeldt Arbejdsformidlingen, afmelder, udebliver eller falder  

 fra.
 Stk. 3. Stk. 1 finder tilsvarende anvendelse i  

 forbindelse med gennemførelse af forløb hos en anden  

 aktør i de tilfælde, hvor aflysningen eller flytningen skyldes  

 Arbejdsformidlingen, eller når en dagpengeberettiget ledig, der er  

 tilmeldt Arbejdsformidlingen, afmelder, udebliver eller falder fra.
 Stk. 4. Direktøren for Arbejdsmarkedsstyrelsen  

 fastsætter nærmere regler om Arbejdsformidlingens betaling af  

 afmeldegebyrer.
Kapitel 25 Aktiveringsydelse § 202. Ved afgivelse af tilbud om arbejdspraktik  

 bevilger Arbejdsformidlingen en aktiveringsydelse til den ledige på  

 grundlag af den lediges arbejdsløshedskasses attestation af, at den  

 ledige er dagpengeberettiget under hele praktikopholdet, jf. § 55 i lov  

 om arbejdsløshedsforsikring m.v.
 Stk. 2. Arbejdsformidlingen sender ansøgningsskema om  

 bevilling til den lediges arbejdsløshedskasse til påtegning  

 forud for påbegyndelse af arbejdspraktikken.  

 Arbejdsløshedskassen sender den attesterede bevilling retur til  

 Arbejdsformidlingen.
§ 203. Arbejdsløshedskassen udbetaler  

 aktiveringsydelse til den ledige.
Aktiveringsydelsen svarer til de dagpenge,  

 som den ledige ellers ville være berettiget til.
Udbetalingen sker  

 bagud for samme periode, som arbejdsløshedskassen udbetaler dagpenge  

 for.
 Stk. 2. Indtægter fra arbejde og andre skattepligtige  

 indtægter fradrages i aktiveringsydelsen efter regler fastsat af  

 Arbejdsdirektoratet.
§ 204. Arbejdsløshedskassen udbetaler aktiveringsydelse  

 efter § 202 på grundlag af Arbejdsformidlingens bevilling,  

 når 1)	arbejdsløshedskassen har modtaget en erklæring fra den  

 ledige til brug for udbetaling, 2)	den ledige fortsat er medlem af en arbejdsløshedskasse, 3)	den ledige har erklæret at have været i arbejdspraktik,  

 og 4)	der er foretaget fradrag for arbejde/indtægt, jf. § 203,  

 stk. 2.
 § 205. Aktiveringsydelse kan ikke modtages i  

 perioder, som er omfattet af § 55, stk. 6, i lov om  

 arbejdsløshedsforsikring m.v. samt i perioder, hvor den ledige har  

 orlov i henhold til lov om værnepligtsorlov.
 Stk. 2. Under sygdom, der opstår under praktikopholdet,  

 kan den ledige ikke modtage aktiveringsydelse.
 Stk. 3. Perioder med aktiveringsydelse kan forlænges med  

 de i stk. 1 og 2 nævnte perioder.
Kapitel 26 Befordringsgodtgørelse § 206. Ledige medlemmer af en  

 arbejdsløshedskasse, der:
1)	ansættes i jobtræning hos offentlig arbejdsgiver, jf.  

 kapitel 9, 2)	ansættes i individuel jobtræning, jf. kapitel 10, 3)	deltager i arbejdspraktik, jf. kapitel 11, 4)	deltager i uddannelse i henhold til en handlingsplan, jf. kapitel  

 13, eller 5)	deltager i uddannelse med uddannelsesgodtgørelse i henhold  

 til en uddannelsesplan, jf. kapitel 17 6)	har ret til befordringsgodtgørelse.
 Stk. 2. Ledige, der har ret til befordringstilskud ved  

 deltagelse i arbejdsmarkedsuddannelser, jf. lov om arbejdsmarkedsuddannelser,  

 har dog ikke ret til befordringsgodtgørelse efter denne  

 bekendtgørelse.
 Stk. 3. For at få befordringsgodtgørelse skal den  

 daglige transport mellem bopæl og uddannelsessted eller  

 ansættelsessted og retur være mere end 24 kilometer.  

 Godtgørelsen pr. dag kan alene udbetales for de kilometer, der ligger  

 ud over de første 24 kilometer.
 Stk. 4. Ved uddannelse, ved jobtræning hos offentlige  

 arbejdsgivere og ved individuel jobtræning godtgøres 0,62 kr.  

 pr. kilometer (januar 1994) regnet fra den lediges bopæl til  

 uddannelsesstedet, henholdsvis ansættelsesstedet.
 Stk. 5. Ved arbejdspraktik godtgøres 1,35 kr. pr.  

 kilometer (januar 1995) regnet fra deltagernes bopæl til  

 praktikstedet.
 Stk. 6. Ved befordring med færge ydes tilskud for  

 færgebefordringen på grundlag af den dobbelte afstand.
 Stk. 7. Kilometertaksterne reguleres en gang årligt med  

 virkning fra den første mandag i juli måned på grundlag af  

 prisudviklingen inden for det offentlige transportområde (DSB's  

 personbefordring). Ved udbetaling afrundes det samlede tilskud til  

 nærmeste hele kronebeløb.
Stk. 8. Inden udbetaling af befordringsgodtgørelse skal  

 den ledige forevise en attest fra uddannelsesstedets ledelse eller  

 ansættelsesstedet om, i hvilket omfang den ledige har fulgt uddannelsen  

 henholdsvis givet møde.
I tilfælde, hvor en sådan attest  

 ikke kan forevises, udbetales befordringsgodtgørelsen på  

 grundlag af en tro og love erklæring.
 Stk. 9. Arbejdsløshedskassen kan ikke udbetale  

 befordringsgodtgørelse for perioder, hvor den ledige er udelukket fra  

 ret til dagpenge.
 § 207. Hvis en ledig, der deltager i tilbud om  

 uddannelse er indkvarteret uden for uddannelsesstedet, regnes  

 indkvarteringsstedet for bopæl, og den ledige har ret til daglig  

 befordringsgodtgørelse efter § 206. Det er en betingelse, at  

 indkvartering sker på uddannelsesstedet eller i umiddelbar nærhed  

 heraf.
 Stk. 2. Deltagere, der under uddannelsen er indkvarterede, har  

 ret til tilskud til transport frem og tilbage mellem bopæl og  

 indkvarteringssted:
1)	ved uddannelsens start og afslutning, 2)	ved søgnehelligdage og 3)	hver weekend.
 Stk. 3. Befordringsgodtgørelse efter stk. 2  

 udbetales efter bestemmelserne i § 206, stk. 4 og 6-9.
§ 208. Ved deltagelse i tilbud i udlandet kan  

 befordringsgodtgørelse alene ydes i forbindelse med deltagelse i  

 tilbud om uddannelse.
Befordringsgodtgørelse kan ydes til daglig  

 transport mellem bopæl i Danmark og uddannelsesstedet, jf.  

 § 206.
 § 209. Arbejdsløshedskassen træffer  

 afgørelse om udbetaling og beregner befordringsgodtgørelse til  

 den ledige.
Stk. 2. Arbejdsløshedskassen udbetaler  

 befordringsgodtgørelsen på baggrund af den lediges  

 ansøgning om godtgørelsen.
Ved udbetaling afrundes det samlede  

 tilskud til nærmeste hele kronebeløb.
 Stk. 3. Ansøgningen kan indgives løbende og
skal indgives senest 4 måneder efter tilbuddets ophør.
Kapitel 27 Annullation af bevillinger, tilbagebetaling af ydelser,  

 misbrug m.v.
 § 210. En modtager af løntilskud eller  

 tilskud i forbindelse med jobtræning eller individuel jobtræning  

 har pligt til at underrette Arbejdsformidlingen om forhold, der har betydning  

 for retten til ydelserne.
Stk. 2. Arbejdsformidlingen kan bestemme, at løntilskud  

 og tilskud i forbindelse med jobtræning eller individuel  

 jobtræning enten ikke skal udbetales eller tilbagebetales,  

 hvis 1)	arbejdsgiveren har afgivet urigtig erklæring om forhold, der  

 har betydning for at opnå ret til at ansætte ledige med  

 løntilskud eller tilskud eller for at bevare retten hertil, eller 2)	arbejdsgiveren forsætligt har fortiet forhold, der har samme  

 betydning, som nævnt under nr. 1.
 § 211. Arbejdsformidlingen kan fratage en  

 arbejdsgiver muligheden for at ansætte ledige med løntilskud  

 eller tilskud i forbindelse med jobtræning eller individuel  

 jobtræning, hvis arbejdsgiveren ikke overholder bestemmelserne i denne  

 bekendtgørelse.
 Stk. 2. Arbejdsformidlingens afgørelser efter  

 stk. 1, kan påklages til Arbejdsmarkedsrådet, jf.  

 § 214.
 § 212. En modtager af  

 uddannelsesgodtgørelse eller aktiveringsydelse har pligt til at  

 underrette Arbejdsformidlingen om forhold, der har betydning for retten til  

 ydelsen.
Stk. 2. Arbejdsformidlingen annullerer en bevilling af  

 uddannelsesgodtgørelse eller aktiveringsydelse, hvis betingelserne for  

 bevillingen ikke var til stede, da bevillingen blev givet.
Annullationen har  

 virkning fra bevillingstidspunktet.
Stk. 3. Arbejdsformidlingen annullerer ligeledes en bevilling  

 af uddannelsesgodtgørelse eller aktiveringsydelse, hvis betingelserne  

 for bevillingen bortfalder i bevillingsperioden.
Annullationen har virkning  

 fra det tidspunkt, hvor betingelserne bortfaldt.
 § 213. En modtager af  

 uddannelsesgodtgørelse, aktiveringsydelse eller  

 befordringsgodtgørelse har pligt til at underrette sin  

 arbejdsløshedskasse om forhold, der kan være af betydning for  

 retten til ydelserne.
 Stk. 2. Har en modtager af uddannelsesgodtgørelse,  

 aktiveringsydelse eller befordringsgodtgørelse givet urigtige  

 oplysninger eller fortiet forhold, der har betydning for retten til  

 ydelserne, skal fejludbetalte ydelser tilbagebetales efter reglerne i kapitel  

 13 i lov om arbejdsløshedsforsikring m.v.
Kapitel 28 Klageadgang § 214. Klage over Arbejdsformidlingens  

 afgørelser efter §§ 107, 120, 121 og 122 om  

 konkurrenceforvridning, samt afgørelser efter §§ 210 og 211 kan  

 indbringes for Arbejdsmarkedsrådet.
 Stk. 2. Arbejdsmarkedsrådets afgørelse kan ikke  

 indbringes for anden administrativ myndighed.
§ 215. Klage over Arbejdsformidlingens  

 afgørelser efter § 63 og § 172, stk. 2, kan inden 4  

 uger indbringes for Arbejdsmarkedsrådet af den, som afgørelsen  

 vedrører.
Det samme gælder klage over Arbejdsformidlingens  

 afgørelser efter §§ 84-88, der beror på et konkret  

 skøn.
 Stk. 2. Arbejdsmarkedsrådets afgørelse kan ikke  

 indbringes for anden administrativ myndighed.
§ 216. Klage over Arbejdsformidlingens  

 afgørelser efter § 9, stk. 2 og kapitel 7-14, hvor  

 afgørelsen er begrundet i den lediges ønsker og  

 forudsætninger eller arbejdsmarkedets behov, kan inden 4 uger  

 indbringes for Arbejdsmarkedsrådet af den, som afgørelsen  

 vedrører.
Det samme gælder Arbejdsformidlingens  

 afgørelser efter § 11 om, at den ledige er henvist til en anden  

 aktør.
Ved klage over Arbejdsformidlingens afgivelse af tilbud efter  

 kapitel 7-14 træffer Arbejdsmarkedsrådet inden 4 uger fra klagens  

 modtagelse afgørelse i sagen.
 Stk. 2. Arbejdsmarkedsrådets afgørelse kan ikke  

 indbringes for anden administrativ myndighed.
§ 217. Klage over Arbejdsformidlingens  

 afgørelser efter denne bekendtgørelse, bortset fra  

 afgørelser som nævnt i §§ 214-216, kan inden 4 uger  

 indbringes for Arbejdsmarkedsstyrelsen af den, som afgørelsen  

 vedrører.
Klagen indgives til vedkommende regionschef, der, hvis  

 afgørelsen fastholdes, videresender klagen til  

 Arbejdsmarkedsstyrelsen.
 Stk. 2. Arbejdsmarkedsstyrelsens afgørelse kan ikke  

 indbringes for anden administrativ myndighed.
 § 218. Klage over den offentlige arbejdsgivers  

 beregninger efter § 94, stk. 1, kan inden 4 uger indbringes for  

 Arbejdsformidlingen af den, som afgørelsen vedrører.
§ 219. Arbejdsløshedskassens  

 afgørelser efter denne bekendtgørelse kan inden 4 uger  

 indbringes for Arbejdsdirektoratet af den, som afgørelsen  

 vedrører.
Klagen sendes gennem arbejdsløshedskassen.  

 Nærmere regler fastsættes af direktøren for  

 Arbejdsløshedsforsikringen, jf. § 98 i lov  

 arbejdsløshedsforsikring m.v.
 Stk. 2. Afgørelser truffet af Arbejdsdirektoratet efter  

 stk. 1 kan inden 4 uger indbringes for Arbejdsmarkedets Ankenævn  

 af den, som afgørelsen vedrører, jf. § 100 i lov om  

 arbejdsløshedsforsikring m.v.
 Stk. 3. Ankenævnets afgørelser efter stk. 2,  

 kan ikke indbringes for anden administrativ myndighed.
Kapitel 29 Ikrafttrædelses- og overgangsbestemmelser § 220. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 30 af 21. januar 2002 om en  

 aktiv arbejdsmarkedsindsats ophæves.
 § 221. § 159, stk. 1, og § 160,  

 finder anvendelse på ledige under 60 år samt ledige, der efter  

 den 30. juni 1999 fylder 60 år og påbegynder en  

 dagpengeperiode.
 § 222. Ledige, der inden den 1. januar 2000 er  

 påbegyndt eller har fået et konkret tilbud om puljejob, kan  

 gennemføre tilbudet efter de hidtil gældende regler.
 § 223. § 131, stk. 4, og §§ 133-135  

 gælder for aftaler, der indgås i forsøgsperioden 1.  

 september 2001 til 31. august 2003.
 § 224. Ledige, som har fået tilsagn om eller  

 er påbegyndt et tilbud inden den 1. januar 2003, kan påbegynde  

 eller gennemføre dette efter de hidtil gældende regler.
 § 225. § 27, stk. 1, har virkning for  

 personer, der bliver ledige efter den 1. januar 2003. For medlemmer af en  

 arbejdsløshedskasse, der er ledige den 1. januar 2003, beslutter  

 Arbejdsformidlingen i forbindelse med første samtale i  

 kontaktforløbet, hvornår den ledige skal indlægge sit C.V.  

 i Job- og CV-banken.
 § 226. I opgørelsen af sammenlagt ledighed  

 efter §§ 77, 81, 84, 133, 137, 160, 162, 169 og 174 medregnes ledighed  

 forud for den 1. januar 2003. Opgørelse af ledighed før denne  

 dato opgøres i henhold til § 5, stk. 3, i lov om  

 ændring af lov om arbejdsløshedsforsikring m.v., lov om statens  

 voksenuddannelsesstøtte, lov om godtgørelse ved deltagelse i  

 erhvervsrettet voksen- og efteruddannelse og lov om  

 arbejdsmarkedsuddannelser.
 § 227. I opgørelsen af perioden på  

 sammenlagt 3 måneder med offentlige forsørgelsesydelser og  

 deltagelse i tilbud, jf. § 31, medregnes alene perioder efter den 1.  

 januar 2003. For personer, der ledige den 1. januar 2003, skal det  

 individuelle kontaktforløb efter § 30 være fastsat senest  

 den 1. juli 2003.
 Stk. 2. I opgørelsen af perioder med offentlige  

 forsørgelsesydelser efter § 160, stk. 4, § 162,  

 stk. 1, og § 170 medregnes perioder forud for den 1. januar  

 2003.
Arbejdsmarkedsstyrelsen, den 20. december  

 2002 Lars Goldschmidt /Kim Svendsen-Tune Bilag 1 Bilag til bekendtgørelse om en aktiv  

 arbejdsmarkedsindsats Oversigtsskema over tilskudsbegreber, tilskudssatser  

 (gældende pr. 1. januar 2003) m.v.
Ansættelsessted Kommune Amtskommune Privat virksomhed Statsinstitution Jobtræning Løntilskud 96,21 kr. pr. time + 12,5 pct., jf. § 193, stk. 3 Løntilskud 96,21 kr. pr. time + 12,5 pct., jf.
§ 193, stk. 3 Løntilskud 55,77 kr. pr. time, jf.
§ 193, stk. 1 Løntilskud 96,21 kr. pr. time + 12,5 pct., jf.
§ 193, stk. 3 Individuel jobtræning Økonomisk tilskud, jf.
§ 193, stk. 2 Økonomisk tilskud, jf.
§ 193, stk. 2 Økonomisk tilskud, jf.
§ 193, stk. 2 Økonomisk tilskud, jf.
