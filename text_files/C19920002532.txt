 På foranledning af EF-kommissionen, DG17, skal Energiministeriet oplyse,  

 at energiministeren har meddelt ELKRAFT A.m.b.a. og ELSAM tillæg til de i  

 1978 meddelte bevillingsskrivelser i henhold til elforsyningslovens § 3.
 Tillægsskrivelserne af 31. maj 1991, hvortil der henvises, implementerer  

 bestemmelserne i Rådets Direktiv 90/547/EØF af 29. oktober 1990 om transit af  

 elektricitet gennem de overordnede net.
 P.M.V.
 E.B.
Flemming G.
Nielsen Bilag 1 Tillæg til bevillingsskrivelse af 9. august 1978 i henhold til  

 elforsyningslovens § 3.
 Efter drøftelser med ELKRAFT A.m.b.a. og i medfør af § 3, jfr. § 5, i lov  

 nr. 54 af 25. februar 1976 om elforsyning, sammenholdt med § 2, jfr. § 8, i  

 bekendtgørelse nr. 118 af 28. februar 1991 om Energistyrelsens opgaver,  

 meddeler Energiministeriet herved ELKRAFT A.m.b.a. tillæg til  

 bevillingsskrivelse af 9. august 1978 til at drive elforsyningsvirksomhed på  

 de nedenfor angivne supplerende vilkår:
Bevillingshaver skal efterkomme bestemmelserne i Rådets Direktiv  

 90/547/EØF af 29. oktober 1990 om transit af elektricitet gennem de  

 overordnede net.
Direktivets bestemmelser finder anvendelse fra den 1. juli  

 1991. Underretninger, der i henhold til direktivet skal tilgå EF-Kommissionen  

 eller de berørte nationale myndigheder, sendes af bevillingshaver til  

 Energistyrelsen.
Anne Birgitte Lundholt / Flemming G.
Nielsen Bilag 2 Tillæg til bevillingsskrivelse af 22. juni 1978 i henhold til  

 elforsyningslovens § 3.
 Efter drøftelser med ELSAM og i medfør af § 3, jfr. § 5, i lov nr. 54 af  

 25. februar 1976 om elforsyning, sammenholdt med § 2, jfr. § 8, i  

 bekendtgørelse nr. 118 af 28. februar 1991 om Energistyrelsens opgaver,  

 meddeler Energiministeriet herved ELSAM tillæg til bevillingsskrivelse af 22.  

 juni 1978 til at drive elforsyningsvirksomhed på de nedenfor angivne  

 supplerende vilkår:
Bevillingshaver skal efterkomme bestemmelserne i Rådets Direktiv  

 90/547/EØF af 29. oktober 1990 om transit af elektricitet gennem de  

 overordnede net.
Direktivets bestemmelser finder anvendelse fra den 1. juli  

 1991. Underretninger, der i henhold til direktivet skal tilgå EF-Kommissionen  

 eller de berørte nationale myndigheder, sendes af bevillingshaver til  

 Energistyrelsen.
Anne Birgitte Lundholt / RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen (* 1) i samarbejde med Europa-Parlamentet (* 2) under henvisning til udtalelse fra Det Økonomiske og Sociale Udvalg (* 3),  

 og ud fra følgende betragtninger:
Der skal vedtages foranstaltninger med henblik på gradvis oprettelse af  

 det indre marked i løbet af perioden indtil den 31. december 1992; Det  

 Europæiske Råd har ved flere lejligheder, og navnlig på Rhodos, påpeget, at  

 det er nødvendigt at oprette eet enkelt indre marked inden for  

 energisektoren, og udtalt, at oprettelsen af det indre marked, bl.a. inden  

 for elsektoren, vil lette gennemførelsen af fællesskabets energipolitiske  

 målsætninger; oprettelsen af det indre marked indebærer øget integration på det  

 europæiske energimarked; den elektriske energi udgør en vigtig del af  

 Fælledsskabets energibalance; der bør ved oprettelsen af det indre energimarked, særlig inden for  

 elsektoren, tages hensyn til den økonomiske og sociale samhørighed, dvs. at  

 der konkret skal sikres en optimal elforsyning til alle borgere i samtlige  

 områder i Fællesskabet med henblik på en forbedring og harmonisering af  

 levevilkårene og grundlaget for udvikling, særlig i de dårligst stillede  

 områder; energipolitikken bør, i endnu højere grad end de øvrige foranstaltninger i  

 forbindelse med oprettelsen af det indre marked, iværksættelse ikke blot for  

 at begrænse omkostninger og stimulere konkurrencen, men ligeledes tage hensyn  

 til forsyningssikkerheden og energiproduktionens respekt for miljøet; for at dette mål kan nås, bør der tages hensyn til elsektorens særpræg; mellem de overordnede net i de europæiske lande foregår der en udveksling  

 af elektrisk energi, hvis betydning vokser fra år til år; udnyttelsen af  

 sammenkoblingsnettene skaber både mulighed for at forbedre Det Europæiske  

 Fællesskabs forsyningssikkerhed, hvad angår elektrisk energi og formindske  

 omkostningerne herved; udvekslinger af elektricitet mellem de overordnede net i forbindelse med  

 kontrakter af en varighed på mindst et år er af en sådan betydning, at  

 anmodninger om sådanne transaktioner og svaret herpå systematisk bør bringes  

 til Kommissionens kendskab; det er både muligt og ønskeligt at øge udvekslingen af elektricitet mellem  

 de overordnede net uden at underkende nødvendighed af sikkerheden og  

 kvaliteten i forbindelse med forsyningen med elektrisk energi; de  

 undersøgelser, der er foretaget, viser, at en større udveksling af  

 elektricitet mellem overordnede net vil reducere investerings- og  

 brændselsomkostningerne i forbindelse med produktion og transport af  

 elektricitet gennem en optimal udnyttelse af produktionsmidlerne og  

 infrastrukturerne; der består i dag en række hindringer for en forøgelse af den pågældende  

 udveksling; overholdelse af forpligtelsen til at give elektricitet transitret  

 på de overordnede net og indførelse af en metode, hvormed det kan  

 kontrolleres, at denne forpligtelse overholdes, og som passer til elsektorens  

 særlige karakter, vil kunne reducere disse hindringer, når de ikke skyldes  

 tekniske forhold eller forhold vedrørende nettene; denne forpligtelse og kontrol vedrører transit af elektricitet svarende  

 til udvekslinger af fællesskabsinteresse, dvs. transit på de overordnede net; kontraktvilkårene for transit af elektricitet gennem de overordnede net  

 bør forhandles mellem de ansvarlige selskaber, og betingelserne for  

 transitretten bør være rimelige og må ikke direkte eller indirekte omfatte  

 bestemmelser, som er i strid med Fællesskabets konkurrenceregler; for at lette indgåelsen af transitaftaler bør Kommissionen fastsætte  

 regler om en forligsprocedure, som på en parts anmodning skal finde  

 obligatorisk anvendelse, uden dog at resultatet af denne procedure skal være  

 retligt bindende; det er nødvendigt at foretage en indbyrdes tilnærmelse af de af  

 medlemsstaternes bestemmelser, der berører eltransit; gennemførelsen af det indre marked for elektricitet vil fremme en gradvis  

 og forbedret integration af de nationale elektricitetsnet; i denne sammenhæng  

 bør der derfor iværksættes en række særlige programmer og aktioner vedrørende  

 infrastrukturerne for at fremskynde en effektiv og socialt fordelagtig  

 tilknytning af Fællesskabets ydre regioner og øområder til det samlede  

 sammenkoblede net; sammenkoblingen af de europæiske overordnede net og koordineringen af  

 udvekslingen foregår på et geografisk område, som ikke er sammenfaldende med  

 Fællesskabets grænser; det er derfor vigtigt at forsøge at etablere et  

 samarbejde på dette område med de tredjelande, der indgår i det sammenkoblede  

 europæiske net - UDSTEDT FØLGENDE DIREKTIV:
Artikel 1 Medlemsstaterne træffer de nødvendige foranstaltninger til på deres område  

 at lette transit af elektricitet mellem de overordnede højspændingsnet på de  

 i dette direktiv fastsatte betingelser.
Artikel 2 1. Ved transit af elektricitet mellem overordnede net  

 forstås i dette direktiv, uden at dette iøvrigt berører særlige aftaler, som  

 Fællesskabet har indgået med tredjelande, transport af elektricitet, som  

 opfylder følgende betingelser:
2. Dette direktiv gælder for de overordnede net samt  

 de selskaber, der er ansvarlige herfor i medlemsstaterne, og som er opført på  

 listen i bilaget.
Kommissionen ajourfører listen efter samråd med den berørte  

 medlemsstat, hver gang det er nødvendigt under iagttagelse af målsætningerne  

 i dette direktiv og især under hensyn til stk. 1, litra a).
Artikel 3 1. Kontrakter om transit af elektricitet mellem de  

 selskaber, som er ansvarlig for de pågældende net og for kvaliteten af disses  

 forsyning, samt i givet fald med de selskaber, der i medlemsstaterne er  

 ansvarlige for import og eksport af elektricitet.
 2. Transitbetingelserne skal i medfør af Traktaten  

 være ikke-diskriminierende og rimelige for alle berørte parter, må ikke  

 indeholde urimelige bestemmelser eller uberettigede restriktioner og må ikke  

 bringe forsyningssikkerheden og tjenestens kvalitet i fare, idet der navnlig  

 skal tages fuldt hensyn til, at produktionsreservekapaciteten udnyttes, og at  

 de eksisterende systemer drives så effektivt som muligt.
 3. Medlemsstaterne træffer de nødvendige  

 foranstaltninger til, at de selskaber, der henhører under deres kompentence,  

 og som er anført i bilaget, straks: - giver Kommissionen og de berørte  

 nationale myndigheder meddelelse om enhver anmodning om transit svarende til  

 kontrakter om salg af elektricitet af en varighed på mindst et år - indleder  

 forhandlinger om betingelserne for den transit af elektricitet, der er  

 anmodet om underretter Kommissionen og de kompetente nationale myndigheder om  

 indgåelsen af en transitkontrakt - underretter Kommissionen og de berørte  

 nationale myndigheder om grundene til, at forhandlingerne efter udløbet af en  

 frist på tolv måneder at regne fra indsendelsen af anmodningen ikke har ført  

 til indgåelse af en kontrakt.
 4. Ethvert af de berørte selskaber kan anmode om at få  

 transitbetingelserne indbragt til mægling for et organ, der nedsættes og  

 ledes af Kommissionen, og som består af repræsentanter for de ansvarlige  

 selskaber for Fællesskabets overordnede net.
Artikel 4 Hvis årsagerne til manglende enighed om en anmodet transit forekommer at  

 være utilstrækkelige eller ubegrundede, indleder Kommissionen, efter klage  

 fra en anmodende eller på eget initiativ, procedurerne i henhold til  

 fællesskabsretten.
Artikel 5 Medlemsstaterne sætter de nødvendige love og administrative bestemmelser i  

 kraft for at efterkomme dette direktiv senest den 1. juli 1991. De  

 underretter straks Kommissionen herom.
Artikel 6 Dette direktiv er rettet til medlemstaterne.
 Udfærdiget i Luxembourg, den 29. oktober  

 1990.
På Rådets vegne A.
BATTAGLIA Formand Bilag Liste over selskaber og overordnede net i Fællesskabet, som er omfattet af  

 disse direktiv (* 1) EFT nr.
C 8 af 13.1.1990, s. 4.
(* 2) EFT nr.
C 113 af 7.5.1990, s. 91, og beslutning af 10. oktober 1990  

 (endnu ikke offentliggjort i Tidende).
(* 3) EFT nr.
C 75 af 26.3.1990, s. 23.
