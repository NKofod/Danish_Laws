Meddelelse om ændrede regler  

 og vilkår for fiskeriet af 14. maj 2007 Forbud mod fiskeri af tobis i Kattegat, Skagerrak og  

 EU-delen af Nordsøen.
 Under henvisning til, at de forventede fiskerimuligheder  

 for EU for tobis i 2007 skønnes opfisket, har EU-kommissionen anmodet  

 medlemslandene om med øjeblikkelig virkning at forbyde tobisfiskeri i  

 Kattegat,  

 Skagerrak og EU-delen af Nordsøen.
 Der indføres derfor forbud mod at fiske tobis i Kattegat,  

 Skagerrak og EU-delen af Nordsøen fra midnat mellem tirsdag den 15. maj og  

 onsdag den 16. maj 2007.
 Denne meddelelse er udsendt efter reglerne i  

 Fødevareministeriets bekendtgørelse nr. 1535 af 18. december 2006, § 2, jf.  

 bilag 6.
