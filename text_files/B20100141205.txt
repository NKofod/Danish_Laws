Bilag 1 Bilag 2 Bilag 3 Bilag 4 Bekendtgørelse om frugtsaft m.v.1) I medfør af § 7, § 8, stk. 1 og stk. 2, § 17, stk. 1, § 19, § 49, stk. 1 og § 60, stk. 3 i lov nr. 526 af 24. juni 2005 om fødevarer fastsættes:
Anvendelsesområde § 1. Denne bekendtgørelse omfatter regler om tilvirkning og sammensætning samt visse supplerende regler for mærkning af frugtsaft og frugtnektar, som defineret i bilag 1, afsnit I.
Sammensætning og tilvirkning § 2. Ved fremstilling af de i bilag 1, afsnit I, anførte produkter må kun anvendes de råvarer, som er anført i bilag 2, og de ingredienser og behandlingsprocesser m.m., som er anført i bilag 1, afsnit II.
Frugtnektar skal tillige opfylde kravene i bilag 3. Frugtsaft fremstillet af koncentrat skal tillige opfylde kravene i bilag 4.
 § 3. Fødevarestyrelsen kan, jf. §§ 13-14 i bekendtgørelse om tilsætninger mv. til fødevarer, meddele tilladelse til tilsætning af vitaminer og mineraler til de i bilag 1, afsnit I, nr. 1-4, definerede produkter.
Varebetegnelser og supplerende mærkningsbestemmelser § 4. De i bilag 1 anførte varebetegnelser er forbeholdt de deri anførte produkter og skal i alle handelsled benyttes som betegnelse for produkterne, jf. dog stk. 2-6.
 Stk. 2. Dog kan æblesaft, som ikke er tilsat sukker, betegnes »æblemost«.
 Stk. 3. Desuden kan frugtsaft, som er fremstillet af solbær, kirsebær, røde ribs, hvide ribs, hindbær, jordbær eller hyldebær, og som ikke er tilsat sukker, betegnes: »Sur saft« suppleret med angivelse af den anvendte frugt.
 Stk. 4. Herudover kan frugtsaft som er tilsat mere end 200 g sukker pr. liter, betegnes: »Sød saft« eller »sødet saft« suppleret med angivelsen af den anvendte frugt.
 Stk. 5. For frugtsaft, som er drikkelige i naturlig tilstand, hvor ordet »saft« indgår i varebetegnelsen, kan i stedet anvendes ordet »juice«.
 Stk. 6. Appelsin kan betegnes som »orange« og grapefrugt som »grape«.
 § 5. Når et produkt er fremstillet af en enkelt frugtart, skal navnet på denne frugtart angives i stedet for ordet »frugt«.
Stk. 2. Når et produkt er fremstillet af to eller flere frugtarter, suppleres varebetegnelsen med angivelse af de anvendte frugter.
Denne angivelse anføres i faldende orden efter mængden af frugtsaft eller frugtpuré. Dette gælder dog ikke, når der er anvendt citronsaft til at justere den syrlige smag, jf. bilag 1, afsnit II, nr. 1.
 Stk. 3. Når produktet er fremstillet af tre eller flere frugtarter, kan angivelsen af de anvendte frugter dog erstattes med angivelsen »flere frugter« eller af en tilsvarende angivelse eller af antallet af anvendte frugtarter.
§ 6. For frugtsaft, som er tilsat sukker med henblik på sødning, skal varebetegnelsen indeholde angivelsen »sødet« eller »tilsat sukker« efterfulgt af en angivelse af den maksimale mængde tilsat sukker.
Denne angivelse skal beregnes som tørstof og anføres i gram pr. liter.
 § 7. Blandinger af frugtsaft og frugtsaft fremstillet af koncentrat og frugtnektar, som helt eller delvis er fremstillet af et eller flere koncentrerede produkter, skal indeholde angivelsen »fra koncentrat« eller »delvis fra koncentrat«.
 Stk. 2. Den i stk. 1 nævnte angivelse, der skal være iøjnefaldende og med klart synlige bogstaver, skal anføres i umiddelbar nærhed af varebetegnelsen.
§ 8. I mærkningen af koncentreret frugtsaft, jf. bilag 1, afsnit I, nr. 2, der ikke er bestemt til den endelige forbruger, skal det anføres, dersom produktet er tilsat sukker eller citronsaft eller surhedsregulerende midler, jf. bekendtgørelse om tilsætninger mv. til fødevarer, og i givet fald med hvor meget.
Angivelsen skal være anført på emballagen eller på en etikette på emballagen eller i et ledsagerdokument.
§ 9. For restituerede frugtsafter og frugtnektar er der ingen forpligtelse til i mærkningen at angive de ingredienser, som er strengt nødvendige ved restitueringen.
Hvis der er tilsat ekstra frugtpulp eller celler, jf. bilag 2, nr. 6, skal det dog angives i produktets mærkning.
§ 10. Frugtnektar skal mærkes med mindsteindholdet af frugtsaft, frugtpuré eller en blanding af disse bestanddele og angives med følgende formulering: »Indhold af frugt: mindst %«.
Denne angivelse skal anføres i samme synsfelt som varebetegnelsen.
Straffe- og ikrafttrædelsesbestemmelser § 11. Med bøde straffes den, der overtræder § 2 eller §§ 4-10.
Stk. 2. Straffen kan stige til fængsel i indtil 2 år, hvis overtrædelsen er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft den 1. januar 2011.
 Stk. 2. Samtidig ophæves bekendtgørelse nr. 878 af 30. oktober 2003 om frugtsaft m.v.
Fødevarestyrelsen, den 10. december 2010 Annelise Fenger / Brit Larsen Bilag 1 Varebetegnelser, definitioner af produkterne og karakteristiske egenskaber I.
Definitioner 1) EF-Tidende 1994 L 237, s. 3.
II.
Tilladte ingredienser, behandlinger m.m.
 2) EF-Tidende 1990 L 276, s. 40.
 3) EF-Tidende 1995 L 61, s. 1.
Bilag 2 Definition af råvarer I denne bekendtgørelse forstås ved nedennævnte angivelser:
 1) EF-Tidende 2002 L 10, s. 53.
 2) EF-Tidende 2002 L 10, s. 57.
Bilag 3 Særlige bestemmelser for frugtnektar Bilag 4 1) Bekendtgørelsen indeholder bestemmelser, der gennemfører Rådets direktiv 2001/112/EF af 20. december 2001 om frugtsaft og visse lignende produkter bestemt til konsum, EF-tidende 2002 L 10, s. 58, og bestemmelser der gennemfører Kommissionens direktiv 2009/106/EF af 14. august 2009 om ændring af Rådets direktiv 2001/112/EF om frugtsaft og visse lignende produkter bestemt til konsum, EU-tidende 2009 L 212, s. 42. Den nu ophævede bekendtgørelse nr. 878 af 30. oktober 2003 om frugtsaft m.v. har som udkast tidligere været notificeret i overensstemmelse med Europa-Parlamentets og Rådets direktiv 98/34/EF, informationsproceduredirektivet, som ændret ved direktiv 98/48/EF.
