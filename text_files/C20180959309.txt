Rigsadvokatmeddelelsen, afsnittet: Overtrædelser i forbindelse med fritidssejlads Revideret d. 16. maj 2018 1. Overblik og tjekliste Dette afsnit omhandler alene sager om fritidssejlads og ikke erhvervsmæssig sejlads.
De nævnte bødepåstande under pkt. 5 finder endvidere ikke anvendelse i komplicerede sager eller i sager, hvor der er tale om skærpende omstændigheder, som er omfattet af § 32 i søsikkerhedsloven.
Efter denne bestemmelse skal det betragtes som en skærpende omstændighed, at der  ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor,  tidligere er givet forbud eller påbud for samme eller tilsvarende forhold eller  ved overtrædelsen er opnået eller tilsigtet en økonomisk fordel for den pågældende selv eller andre.
Anklagemyndigheden skal i stedet forelægge disse sager for Søfartsstyrelsen med anmodning om en udtalelse om den konkrete sag, herunder Søfartsstyrelsens indstilling til en eventuel bøde.
Se i øvrigt rigsadvokatmeddelelsen, afsnittet om Særlov  Samarbejdet med særmyndigheder i særlovssager.
2. Politiets efterforskning og sagsbehandling Politiet skal under efterforskningen tilvejebringe de nødvendige oplysninger om  hvilken type fartøj sagen omhandler (størrelse, motorkraft mv.),  personkredsen (uddannelse, tilstand mv.) og  sejladsen (hastighed, placering mv.).
 Hvis der er tvivl om eksempelvis fartøjets type, krav til besætningens uddannelse eller lignende, kan politiet forelægge sagen for Søfartsstyrelsen.
3. Forberedelse 3.1. Ansvarssubjektet Ansvarssubjektet er i sager om fritidssejlads som udgangspunkt føreren.
Søfartslovgivningen anvender et andet og bredere førerbegreb, end der f.eks. anvendes i færdselsloven, jf.
Sørfartsstyrelsens oplysninger nedenfor.
 I nogle tilfælde vil også ejeren af fartøjet kunne ifalde strafansvar.
 I relation til ansvarssubjektet har Søfartsstyrelsen oplyst følgende:
Hvem er skibsfører? Vær opmærksom på, at søfartslovgivningen anvender et andet og bredere førerbegreb, end der f.eks. anvendes i færdselsloven.
Som skibsfører er man øverste ansvarlig på skibet.
Ifølge søsikkerhedslovens § 10 skal skibsføreren sikre, at skibet er i sikkerhedsmæssig og sundhedsmæssig forsvarlig stand, at der til stadighed opretholdes vagt på skibet, når det er uden for havn eller beskyttet ankerplads, og at skibets sejlads er planlagt med anvendelse af de søkort mv., som er nødvendige for den forestående rejse.
Skibsføreren skal effektivt koordinere nødssituationer, ligesom skibsføreren skal kunne træffe beslutning om, hvorledes man skal forholde sig i nødssituationer, herunder sikre at skibet kommer andre nødstedte til undsætning.
Det vil ofte ud fra konkrete oplysninger om planlægningen af sejladsen eller oplysninger om, hvem der har speedbådsbevis, være muligt at udpege én person, som må anses som hovedansvarlig for sejladsen og dermed som skibsfører.
En person kan også anses som skibsfører, selvom vedkommende ikke fysisk har deltaget aktivt i skibets navigering.
Der er ikke noget til hinder for, at ejeren af fritidsfartøjet for den enkelte tur konkret aftaler, at en anden person skal virke som skibsfører.
Dette antages normalt at forudsætte en klar aftale, hvor den pågældende påtager sig rollen som skibsfører.
Det er derimod ikke tilstrækkeligt, at den pågældende påtager sig en rolle som styrmand eller anden form for medhjælp for den, som må anses som den øverst ansvarlige for skibets sejlads.
Hvis ejeren af fritidsfartøjet låner fartøjet ud til en anden person, vil ejeren som hovedregel også have status af at være reder for fartøjet.
Ifølge søsikkerhedslovens § 9 skal rederen sikre, at lovens regler og regler udstedt i medfør af loven bliver overholdt.
Hvis personen, som rederen låner fartøjet til, begår en overtrædelse, kan rederen, jf. søsikkerhedslovens § 28, som udgangspunkt også gøres ansvarlig for overtrædelsen, hvis vedkommende har været bekendt med overtrædelsen uden at skride ind, f.eks. når den pågældende deltager i sejladsen.
Særligt om ansvarssubjektet i forhold til ansvarsforsikring af speedbåde, vandscootere og lignende Speedbåde med en skroglængde under 15 meter, vandscootere og lignende fartøjer skal fra den 15. maj 2018 være omfattet af en ansvarsforsikring, jf. søsikkerhedslovens § 154 a, stk 1. Bestemmelsen blev indført ved lov nr. 374 af 1. maj 2018. Forsikringspligten er ligeledes fastsat i bekendtgørelse nr. 462 af 11. maj 2018 om ansvarsforsikring af speedbåde med en skroglængde under 15 meter, vandscootere og lignende fartøjer § 1.
Forsikringspligten påhviler den, der benytter fartøjet eller lader det benytte, jf. søsikkerhedslovens § 154 a stk. 1, sidste punktum.
Princippet svarer til det, der anvendes i færdselslovens § 106, stk. 2, om motordrevne køretøjer, der ikke skal registreres eller godkendes.
Det fremgår af kommentaren til § 106, stk. 2, i den kommenterede færdselslov, at forsikringspligten påhviler ejeren, når denne bruger køretøjet eller lader det bruge, samt den selvstændige bruger.
 For en nærmere uddybning af begrebet selvstændig bruger henvises til kommentaren til § 104, stk. 1, i den kommenterede færdselslov.
3.2. Konfiskation Ved lov nr. 374 af 1. maj 2018 blev der fastsat en selvstændig hjemmel i søsikkerhedslovens § 32, stk. 7, til konfiskation af en speedbåd med en skroglængde under 15 meter, en vandscooter eller et lignende fartøj.
Det fremgår af de specielle bemærkninger til bestemmelsen (lovforslag nr L 175, § 1, nr. 2), at der er tale om fakultativ konfiskation.
Det er således ikke et krav, at der skal ske konfiskation i alle tilfælde.
Konfiskation forudsætter, at det anses for påkrævet for at forebygge yderligere lovovertrædelser og kan ske:
 dels hvor føreren flere gange har gjort sig skyldig i at have navigeret eller behandlet de omfattede fartøjer i strid med godt sømandsskab  dels hvor der er tale om en grov overtrædelse af søsikkerhedsloven eller regler udstedt i medfør heraf, som har medført skade på liv eller helbred eller fremkaldt fare herfor.
 Der kan endvidere ske konfiskation af et fartøj, som ejes af den person, der har foretaget overtrædelsen, selv om fartøjet ikke er anvendt ved overtrædelsen.
 Formålet med at indsætte en særlig konfiskationsbestemmelse i søsikkerhedsloven, uagtet straffelovens konfiskationsregler også omfatter nogle af de tilfælde, som bestemmelsen tager sigte på, er at skabe mulighed for en udvidet adgang til konfiskation af fartøjer, således at domstolene i videre omfang får mulighed for at anvende konfiskation end efter hidtil gældende ret, jf. de almindelige bemærkninger pkt. 2.1.2.
Bestemmelsen lægger sig tæt op ad den ordning, som findes på færdselsområdet om fakultativ konfiskation, hvor konfiskation kan ske efter et nærmere skøn i forhold til den konkrete kørsel og den fare, som kørslen har forårsaget.
Se hertil færdselslovens § 133 a, stk. 1.
Det bemærkes, at omstændighederne ved sejlads, som foregår til vands, må anses for væsentligt forskellige fra kørsel på landjord, hvorfor det ikke kan anses for hensigtsmæssigt, at man uden videre lægger praksis fra andre retsområder til grund i en konkret retsafgørelse.
Eventuelle tvivlsspørgsmål bør derfor afklares gennem en domspraksis på det maritime område.
Se hertil de specielle bemærkninger til § 1, nr. 2, næstsidste afsnit.
Overtrædelsernes antal Konfiskation kan dels ske på baggrund af overtrædelsernes antal, dels når flere ens overtrædelser er til samtidig pådømmelse, uanset at fartøjets fører ikke tidligere er straffet, såfremt konfiskationen anses for påkrævet for at forebygge yderligere lovovertrædelser, jf. de almindelige bemærkninger pkt. 2.1.3.
De overtrædelser, som vil kunne medføre, at et fartøj konfiskeres ved flere ens overtrædelser, er overtrædelse af regler, hvis overholdelse anses for at være i overensstemmelse med godt sømandsskab, herunder navnlig de af søvejsreglerne, som må anses for at være af afgørende betydning for sikkerheden såsom eksempelvis reglerne om sikker fart, udkig eller afstand.
Der vil således eksempelvis kunne ske konfiskation i sager, hvor en person flere gange har gjort sig skyldig i at undlade at føre fartøjet med sikker fart, eller hvis personen ved flere lejligheder har undladt at holde behørig udkig.
Det er således forudsat i forbindelse med konfiskation som følge af overtrædelsernes antal, at konfiskation alene vil finde sted, når overtrædelserne er af direkte betydning for sejladssikkerheden.
Er der derimod alene tale om overtrædelse af mere ordensmæssig karakter, vil der efter en almindelig proportionalitetsvurdering ikke kunne ske konfiskation.
Overtrædelsernes grovhed Konfiskation på baggrund af overtrædelsens grovhed kan ske i sager, hvor der foreligger en særlig hensynsløs sejlads, som har medført skade på liv eller helbred eller fremkaldt fare herfor.
 Det må antages, at i de tilfælde, hvor der foreligger særlig hensynsløs sejlads, vil der som udgangspunkt skulle ske konfiskation, da forholdets alvor vil veje tungt i forhold til vurderingen af rimeligheden af indgrebet, jf. de almindelige bemærkninger pkt. 2.1.3.
Det er således tilsigtet, at der sker konfiskation af de fartøjer, der benyttes til sejlads, hvor skibsføreren med sin sejlads helt har ladet hånt om hensynet til andres liv og sikkerhed.
Som eksempler på sådan helt uacceptabel og groft hensynsløs sejlads kan nævnes sejlads af chikanøs karakter med speedbåde og vandscootere, der sejler med for høj hastighed på steder med mange mindre både eller med badende i vandet, jf. de specielle bemærkninger til § 1, nr. 2.
Groft hensynsløs sejlads vil eksempelvis også foreligge, hvor en person på en vandscooter eller et lignende fartøj har forvoldt fare for andre ved at sejle for tæt på bemandede både med for høj hastighed, således at den unødige søgang medfører, at andre personer mister herredømmet over deres fartøj.
Groft hensynsløs sejlads vil også foreligge, hvor personen på vandscooteren eller lignende fartøj forvolder fare, fordi han eller hun selv mister herredømmet over fartøjet som følge af for høj fart.
Det bemærkes, at straffelovens bestemmelser om konfiskation i øvrigt finder anvendelse.
Søsikkerhedslovens § 32, stk. 7, er et supplement til disse bestemmelser.
Særligt heledes opmærksomheden på straffelovens muligheder for værdikonfiskation samt muligheden for konfiskation af anvendte fartøjer ejet af tredjemand, jf. straffelovens § 77 a.
4. Jura 5. Straf og andre retsfølger Dette afsnit omhandler alene sager om fritidssejlads og ikke erhvervsmæssig sejlads.
De nævnte bødepåstande under pkt. 5 finder endvidere ikke anvendelse i komplicerede sager eller i sager, hvor der er tale om skærpende omstændigheder, som er omfattet af § 32 i søsikkerhedsloven.
Efter denne bestemmelse skal det betragtes som en skærpende omstændighed, at der  ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor,  tidligere er givet forbud eller påbud for samme eller tilsvarende forhold eller  ved overtrædelsen er opnået eller tilsigtet en økonomisk fordel for den pågældende selv eller andre.
Anklagemyndigheden skal i stedet forelægge disse sager for Søfartsstyrelsen med anmodning om en udtalelse om den konkrete sag, herunder Søfartsstyrelsens indstilling til en eventuel bøde.
Se i øvrigt rigsadvokatmeddelelsen, afsnittet om Særlov  Samarbejdet med særmyndigheder i særlovssager.
5.1. Krav til sikkerhedsudstyr Manglende redningsvest, anvisninger for brugen ej fulgt ¬Bødepåstanden er som udgangspunkt pr. overtrædelse (pr. manglende redningvest):
 Der skal som udgangspunkt ske absolut kumulation ved flere overtrædelser til samtidig pådømmelse.
 Baggrunden for de angivne bødepåstande:
Bekendtgørelse nr. 1687 af 12. december 2016 er udstedt i medfør af søsikkerhedsloven.
I forarbejderne til denne lov (LSF 100 2009/1), i de specielle bemærkninger til § 1, nr. 23 og 25, er indsat et skema over de forudsatte bødetakster for overtrædelser af søsikkerhedslovgivningen.
Det fremgår af dette skema, at skibsførere skal have en bøde på 5.000 kr. for almindelige overtrædelser.
Rigsadvokaten har dog fastsat bødepåstanden i disse tilfælde til 1.500 kr. pr. overtrædelse.
Rigsadvokaten har blandt andet lagt vægt på, at der er tale om overtrædelser i forbindelse med fritidssejlads, samt strafpåstanden for overtrædelse af lignende bestemmelser i færdselsloven om manglende sikkerhedsudstyr som eksempelvis undladelse af at anvende sikkerhedssele i motorkøretøj eller undladelse af at anvende styrthjelm ved motorcykel eller knallertkørsel.
 Udgangspunktet om absolut kumulation følger af ovennævnte forarbejder.
 Anklagemyndigheden skal i gentagelsestilfælde som udgangspunkt nedlægge påstand om skærpet bøde.
5.2. Krav til besætningen/føreren 5.2.1. Uddannelseskrav Ved flere overtrædelser skal der som udgangspunkt ske absolut kumulation.
 Anklagemyndigheden skal i gentagelsestilfælde som udgangspunkt nedlægge påstand om en skærpet bøde.
 Baggrunden for de angivne bødepåstande:
Rigsadvokaten har ved fastsættelsen af bødepåstandene lagt vægt på forarbejderne til lov nr. 493 af 12. maj 2010 om ændring af blandt andet lov om sikkerhed til søs.
Det fremgår heraf (LSF 100, de specielle bemærkninger til § 1, nr. 23 og 25), at bødeniveauet for skibsføreren som udgangspunkt er en bøde på 1.000 kr. for formelle overtrædelse samt en bøde på 5.000 kr. for almindelige overtrædelser.
Det fremgår endvidere, at tilsvarende bødeniveau forudsættes anvendt ved blandt andet overtrædelser af lov om skibes besætning (skibsbesætningsloven), som indebærer (potentiel) fare for mennesker, skib og miljø, f.eks. anvendelse af besætningsmedlemmer uden foreskrevne uddannelser eller beviser.
Bekendtgørelse nr. 1724 af 18. december 2017 (speedbådsførerbekendtgørelsen)) og bekendtgørelse nr. 1725 af 18. december 2017 (vandscooterfører-bekendtgørelsen) er udstedt i medfør af skibsbesætningsloven.
 Udgangspunktet om absoult kumulation følger ligeledes af forarbejderne.
 Bødepåstanden for undladelse af at medbringe speedbåds- og vandscooterførerbevis svarer i øvrigt til bødepåstanden for undladelse af at medbringe kørekort efter færdselslovens § 56, stk. 1.
5.2.2. Forsikringspligt Speedbåde med en skroglængde under 15 meter, vandscootere og lignende fartøjer Baggrunden for de angivne bødepåstande Bødepåstanden for manglende ansvarsforsikring svarer i øvrigt til den på færdselslovsområdet.
 Som det endvidere er tilfældet på færdselslovsområdet, forudsættes den anførte bødetakst anvendt ved overtrædelser, hvor forsikringen ikke har været holdt i kraft i en kortvarig periode.
Er der tale om en længerevarende periode, må det antages, at bøden skal afspejle det beløb, der er sparet på forsikringspræmien, jf.
TfK 2001.538/2Ø, hvor bøden for at have ført en uindregistreret og uforsikret bil i en periode på 1 år og 4 måneder blev fastsat til 10.000 kr. under hensyn til, at T ikke havde betalt vægtafgift på 2.500 kr. og forsikringspræmie på 7.200 kr. i perioden.
 Bødepåstanden for manglende medbringelse af certifikat for gyldig forsikring svarer til sammenlignelige overtrædelser vedrørende manglende medbringelse af tilladelser mv. efter færdselsloven f.eks. særtransporttilladelser.
5.3. Hastighedsovertrædelser Vandscooterbekendtgørelsens § 3, stk. 2, jf. § 7, stk. 1 Baggrunden for de angivne bødepåstande:
 Vandscooterbekendtgørelsen (bekendtgørelse nr. 23 af 6. januar 2012 om regulering af ikke-erhvervsmæssig sejlads på søterritoriet med vandscootere m.v.) er udstedt i medfør af naturbeskyttelseslovens § 29, stk. 1, og § 89, stk. 3.
Rigsadvokaten har ved fastsættelsen af bødepåstandene lagt vægt på det vejledende bødeniveau for overtrædelse af naturbeskyttelsesloven, der er angivet i forarbejderne til lov nr. 179 af 24. februar 2015 om ændring af lov om planlægning og lov om naturbeskyttelse (de almindelige bemærkninger, pkt. 2.2.2.2). Det fremgår heraf, at bødeniveauet for overtrædelser af regler i naturbeskyttelsesloven eller regler udstedt i medfør af loven, i førstegangstilfælde i almindelighed bør være på minimum 5.000 kr.
Hvis der foreligger skærpende omstændigheder, bør bødeniveauet i førstegangstilfælde i almindelighed være på minimum 10.000 kr.
Det fremgår videre, at der i andengangstilfælde bør ske en fordobling af bødestørrelsen.
Overtrædelse af lokalt fastsatte hastighedsbegrænsninger Baggrunden for de angivne bødepåstande:
 Der kan i medfør af havnelovens § 15, stk. 1 og 2, og/eller ordensbekendtgørelsens § 14, stk. 2, være fastsat lokale reglementer for de enkelte havne og kyststrækninger med lokale hastighedsbegrænsninger.
 Da disse hastighedsovertrædelser er sammenlignelige med overtrædelser af vandscooterbekendtgørelsen, er det Rigsadvokatens opfattelse, at anklagemyndigheden som udgangspunkt skal nedlægge de tilsvarende bødepåstande som ved overtrædelse af vandscooterbekendtgørelsen.
5.4. Øvrige overtrædelser af vandscooterbekendtgørelsen og tilsvarende lokale reglementer Baggrunden for de angivne bødepåstande:
Rigsadvokaten har ved bødepåstandene lagt vægt på det vejledende bødeniveau for overtrædelse af naturbeskyttelsesloven, der er angivet i forarbejderne til lov nr. 179 af 24. februar 2015 om ændring af lov om planlægning og lov om naturbeskyttelse (de almindelige bemærkninger, pkt. 2.2.2.2). Det fremgår heraf, at bødeniveauet for overtrædelser af regler i naturbeskyttelsesloven eller regler udstedt i medfør af loven, i førstegangstilfælde i almindelighed bør være på minimum 5.000 kr.
Hvis der foreligger skærpende omstændigheder, bør bødeniveauet i førstegangstilfælde i almindelighed være på minimum 10.000 kr.
Det fremgår videre, at der i andengangstilfælde bør ske en fordobling af bødestørrelsen.
Overtrædelse af tilsvarende lokale reglementer Der kan i medfør af havnelovens § 15, stk. 1 og 2, og/eller ordensbekendtgørelsens § 14, stk. 2, være fastsat lokale reglementer for de enkelte havne og kyststrækninger med angivelse af forbudszoner.
 Da disse overtrædelser er sammenlignelige med overtrædelser af vandscooterbekendtgørelsen, er det Rigsadvokatens opfattelse, at anklagemyndigheden som udgangspunkt skal nedlægge de tilsvarende bødepåstande som ved overtrædelse af vandscooterbekendtgørelsen.
5.5. Andre overtrædelser Baggrunden for de angivne bødepåstande:
Rigsadvokaten har ved fastsættelsen af bødepåstandene taget udgangspunkt i forarbejderne til lov nr. 493 af 12. maj 2010 om ændring af blandt andet lov om sikkerhed til søs.
Det fremgår heraf (LSF 100, de specielle bemærkninger til § 1, nr. 23 og 25), at bødeniveauet for skibsføreren som udgangspunkt er en bøde på 1.000 kr. for formelle overtrædelse samt en bøde på 5.000 kr. for almindelige overtrædelser.
 De ovennævnte bekendtgørelser er alle udstedt med hjemmel i søsikkerhedsloven.
6. Efter dom 6.1. Domme til Vidensbasen Anklagemyndigheden skal indsende endelige domme til anklagemyndighedens Vidensbase.
 Kun endelige domme må indsendes til Vidensbasen.
 Skemaer til indsendelse af domme til Vidensbasen findes i Vidensbasen på AnklagerNet.
7. Love og forarbejder Relevante love  Lovbekendtgørelse nr. 75 af 17. januar 2014, søloven  Lovbekendtgørelse nr. 72 af 17. januar 2014 om sikkerhed til søs  Lovbekendtgørelse nr. 74 af 17. januar 2014 om skibes besætning  Lovbekendtgørelse nr. 121 af 26. januar 2017 om naturbeskyttelse  Lovbekendtgørelse nr. 457 af 23. maj 2012 om havne Relevante bekendtgørelser  Bekendtgørelse nr. 462 af 11. maj 2018 om ansvarsforsikring af speedbåde med en skroglængde under 15 meter, vandscootere og lignende fartøjer  Bekendtgørelse nr. 23 af 6. januar 2012 om regulering af ikke-erhvervsmæssig sejlads på søterritoriet med vandscootere m.v.
  Bekendtgørelse nr. 1351 af 29. november 2013 om sejladssikkerhed ved entreprenørarbejder og andre aktiviteter mv. i danske farvande.
  Bekendtgørelse nr. 779 af 18. august 2000 om regler for sejlads m.m. i visse danske farvande.
  Bekendtgørelse nr. 135 af 4. marts 2005 om forbud mod sejlads, ankring og fiskeri mv. i visse områder i danske farvande.
  Bekendtgørelse nr. 848 af 14. oktober 1992 om redningsveste i mindre fartøjer.
  Bekendtgørelse nr. 232 af 22. marts 2006 om uddannelseskrav m.v. til førere af visse motordrevne fritidsfartøjer med en skrotlængde under 15 meter (speedbådsfører-bekendtgørelsen).
  Bekendtgørelse nr. 1083 af 20. november 2009 om søvejsregler.
