 Da en af det kommunale skattevæsen på grundlag af en urigtig F  

 54-erklæring afgivet udtalelse ikke var bindende, og da forholdene i øvrigt -  

 i overensstemmelse med en af den stedlige kriminalret afsagt dom - ikke kunne  

 begrunde fritagelse for fuld skattepligt her til landet, blev  

 amtsligningsrådets afgørelse herom stadfæstet.
 A klagede over, at amtsligningsrådet for indkomstårene 1976 til 1980  

 inklusive havde anset ham for fuldt skattepligtig her i landet efter  

 kildeskattelovens § 1, nr. 1.
Det var oplyst, at klageren den 1. august 1976 havde meldt flytning til Spanien, og at han fra denne dato havde  

 selvangivet sin skattepligtige indkomst og formue efter reglerne for  

 begrænset skattepligtige personer.
Efter fremlæggelse af en F 54-erklæring,  

 attesteret af borgmesteren i Malaga, havde X kommunes skattevæsen ved  

 skrivelse i oktober 1976 meddelt klageren, at man havde anset hans fulde  

 skattepligt efter kildeskattelovens § 1 for ophørt med udgangen af juli 1976,  

 og at han med virkning fra den 1. august 1976 var begrænset skattepligtig i  

 henhold til kildeskattelovens § 2.
Skattemyndighederne havde efterfølgende konstateret, at den fremlagte F  

 54-erklæring ikke havde været gyldig med henblik på afkræftelse af  

 skattepligtsforholdene til Danmark, idet erklæringen ikke var attesteret af  

 rette myndighed, nemlig Delegacion de Hacienda.
De spanske skattemyndigheder  

 havde ved skrivelse i februar 1982 meddelt de danske skattemyndigheder, at  

 man ikke kendte klageren i skattesystemet i Spanien.
Kriminalretten i X statuerede ved en i september 1987 afsagt dom, at  

 klageren efter den 1. august 1976 fortsat måtte anses at have haft bopæl i  

 Danmark, jf. kildeskattelovens § 1, nr. 1. Af dommens præmisser fremgik, at  

 klageren under forretningsrejser i det øvrige udland havde opgivet sit  

 hjemsted som X og i øvrigt havde optrådt som dansk forretningsmand.
I  

 forbindelse med erhvervelsen af ejerlejlighed i Spanien og flytning dertil  

 havde han i øvrigt forbeholdt sig bolig på sit anpartsselskabs kontor og  

 havde haft mulighed for at bo på sin forhenværende ægtefælles bopæl.
Klageren  

 påstod amtsligningsrådets afgørelse omstødt, idet han gjorde gældende, at  

 denne var foretaget i strid med gældende skatte- og retsregler.
Til støtte  

 herfor anførte han, at han mente, at amtsligningsrådet var bundet af  

 skattevæsenets tilkendegivelse af oktober 1976 vedrørende hans  

 skattepligtsforhold.
Amtsligningsrådet kunne ikke se bort fra en i  

 kriminalretten i X af anklagemyndigheden afgiven proceserklæring vedrørende  

 den fremlagte F 54-erklæring.
Endvidere var skattemyndighederne allerede på  

 det tidspunkt, hvor ligningen for indkomståret 1976 blev foretaget, i  

 besiddelse af alle nødvendige oplysninger.
Landsskatteretten fandt, at amtsligningsrådet ikke var bundet af den af  

 det lokale skattevæsen afgivne udtalelse fra oktober 1976, da denne var  

 afgivet på et forkert grundlag.
Retten lagde herved vægt på, at  

 retssikkerhedshensynene ikke kunne anses for tilsidesat i nærværende sag, der  

 vedrørte spørgsmålet, om klageren ved sine bolig- og opholdsmæssige  

 dispositioner gennem årene måtte anses at have bevaret bopæl her i landet.
 Landsskatteretten fandt endvidere, at den afgivne proceserklæring alene  

 havde relation til straffespørgsmålet, samt at spørgsmålet om, hvorvidt  

 skattekravet eventuelt var forældet, faldt uden for Landsskatterettens  

 bedømmelse.
 Da Landsskatteretten i overensstemmelse med den af kriminalretten i X  

 afsagte dom kunne tiltræde, at klageren fortsat efter den 1. august 1976 var  

 fuldt skattepligtig efter kildeskattelovens § 1, nr. 1, blev  

 amtsligningsrådets afgørelse stadfæstet.
 LV 1987, A 1.1. og 1.2.
