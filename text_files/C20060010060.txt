Vejledning  

 om samtykke til lægevidenskabelige  

  

 obduktioner m.v. (hospitalsobduktioner) (Til landets sygehuse) 1. Indledning Sundhedsloven, lov nr. 546 af 24. juni 2005, indeholder i § 187  

 regler for de samtykkekrav m.v., der skal være opfyldt, for at der kan  

 foretages lægevidenskabelig obduktion.
 § 187   

 har følgende ordlyd:
 »Obduktion i lægevidenskabeligt øjemed og i forbindelse hermed  

 udtagelse af væv og andet biologisk materiale kan efter reglerne i  

 stk. 2-5 foretages på en person, som er død på eller som død er indbragt  

 til et sygehus eller en lignende institution.
Stk. 2.  

  

 Obduktion må foretages, såfremt  

 afdøde efter sit fyldte 18. år skriftligt har givet sit samtykke til  

 obduktion.  

 Har afdøde givet sit samtykke til obduktion under forudsætning af de  

 pårørendes  

 accept, skal denne foreligge.
I andre tilfælde må obduktion ikke finde sted,  

 såfremt afdøde eller afdødes nærmeste har udtalt sig derimod, eller indgrebet  

 må antages at stride mod afdødes eller de nærmestes livsopfattelse, eller  

 såfremt særlige omstændigheder i øvrigt taler mod indgrebet.
Stk. 3.  

  

 Uden for de i stk. 2 nævnte  

 tilfælde skal afdødes nærmeste, hvis opholdssted kendes, underrettes om den  

 påtænkte obduktion med anmodning om at give tilladelse hertil.
Obduktion må  

 herefter foretages, såfremt afdødes nærmeste giver samtykke til indgrebet.  

 Ønsker afdødes nærmeste ikke at tage stilling til det påtænkte indgreb, skal  

 der oplyses om adgangen til at modsætte sig obduktion inden for 6 timer efter  

 underretningen som nævnt i 1. pkt.
Obduktion må tidligst foretages 6 timer  

 efter denne underretning, medmindre afdødes nærmeste forinden har givet  

 samtykke til obduktion.
 Stk. 4.  

  

 Er afdøde under 18 år, må  

 obduktion kun foretages, såfremt forældremyndighedens indehaver har samtykket  

 heri.
Stk. 5.  

  

 Obduktion må først foretages,  

 når ligsyn er foretaget.
Obduktion må ikke finde sted, såfremt der skal  

 foretages retslægeligt ligsyn eller retslægelig obduktion.« 1.1 Folder Sundhedsstyrelsen har udarbejdet folderen Tag stilling til  

 obduktion, der indeholder information om, hvad en obduktion er og  

 formålet  

 hermed.
Folderen indeholder et kort (obduktionskort), der giver borgeren  

 mulighed for at give sin holdning til kende.
2. Formålet med vejledningen Vejledningens formål er at orientere lægerne om reglernes indhold  

 og betydning og om de forpligtelser, der påhviler lægerne i forbindelse med,  

 at  

 der skal foreligge samtykke til lægevidenskabelige obduktioner m.v.
3. Obduktion må foretages 3.1  

 Skriftligt samtykke fra afdøde Obduktion må foretages, såfremt afdøde efter sit fyldte 18. år  

 skriftligt har givet sit samtykke til obduktion, og dette samtykke i øvrigt  

 ikke må anses for tilbagekaldt eller ugyldigt.
Afdødes samtykke kan enten være, 1.  

 	  

 samtykke til  

 obduktion med et lægevidenskabeligt formål, eller 2.  

 	  

 samtykke til obduktion  

 med et lægevidenskabeligt formål samt tilladelse til, at der også må udtages  

 visse typer af væv og andet biologisk materiale til brug for  

 patientbehandling.
 Hvis der foreligger et skriftligt samtykke fra afdøde kan de nærmeste  

 pårørende ikke modsætte sig indgrebet, medmindre afdøde har bestemt, at  

 tilladelsen er givet under forudsætning af de pårørendes accept.
3.2  

 Samtykke fra afdødes nærmeste pårørende Foreligger der ikke et skriftligt samtykke fra afdøde eller er  

 afdødes samtykke givet under forudsætning af de nærmeste pårørendes accept,  

 må  

 obduktion foretages, såfremt der foreligger et udtrykkeligt (direkte) eller  

 stiltiende (indirekte) samtykke til obduktion fra afdødes nærmeste pårørende,  

 jf. punkt  

  

 5.3  

  

 , hvis opholdssted kendes.
De nærmeste pårørendes samtykke kan enten være, 1  

 	  

 samtykke til  

 obduktion med et lægevidenskabeligt formål, eller 2.  

 	  

 samtykke til  

 obduktion med et lægevidenskabeligt formål samt tilladelse til, at der også  

 må  

 udtages visse typer af væv og andet biologisk materiale til brug for  

 patientbehandling.
3.2.1 Ingen  

 nærmeste pårørende eller ukendt opholdssted Efterlader afdøde sig ingen nærmeste pårørende, eller kendes den  

 eller de nærmestes opholdssted ikke, må obduktion foretages jf. dog punkt  

 4.1.
 3.3  

 Donorregisteret m.v.
I alle tilfælde af samtykke til obduktion med et  

 lægevidenskabeligt formål, der tillige indeholder tilladelse til, at der i  

 forbindelse med obduktionen må udtages visse typer af væv og andet biologisk  

 materiale til brug for patientbehandling, jf. punkt  

  

 3.1  

  

 nr. 2, og punkt  

  

 3.2  

  

 nr. 2, og i tilfælde, hvor afdøde ikke efterlader sig nærmeste pårørende  

 m.v., jf. punkt  

  

 3.2.1  

  

 , skal det undersøges, først og fremmest ved  

 henvendelse til Donorregisteret, om afdøde har nedlagt forbud mod  

 organdonation, helt eller delvist.
Hvis der således f.eks. er nedlagt forbud  

 mod, at hornhinder eller hud udtages i transplantationsøjemed, må det  

 omhandlede væv heller ikke udtages i forbindelse med obduktion.
4. Obduktion må ikke foretages 4.1  

 Tilkendegivelse i øvrigt fra afdøde eller de nærmeste pårørende I andre tilfælde end nævnt under punkt 3.1 og punkt 3.2 må  

 obduktion ikke foretages, såfremt afdøde eller afdødes nærmeste pårørende har  

 udtalt sig derimod, eller indgrebet må antages at stride mod afdødes eller de  

 nærmeste pårørendes livsopfattelse (f.eks. religiøse opfattelse), eller  

 såfremt  

 særlige omstændigheder i øvrigt taler mod indgrebet (f.eks. hvor en udlænding  

 dør her i landet).
 Det vil normalt være afdødes nærmeste pårørende, der oplyser om en  

 sådan tilkendegivelse fra afdøde eller om dennes holdning.
5. Underretning m.v. af de nærmeste pårørende, hvis  

 opholdssted kendes 5.1  

 Underretning og information Der kræves normalt kun underretning m.v. om den påtænkte obduktion  

 af en af afdødes nærmeste pårørende.
 Et samtykke (udtrykkeligt eller stiltiende) fra afdødes nærmeste  

 pårørende til obduktion skal baseres på information fra en læge.
 Informationen skal indeholde:
1)  

 	  

 Underretning om den  

 påtænkte obduktion, 2)  

 	  

 oplysning om formålet  

 med obduktion, 3)  

 	  

 oplysning om, at det  

 er muligt a)  

 	  

 at give samtykke til  

 obduktion med et lægevidenskabeligt formål eller b)  

 	  

 at give samtykke til  

 obduktion med et lægevidenskabeligt formål samt tilladelse til, at der også  

 må  

 udtages visse typer af væv og andet biologisk materiale til brug for  

 patientbehandling, 4)  

 	  

 oplysning om omfanget  

 af obduktionen, herunder om særlige forhold, f.eks. særlige  

 præparationsprocedurer  

 og den tidsmæssige konsekvens heraf, 5)  

 	  

 oplysning om  

 udtagelse af væv og andet materiale til lægevidenskabeligt eller  

 undervisningsmæssigt  

 brug, og i den forbindelse om materialet vil blive lagt tilbage i liget igen  

 eller vil blive destrueret som bortopereret væv, og 6)  

 	  

 en anmodning om  

 samtykke til obduktionsindgrebet.
 Omfanget af informationen, som den enkelte har behov for for at  

 kunne tage stilling til obduktion, må forventes at variere fra person til  

 person og skal afpasses den enkeltes behov og ønsker.
Ønsker afdødes nærmeste pårørende ikke at tage stilling til  

 spørgsmålet om obduktion, skal der oplyses om 7)  

 	  

 adgangen til at  

 modsætte sig obduktion inden for 6 timer efter underretningen.
Er der ikke inden 6 timers fristens udløb fremkommet et forbud mod  

 obduktion, kan denne foretages.
Dog kan obduktion foretages inden fristens  

 udløb, såfremt afdødes nærmeste pårørende har givet udtrykkeligt samtykke.
5.2  

 Opholdssted Underretning m.v. om den påtænkte obduktion og anmodning om  

 samtykke hertil, skal kun ske til afdødes nærmeste pårørende, hvis  

 opholdssted  

 kendes, herunder også det formodede opholdssted, som f.eks. et feriested  

 eller  

 lignende.
 Kendes opholdsstedet for en af afdødes nærmeste pårørende, men der  

 ikke kan opnås kontakt, må obduktion ikke foretages.
5.3 De  

 nærmeste pårørende Ved afdødes nærmeste pårørende forstås først og fremmest afdødes  

 samlevende ægtefælle eller samlever, slægtninge i lige linie og alt efter de  

 konkrete forhold søskende.
Også adoptivbørn og plejebørn vil som hovedregel  

 være omfattet.
Efter omstændighederne, navnlig hvor afdøde ikke har efterladt  

 sig ægtefælle, samlever eller børn, vil slægtninge, som afdøde var nært  

 knyttet  

 til eller nært besvogret med, være at anse som afdødes nærmeste pårørende.
 Det er tilstrækkeligt, at der er givet samtykke fra en af de  

 personer, der i det konkrete tilfælde må henregnes til afdødes nærmeste  

 pårørende.
 Det skal dog understreges, at der ikke foreligger samtykke til  

 obduktion, såfremt blot en af de personer, der hører til kredsen af afdødes  

 nærmeste pårørende, har udtalt sig imod indgrebet eller har tilbagekaldt sit  

 samtykke, inden indgrebet er foretaget.
 Har afdødes nærmeste pårørende ikke givet samtykke til  

 obduktionsindgrebet, afskærer et efterfølgende forbud mod obduktion fra blot  

 en  

 enkelt af de nærmeste pårørende indgrebet.
6. Afdøde under 18 år Er afdøde under 18 år, må obduktion kun foretages, såfremt  

 forældremyndighedens indehaver har givet udtrykkeligt samtykke til indgrebet.
7. Obduktionstidspunkt Obduktion må først foretages, når ligsyn er foretaget.
 Obduktion må ikke finde sted, såfremt der skal foretages  

 retslægeligt ligsyn eller retslægelig obduktion.
8. Journalføring Det skal af patientjournalen fremgå, hvem der har givet samtykke  

 til obduktion og i hvilken form, ligesom der skal føres nøjagtige optegnelser  

 vedrørende informationen af de nærmeste pårørende.
 Det skal af patientjournalen tillige fremgå, hvad der er givet  

 samtykke til, og hvilken læge, der har indhentet samtykke fra afdødes  

 nærmeste  

 pårørende.
9. Ansvar Den læge, der foretager obduktionsindgrebet skal forud for  

 indgrebet sikre sig, at betingelserne i sundhedslovens § 187 for  

 foretagelse af lægevidenskabelig obduktion m.v. er opfyldt.
10. Ikrafttrædelse Vejledningen træder i kraft den 1. januar 2007.
