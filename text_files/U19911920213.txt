 Resume (udarbejdet af Socialministeriet) Godtgjort, at der var den  

 fornødne årsagsforbindelse mellem arbejdsskaden og den utjenestedygtighed,  

 som førte til afskedigelsen, hvorefter der blev tilkendt tilskadekomstpension  

 efter tjenestemandsreglerne.
Københavns Amtskommune (adv.
Mariann Norrbom) mod T (adv.
Thomas Rørdam e.o.).
 ØSTRE LANDSRETS DOM 13. NOVEMBER 1989 (9. AFD.) (Kjær, Melchior, Hanne  

 Duetoft).
Under denne sag, der er anlagt den 22. marts 198. har sagsøgeren T påstået  

 sagsøgte Københavns Amtskommune dømt til at anerkende, at sagsøger i  

 forbindelse med afskedigelsen fra hendes stilling som socialrådgiver ved  

 Københavns Amtskommune med virkning fra udgangen af maj måned 1983 er  

 berettiget til pension i medfør af § 8, stk. 1 i pensionsregulativ for  

 Københavns Amtskommune.
Sagsøgte er samtidig påstået dømt til at betale  

 488.557,55 kr., svarende til pension for tiden fra den 1. juni 1983 til den  

 24. april 1987, med tillæg af sædvanlig procesrente fra de respektive  

 forfaldstidspunkter for udbetaling, til betaling sker.
Sidstnævnte påstand er  

 nedlagt den 7. november 1988.
 Sagsøgeren har under domsforhandlingen frafaldet en subsidiær påstand om  

 berettigelse til pension i medfør af pensionsregulativets § 2, stk. 1.
 Sagsøgte har påstået frifindelse under henvisning til, at der ikke er den  

 nødvendige årsagssammenhæng mellem skaden den 18. november 1981 og den  

 utjenstdygtighed, som førte til afskedigelsen den 24. februar 1983.
 Sagsøgte er enig i, at pensionen fra den 1. juni 1983 til den 24. april  

 1987, såfremt betingelserne efter § 8, stk. 1, må anses for opfyldte, udgør  

 det påstævnte beløb.
 Der er meddelt sagsøgeren fri proces under sagen.
 § 8, stk. 1 i pensionsregulativet er sålydende:
»Finder afsked sted på grund utjenstdygtighed, som er forårsaget af,  

 at der under udførelsen af tjenesten er overgået tjenestemanden en  

 tilskadekomst, er han berettiget til den egenpension, der gælder for en  

 pensionsalder på 37 år.« Parterne er enige om, at der ikke er realitetsforskel mellem denne regel  

 og den tilsvarende bestemmelse i § 8, stk. 1, i lov om tjenestemandspension,  

 der beskriver tilskadekomst som en tilskadekomst, der begrunder erstatning  

 for tab af erhvervsevne i henhold til lov om arbejdsskadeforsikring.
 Af sagen fremgår, at T, der er født i 1940, pr. 1. maj 1974 blev  

 tjenestemandsansat som socialrådgiver under Københavns Amts sygehuse.
Den 18. november 1981 pådrog T sig en skade på sin arbejdsplads, Herlev  

 Sygehus, idet hun gled på et nyvasket gulv.
Den 4. maj 1982 blev hun  

 undersøgt afElsebeth Nielsen, speciallæge i fysiurgi og rehabilitering, der i  

 en erklæring af 6. maj 1982 til T's læge Hans Ostenfeld udtalte:
»Siden skolealderen belastningsprovokerede lændesmerter.
Konsulteret  

 OH i 20-års alderen, fik konstateret holdninganomali og blev tilrådet  

 Mensendieck gymnastik og svømning.
Har til delse fulgt sidste ård.
Har aldrig  

 haft korset.
 1978 indlagt KASGl. fysiurgisk afdeling på mistanke om mere universel  

 inflammatorisk ledlidelse, hvilket blev afkærftet.
 Fysioterapi inkl. traktion har haft en vis effekt, kiropraktisk minus  

 effekt.
 Aktuelle:
November 81 kraftigt torsionstraume af hele columna, da pt. gled på glat  

 gulv.
I starten mest generet af nakkesmerter og svimmelhed, som bedredes på  

 kiropraktorbehandling, men fortsat er generende ledsaget af  

 følesforstyrrelser i venstre ansigtshalvdel.
Siden traumet har pt. haft lave lændesmerter med forbigående udstråling  

 til bag- og lateralsiden af venstre femur til midt på crus.
Ingen hotenyse  

 aggravation, ingen sphinterforstyrrelser.
Tilstanden bedret indenfor de sidste uger, men på. føler sig fortsat stiv  

 og træt i lænd - - - Konklusion:
Recidiverende lændehold hos 40-årig kvinde med belastningssymptomer far  

 lænd siden skolealderen.
Obj. findes holdningsanomali, distinkt ømhed af L  

 4-5 samt hypermobilitet af bevægesegmentet.
Derttil kommer spændingshovedpine  

 og svimmelhed efter torsionstraume af cervikalcolumna, for knapt 1/2 år  

 siden.
Pt. henviser til rtg. af columna carvicalis og lumbalis 1. m.h.p.  

 mobilisering af fixerede segment, 2. m.p.p. plan for stabiliserende øvelser.  

 Pt. medgives øvelsesprogram for cervikalomna og lænd, tilrådes svømmetræning  

 mindst 1 time ugl.« T belv sygemeldt den 13. august 1982 og blev den 8. oktober 1982 efter  

 henvisning fra speciallæge Esther Nielsen indlagt på Frederiksborg  

 Amtssygehus i Hillerød.
Den 15. oktober s.å. blev der afgives sålydende  

 erklæring til læge Hns Ostenfeld:
 - - - »42-årig kvinde, der siden 20-års alderen har haft tendens til  

 recidiverende længehold.
De seneste år har der været ca. 2 uprovokerede lændehold om året, ofte med  

 udstråling til ve. ben langs siden af famur, lat. siden f crus.
November 1981  

 fik pt. i forbindelse med fald på et glat gulv et indirekte  

 forvridningstraume.
Sidan da har der været næsten konstante lavtsiddene  

 lændesmerter med udstråling som ovenfor nævnt.
Indimellem har der ligeledes  

 været udstrålende smerter til hø. ben samt paræstesier i de midterste tæer på  

 hø. fod.
Er forsøgt behandlet med stræk med god effekt.
Der har ikke været  

 effekt af antiflogistica.
 Inden aktuelle indlæggelse tiltagende gener fra lænden samt med  

 udstrålende smerter, har forsøgt sengeleje ca. 3 uger i hjemmet, med god  

 effekt, indl. da det er vanskeligt at gennemføre konservativ behandling  

 derhjemme.
Obj. findes lændalordosen affladet.
Der er let indskærnket sidebøjninger,  

 ingen direkte ømhed svarende til columna.
Endvidere en lettere scoliose med  

 torsion.« - - - Ved en skrivelse af 9. november 1982 gav læge Ingrid Galatius til Herlev  

 Sygehus følgende oplysninger vedrørende T's sygdomsforløb:
»Pt. pådrog sig nov. 81 et forvridningstraume, idet hun gled på glat  

 gulv på sin arbejdsplads.
Herefter fremkom rygsmeter for hvilke hun  

 kortvarigt var sygemeldt inov.
Har siden gået til behandlinger herfor og  

 bliver igen sygemeldt 13.8. Under denne sygemelding sengeliggende i hmemmet,  

 senere indlagt på Centralsygehuset i Hillerød.
Pt. er nu sudskrevet pr.  

 15.10., går fortsat til ambulant kontrol og er i fortsat optræning.
Siden  

 udskrivelse oppegående og siden d. 4.11. kunnet færdes udenfor hjemmet.
Vi  

 vil formode, at pt. kan blive arbejdsfør efter ca. 4 ugers fortsat  

 sygemelding - - -» Københavns Amtskommune meddelte ved en skrivelse af 5. januar 1983 T  

 følgende:
 »Fra Københavns Amts Sygehus i Herlev har man modtaget meddelse om at  

 De pr. 3. november 1982 har oppebåret løn under sygdom i ialt 120 dagen inden  

 for 12 på hinanden følgende måneder.
 På baggrund af den modtagne lægeerklæring har amtskommunen forelagt sagen  

 for Nævnet for Helbredsbedømmelser i tjenestemandssager.
 Nævnet har nu udtalt, at der efter de foreliggende oplysninger er lægeligt  

 grundlag for afsked på grund af svagelighed.
Amtskommunen er på dette grundlag sindet at indstille, at De afskediges  

 fra Deres stilling som socialrådgiver ved Amtssygehuset i Herlev med udgangen  

 af april måned 1983 på grund af svagelighed - - -» I januar 1983 indgav Herlev Sygehus skadesanmeldelse vedrørende uheldet  

 den 18. november 1981. spørgsmålet om afskedigelse og arbejdsulykke drøftedes  

 på et møde mellem Københavns Amtskommune og Dansk Socialrådgiverforening.  

 Amtskommunen fastholdt indstillingen om afdkedigelse og meddelte ved  

 skrivelse af 24. februar 1983 T afsked på grund af Svagelighed.
 I en skrivelse af 7. april 2983 til socialrådgiverfoeeningen fastholdt  

 amtskommunen afskedigelsen og oplyste, at T i perioden 10. maj 1974-31.  

 december 1982 var registreret med følgende fravær:
»1974 12 dage 1975 134 dage 1976 20 dage 1977 85 dage 1978 79 dage 1979 46 dage 1980 47 dage 1981 55 dage 1982 151 dage I alt 629 dage« Efter anmodning fra Kommunernes Gensidige Forsikringsselskab foretog  

 overlæge Jørgen Therkelsen, Neuromedicinsk Afdeling, Centralsygehuset  

 Hillerød, den 1. februar j1984 undersøgelse af T og udtalte i en erklæring af  

 6. februar 1984 følgende:
 »På foranledning af Deres brev af 6.1. har jeg den 1.2. undersøgt  

 ovenstående, som ikke er mig bekendt fra tidligere, men som legitimerede sig  

 ved tilsigelsen.
 Sygehistorie:
 Siden ungdommen har hun lidt af migræne - nu aftagende. 1978 fysiurgisk  

 afdeling glostrup på .............
Af sygehusets jounal fremgår, at pt. har lidt af recidiverende lændehold  

 siden 20-års alderen.
Dette mener pt. nok er noget overdrevt, idet hun første  

 gang fik lændehold 22 år gammel og først indenfor de sidste ca. tre år har  

 haft ischiassmerter i venstre ben.
 Hun er dog undersøgt5 OHK 1967, hvor røntgen skal have vist  

 holdningsanomali.
Hun har gennem årene fået enkelte serier af fysioterapi med god virkning.  

 - - - Nuværende ulykkestilfælde:
Indtraf den 18.11.81 under arbejde som socialrådgiver på Herlev Sygehus.  

 Skadelidte gled på et nyvasket gulv, var ved at falde, retede sig op, men  

 gled så igen og forvred ryggen holt op i akken.
Der var angiveligt højlydte  

 knæk i nakke og ben.
Hun var imidlertid i stand til at hold lalancen.
Efter  

 dette tilfælde havde hun kraftig svimmelhed.
 Efter nævnte ulykkestilfælde forværredes pt.'s lænde- og nakkesmerter  

 betydeligt, der var smerteudstråling til venstre og senere også til højre  

 ben.
Hun gik til kiropraktor, som foretog manipulationer.
Hun fik medicinsk  

 behandling med NSAID.
 Februar 82 fik hun fysioterapi Stenløse (stræk og varme). Maj 82 søgte hun  

 fysiurg Elsebeth Nielsen, som konkluderede, det drejede sig om recidiverende  

 lændehold hos en 40-årig kvinde med belastningssymptomer fra lønd siden  

 skolealderen.
Objektivt fandtes holdningsanomali, distinkt ømhed af L 4,5 samt  

 hypermobilitet af bevægesegmentet.
Hertil kom spændingshovedpine og  

 svimmelhed efter torsionstraume af cervikalcolumna for knapt et halvt år  

 siden.
7.6.82 Frederikssund Sygehus, røntgen af columna lumbalis: dagens ratio  

 disci lumbalis V m.gr.
Columna recta.
Røntgen af culomna cervicalis: udrettet  

 cervikal lordose.
7.9.-15.10.82 FAC, fysiurgisk afdeling E: prolapsus disci inter  

 vertebralis lumbalis, obs. pro.
Der fandtes affladet lændelordose negativ  

 Laseque, ømhed i lændemuskulaturen.
 Behandling: Bassinøvelser, stofstøttekorset.
Hun er siden set ambulant, sidst 14.3.83, hvor pt. nævnte sig psykisk  

 reduceret, der anbefales neurologisk undersøgelse, men den blev aldrig  

 effektueret. - - - Nuværende tilstand.
 Intermitterende smerter tværs over lænden, smerterne optræder uprovokeret,  

 såvel is tående som i liggende stilling.
 Svien og brænden på udsiden af begge underben.
Paræstesier i højre storetå.
Ingen kraftnedsættelse.
Ingen hoste eller  

 bugpresseaggravation.
Ingen vandladningssymptomer.
Der er for tiden ingen  

 symptomer fra nakken.
 Tendens til sovende paræstesier i venstre kind, især når hun ophører ved  

 voltaren.
 Indenfor de sidste par år har hun bemærket hukommelsessvækkelse (kan ikke  

 huske navne på kendte personer og andre hverdagsting).
Det har generet hende i hendes arbejde.
Hun her derfor søgt IP. - - - Objektivt.
 Psykisk umiddelbart upåfaldende.
 Det viser sig imidlertid, at hun intellektuelt fungerer dårligt, hun ken  

 ikke omstrukturere et 4-cifret tal, kan ikke klare 100-7 prøven, af en  

 historie på 18 enheder kan hun kun til dels huske de 6.
 Somatisk: Sundt ydre.
 Intet abnormt ved kraniet.
 Kranienerver: normale bortset fra højresidig høresvækkelse (barndommen).
Overekstremiteter: Ingen synlige forandringer.
Der er normal kraft tonus,  

 sensibilitet, oordination og reflektser.
UE: uden synlige forandringer.
Laseque minus/minus.
Der er normal kraft og  

 reflekser.
Normal overflads- og dybdesensibilitet.
Columna: rejser sig over ende uden armstøtte.
Lænden flad uden direkte  

 eller indirekte ømhed.
Der er kun let bevægelsesindskrænkning.  

 fingergulv-afstand 10 cm.
 BT 130/80.
 Diagnose:
 Degeneration disci lombo-sacralis.
 Columna lumbalis recta.
 Traumatisk lumbago.
 Dementia præsenilis obs. pro.
 Konklusion:
43-årig socialrådgiver, som efter det oplyste tidligere har haft tendens  

 til lændehold og ischias.
Endvidere har hun lidt af aftagende migræne.
Gennem  

 de senere år hukommelsessvækkelse.
 Ved ulykkestilfælde for 15 måneder siden pådrog hun sig indirekte læsion  

 af lænd og nakke og fik efterfølgende nakkesmerter og forværring af  

 lændesmerterne.
Der har efter de foreliggende undersøgelser ikke været tegn til dikulær  

 kompression.
Røntgen har vist diskusdegeneration af 5. lændediskus.
Efter det oplyste drejer det sig om et reelt ulykkestilfælde med indirekte  

 læsion af den i forvejen syge ryg.
Skadelidte er angiveligt uden skyld i, at  

 tilfældet ikke blev anmeldt rettidigt.
 Forsikringsmæssigt drejer det sig således om forværring af forud bestående  

 sygdom.
 Ved undersøgelsen i dag er der dog kun påvist beskedne objektive  

 forandringer, som umiddelbart ikke skulle medføre erhvervsudygtighed so  

 cocialrådigver.
 Det er imidlertid skadelidte magtpåliggende, at det er sygdommen med den  

 traumatiske forværring og ikke demensen som er årsag til hendes  

 erhvervsudygtighed, som hun alene opfatter som »en følge af  

 arbejdsskade« - et forhold som åbenbart vil have konsekvenser for hendes  

 pensionsberegning.
Jeg har opfordret pt. til at lade sig indlægge i nærværende neuromedicinsk  

 afdeling til videre undersøgelse for dement respektive pseudodement.
Hun vil  

 overveje tilbuddet.' Den 19. juni 1984 traf Sikringsstyrelsen afgørelse, hvorefter T blev  

 tilkendt en erstatning som følge af arbejdsskaden, beregnet efter en mengrad  

 på 10%. Der blev samtidig gruffet afgørelse om, at arbejdsskaden ikke havde  

 medført en nedsættelse af erhvervsevnen på 15% eller derover.
 Ved brev af 16. juli 1984 indbragte T Sikringssyrelsens afgørelse for Den  

 Sociale Ankestyrelse, der den 5. februar 1986 traf følgende afgørelse:
 Efter oplysningerne om Deres indtægts- og erhvervsforhold før og efter  

 arbejdsskaden finder ankestyrelsen, at erhvervsevnetabet før fastsættes til  

 15%.
 Arbejdsskaden findes at have medført varigt men på 15%.
 Af afgørelsens sagsfremstilling fremgår blandt andet:
- - - »De lægelige følger af arbejdsskaden foreligger blandt andet  

 beskrevet i neuromedicinsk speciallægeerklæring af 6. februar 1984. - - - - - - Ved oversendelsen af sagen har Sikringsstyrelsen henvist til, at  

 mengraden er fastsat i overensstemmelse med Sikringsstyrelsens lægers  

 opfattelse og styrelsens praksis i tilsvarende sager.
Sikringsstyrlsen har endvidere anført, at erhvervsevnetabet er fastsat til  

 under 15%, idet Sikringsstyrelsen ikke har anset Deres afskedigelse som en  

 følge af en forværring af Deres ryglidelse.
De har efter det oplyste fået  

 afslag på ansøgning om invalidepension, hvilket ankestyrelsen har tiltrådt  

 ved sin afgørelse af 26. september 1985. - - -» Af en påtegning på den kopi, som sendtes til Sikringsstyrelsen, fremgår:
 »Erhvervsevnetabet er bevilget som en »slået-ud«  

 erstatning.
Mengraden er forhøjet under hensyn til den følge skaden lægeligt set har  

 haft på pågældendes psykiske tilstand - - -» T har for landsretten forklaret, at hun i 1962 fik et hold i ryggen og  

 søgte læge.
I slutningen af 1960'erne fik hun igen et hold i ryggen og blev  

 sendt til undersøgelse på Ortopædisk Hospital.
Hun fik at vide, at der ikke  

 var noget i vejen med ryggen og blev anbefalet at dyrke emnsendieck gymnastik  

 og svømning og fik at vide, at hun skulle passe på sin arbejdsstilling.
Hun  

 fik ikke nogen efterfølgende behandling.
Hun var meget træt og øm i lænden og  

 var sygemeldt.
I januar/februar 1978 var hun igen sygemeldt på grund af hold  

 i ryggen.
I sommeren 1977 var hun indlagt til observation på Glostrup  

 Sygehus.
Hun havde smerter i hofter, knæ og skuldre, og der var mistanke om  

 leddegigt forårsager af allergi.
Efter indlæggelsen fik hun gigtmedicin, som  

 hjælp.
Om fraværsregistreringen for reioden 10. maj 1974-831. december 1982 har  

 hun forklaret, at der i fraværet for 1975 er medregnet 3 måneders  

 barselsorlov og 1 måneds sygeorlov i anledning af graviditeten, som ikke må  

 medtages i sygestatistikken.
Fra begyndelsen af oktober 1978 til måske  

 begyndelsen af februar 1979 havde hun en længere samlet fraværsperiode på  

 grund af samarbejdsproblemer med den ledende socialrådgiver Hanne Reintoft.  

 Tillidskvinden oplyste, at man havde talt om problemerne, og at ledelsen  

 ville være indstillet på at acceptere en sygemelding.
Hun tilføjede, at hun  

 var klar over, at hun ikke måtte anbefale sagsøgeren en sygemelding.
I  

 januar/februar 1979 bakkede amtskommunen hende op og hun tog imod et tilbud  

 om en stilling på Herlev Sygehus.
I 1980/81 havde hun sygdomsfravær på grund  

 af muskelallergi, der medførte svære hyppige forkølelser med  

 bihulebetændelwse og øgede tilfælde af migræne.
Før arbejdsskaden havde hun i  

 1981 en uges sygefravær på grund af hold i ryggen hUn har aldrig før oktober  

 1982 modtaget hverken mundtlig eller skriftlig påtale på grund af sit fravær.
T har vedrørende uheldet den 18. november 1981 forklaret, at hun havde  

 travlt og kom gående hastigt.
Pludselig gled hun på et nyvasket gulv og  

 bøjede bagover i en forvreden stilling.
Der lød højlydte knæk i lænden og  

 nakken.
Efter uheldet gik hun ind på afdelingen og fortalte personalet, hvad  

 der var sket.
De følgende dage var hun sygemeldt på grund af forhøjet  

 temperatur og hyppige vandladninger.
Hun troede da, at hun havde  

 blærebetændelse.
Da hun kom tilbage på arbejdet, bad hun om at få skaden  

 anmeldt.
Hun misforstod instruksen og anmeldte skaden til  

 afdelingssygeplejersken.
Senere opdagede hun, at skaden skulle have været  

 anmeldt til den ledende socialrådgiver.
I december 1981 og januar 1982 fik  

 hun 2 behandlinger hos en kiropraktor og turde herefter ikke fortsætte  

 behandling3erne på grund af smerter i ryggen.
I april 1982 henvendte hun sig  

 til sin læge, der henviste hende til fysiurg Elsebeth Nielsen.
Efter  

 undersøgelsen blev hun anbefalet at holde sengen.
Herefter blev hun optrænet  

 med bassinøvelser, men måtte ophøre med behandlingerne efter 2 gange på grund  

 af smerter.
I august 1982 blev hun sygemeldt og bad i den foribndelse  

 sygehusets ledende socialrådigver om at udnersøge, hvad der var sket med  

 anmeldelsen af arbejdsskaden.
I september samme år blev hun indlagt.
Ved  

 udskrivningen i oktober 1982 havde hun det meget dårligt.
Under indlæggelsen  

 havde hun klaget over, at hun huskede dårligere.
Dette kunne eventuelt  

 skyldes medicinindtagelsen, eller at hun på grund af smerter sov dårligt om  

 natten.
Der blev ikke gjort noget ved problemet.
I begyndelsen af 1983  

 genoptog huna rbejdet, men måtte holde op efter 14 dage.
Ved undersøgelsen  

 hos overlæge Jørgen Therkelsen den 1. februar 1983 havde hun ikke længere  

 problemer med hukommelsen.
Han syntes, at problemet var interessant.
Under  

 undersøgelsen, der varede 1/2 time, gik han frem og tilbage, og hun måtte  

 bede ham sætte sig, idet hun hærer dårligt på hjre øre.
Den 27. april 1987 blev hun ansat som vikar i Frederikssund Kommune og lbe  

 efter et par måneder fastansat.
Hun har sagt stillingen op pr. 1. august  

 1989, fordi hun på grund af problemer med ryggen ikke kan klare en  

 fuldtidsstilling.
Sagsøgeren har gjort gældende, at § 8, stk. 1 i pensionsregulativet og den  

 tilsvarende bestemmelse i lov om tjenestemandspension skal ses i sammenhæng  

 med lov om arbejdssskadeforsikring.
Af forarbejderne (Folketingstidende  

 1968/69 tillæg A sp. 4022) til lov om tjenestemandspension fremgår, at det  

 har været hensigten at skabe fuld overensstemmelse med den dagældende  

 arbejdsulykkesforsikringslove.
Der må derfor sættes lighedstegn mellem  

 erstatning tilkendt efter arbejdsskadeforsikringsloven og pension på grund af  

 tilskadekomst på arbejdspladsen.
Erstatning tilkendes efter § 27 i  

 arbejdssskadeforsikringsloven ved konstateret erhvervsevnetag på 15%, hvis  

 skaden ud fra en lægelig vurdering har haft indflydelse på sygdomstilstanden.  

 Samme kriterier gælder for tilkendelse af »slået ud«-erstatning.  

 Den Sociale Ankestyrelse har på grundlag af de i sagen foreliggende  

 lægeerklæringer fastsat et erhvervsevnetab på 15%, hvilket skaber en stærk  

 formodning for, at betindelserne i pensionsvedtægtens § 8, stk. 1 er opfyldt.  

 Der er intet, der tyder på, at det sygefravær, som førte til sagsøgerens  

 afskedigelse, har været forårsaget af en før uheldet bestående lidelse.
Der  

 har været problemer med ryggen, men kun i begrænset omfang, og fraværet før  

 arbejdsulykken skyldes i det væsentlige andre forhold end ryggen.
Den eneste  

 erklæring, som ikke støtter sagsøgeren, er afgivet af overlæge Jørgen  

 Therkelsen, der ser væk fra de tidligere erklæringer og stiller diagnosen  

 dement på baggrund af en kort samtale med sagsøgeren 1 år efter  

 afskedigelsen.
Denne erklæring er indgået i Ankestyrelsens furdering og har  

 ført til fastsættelse af et erhve3rvsevnetab på 15%. Den forandring, der er  

 sket i sagsøgerens tilstand, viser klart, at der er en sammenhæng mellem  

 skaden og den utjenstdygtighed, som førte til afskedigelsen.
Efter almindelig  

 erstatningsretlig teori og praksis konstateres årsagssammenæng også i de  

 tilfælde, hvor skaden har udløst et bestående anlæg eller forværret en  

 bestående lidelse.
 Sagsøgeren har vedrørende rentepåstanden anført, at denne kan støttes på  

 rentelovens § 8, stk. 2, jfr. § 3, stk. 5, subsidiært på almindelige  

 retsgrundsætninger, idet sagsøgte må pålægges skylden for, at sagen er  

 trukket i langdrag, og ikke bør opnå en berigelse herved.
Sagsøgte har gjort gældende, at det sygdomsfravær, som førte til  

 sagsøgerens afskedigelse, ikke er forårsaget af arbejdsskaden.
Sagsøgeren  

 blev afskediget på grund af et markant højt sygdomsfravær også i tiden forud  

 for den 18. november 1981. Efter sygestatistikken har søgsøgerens  

 sygdomsfravær uner hele ansættelsen ligget væsentligt over gennemsnittet for  

 kvinder, beregnet til 6 dage årligt.
Efter lægeerklæringerne har sagsøgeren  

 lidt af recidiverende længedhold siden 20-års alderen, og efter uhelder er  

 den kun konstateret beskedne objektive forandringer.
Overlæge Therkelsens  

 erklæring, som er den eneste, der direkte tager stilling til spørgsmålet om  

 årsagssammenhængen, dokumenterer, at der ikke er en sådan.
Ankestyrelsen har  

 ganske vist konstateret et erhvervsevnetab på 15%, men har i sine præmisser  

 ikke taget afstand fra Sikringsstyrelsens begrundelse.
Tilkendelse af en  

 »slået-ud erstatning« skaber ikke formodning for årsagsforbindelse  

 mellem arbejdsskaden og utjenstdygtigheden, og en eventuel formodning er i  

 øvri8gt afkræftet af overlæge Therkelsens erklæring.
Ankestyrelsen har i  

 overensstemmelse med denne erklærning konstateret, at utjenstdygtigheden er  

 et resultat af en række omstændigheder, og har ud fra dette alene tilkendt  

 »slået ud«-erstatning.
Hændelsen i november 1981 har kun skabt en  

 forværring af en bestående sygdom, hvilket ikke kan sammenlignes med de  

 tilfælde, hvor et sygdomsanlæg bliver påvirket.
 Vedrørende sagsøgerens rentepåstand har sagsøgte anført, at kravet først  

 kan blive rentebærende fra fremlæggelsen af replik den 7. november 1988.  

 Sagsøgte har ikke trukket sagen i langdrag, idet amtskommunen ikke kendte  

 arbejdsskaden, da afskedigelsesproceduren blev indledt.
 Landsrettens bemærkninger:
Der er mellem parterne enighed om, at T den 18. november 1981 pådrog sig  

 en arbejdsskade med en indirekte læsion af ryggen til følge, og at hun ved  

 amtskommunens skrivelse af 24. februar 1983 blev afskediget på grund af  

 utjenstdygtighed.
Tvisten vedrører derfor kun spørgsmålet, om den  

 utjenstdygtighed, som førte til afskedigelsen, har færet forårsaget af  

 arbejdsskaden.
Det må efter de foreliggende oplysnigner lægges til grund, at T's  

 betydelige fravær i tiden før arbejdsulykken den 18. november 1981 i  

 væsentligt omfang skyldtes andre årsager end lidelse i ryg og lænd.
Ved  

 arbejdslulykken skete en beskadeigelse af ryggen, og T har umiddelbart efter  

 søgt læge og underrettet sin arbejdsplads om arbejdsulykken.
Hun har derefter  

 for lidelse i ryg og lænd gennemgået en række behandlinger hos kiropraktor og  

 speciallæge og blev hospitalsindlagt i oktober 1982. Den 12- måneders  

 periode, der ligger til grund for beregningen af T's 120 sygedage, begynder  

 den 3. november 1981 og vedrører således hovedsageligt tiden efter  

 arbejdsulykken.
Der er ikke i speciallæge Elsebeth Nielsens erklæring af 6.  

 maj 1982 elelr udskrivningserklærning af 15. oktober 1982 fra Frederiksborg  

 Amtssygehus i Hilleråd noget, der tyder på, at sygdomsfraværet skyldes andet  

 end arbejdslulykken, og overlæge Jørgen Therkelsens erklæring af 6. februar  

 1984 taler ikke afgørende herimod.
På grundlag af blandt andet disse  

 lægeerklæringer har Den Sociale Ankestyrelse ved sin afgørelse af 5. februar  

 1986 i medfør af § 27 i lov om arbejdsskadeforsikring fastsat erhvervsevnetab  

 på 15% som følge af arbejdsskaden.
På denne baggrund foreligger der en overvejende grad af sandsynlighed for,  

 at den helbredstilstand, som begrunder afskedigelsen, er forårsaget af  

 arbejdsulykken.
Betingelserne for pension efter pensionsregulativets § 8,  

 stk. 1, må derfor anses for opfyldt.
 Der gives herefter sagsøgeren dom i overensstemmelse med den nedlagte  

 påstand, dog således, at der alene kan tilkendes renter fra den 7. november  

 1988.
- - - I sagsomkostninger betaler sagsøgte til statskassen 28.000 kr., heraf  

 retsafgift 5.170 kr.
HØJESTERETS DOM Den indankede dom er afsagt af Østre Landsret.
 I pådømmelsen ahr deltaget ni dommere: Pontoppidan, Weber, Munch, Kiil,  

 Else Mols, Hermann, Marie-Louise Andreasen, Poul Sørensen og Per Sørensen.
 Parterne har gentaget deres påstande.
 Indstævnte har subsidiært påstået stadfæstelse.
 På forsepørgsler fra appellantens advokat har Den Sociale Ankestyrelse i  

 skrivelser af 6. august og 5. november 1990 bl.a. udtalt:
 »Ankestyrelsen fandt, at det ulykkestilfælde, pågældende var udsat  

 for den 18. november 1981, medførte en forværring af hendes forudbestående  

 ryglidelse, og at denne forværring medførte en varig erhvervsevnenedsættelse  

 på 15% og kom til at virke som den udløsende faktor for hendes arbejdsophør.
- - - »slået-ud« erstatning efter praksis tilkendes i tilfælde,  

 hvor et arbejdsophør ikke udelukkende kan anses at være begrundet i følgerne  

 efter arbejdsskaden, men hvor arbejdsskaden må anses for at have været det  

 udløsende faktor.' Af de af landsretten anførte grunde finder Højesteret, at arbejdsulykken  

 har haft væsentlig betydning for indstævntes utjenstdygtighed.
Højesteret  

 tiltræder derfor, at betingelserne for at tillægge indstævnte pension efter  

 pensionsregulativets § 8, stk. 1, er opfyldt.
 Ved Finansministeriets cirkulære nr. 107 af 29. juni 1982 er det bestemt,  

 at der ved forinket betaling af bl.a. pensionsydelser til statens  

 tjenestemænd skal betales morarenter efter rentelovens § 3. På denne baggrund  

 finder Højesteret, at det påståede pensionsbeløb i medfør af rentelovens § 8,  

 stk. 2, jfr. § 3, stk. 5 bør forrentes som påstået af indstævnte, dog  

 tidligst fra den 5. marts 1986, der ligger 1 måned efter ankestyrelsens  

 afgørelse om indstævntes krav på erstatning for tab af erhvervsevne, jfr.  

 herved lovens § 3, stk. 3.
 Med denne ændring stadfæster Højesteret dommen.
 THI KENDES FOR RET:
 Landsrettens dom bør ved magt at stande med den ændring, at appellanten,  

 københanvs amtskommune, skal betale rente svarende til sædvanlig procesrente  

 fra de respektive forfaldstidspunkter for udbetaling, dog tidligst fra den 5.  

 Marts 1986.
I sagsomkostninger for højesteret skal appellanten betale 40.000 Kr.
Til  

 statskassen.
 De idømte beløb skal betales inden 14 dage efter denne højesteretsdoms  

 afsigelse.
