Nr LSF 167 Forslag til Lov om ændring af de kommunale styrelseslove m.v. (Information  

 om kommunale servicemål, ændrede vederlæggelsesregler, ret til fravær fra  

 arbejde m.v.) Fremsat af indenrigsministeren (Birte Weiss) den 1. februar 1995 Vedtaget ved tredjebehandling den 18. maj 1995 Lov nr. 380 af 14/06/1995 § 1 I lov om kommunernes styrelse, jf. lovbekendtgørelse nr. 526 af 22. juni  

 1993, som ændret ved lov nr. 286 af 27. april 1994, foretages følgende  

 ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Kommunalbestyrelsen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4, som nyt  

 stykke:
»Stk. 5. Kommunalbestyrelsen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Kommunalbestyrelsen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
 »§ 9. Ethvert medlem af kommunalbestyrelsen har som led i  

 varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 borgmesteren og angive den sag eller det materiale i en sag, som ønskes  

 gennemset.
 Stk. 3. Borgmesteren kan begrænse retten til sagsindsigt, når det  

 er nødvendigt af hensyn til sagernes ekspedition, eller når en adgang til  

 sagsindsigt i øvrigt vil være forbundet med uforholdsmæssigt store  

 vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Kommunalbestyrelsen kan dog fastsætte nærmere retningslinjer for udøvelsen af  

 retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 9 a.
Kommunalbestyrelsen kan træffe beslutning om afholdelse af  

 seminarer for kommunalbestyrelsens medlemmer vedrørende kommunens årsbudget  

 eller andre kommunale anliggender af overordnet betydning.  

 Kommunalbestyrelsens beslutning herom skal så vidt muligt træffes i  

 forbindelse med fastlæggelsen af mødeplanen, jf. § 8, stk. 1.
 Stk. 2. Kommunalbestyrelsen kan tillade, at andre deltager i eller  

 overværer seminarer.
Stk. 3. På seminarer kan der ikke træffes beslutninger.« 5. I § 10, stk. 1, 2. pkt., udgår »eller  

 ønskeligt«.
 6. § 15 a ophæves.
 7. § 16 affattes således:
»§ 16. Der ydes et fast vederlag til kommunalbestyrelsens  

 medlemmer.
Indenrigsministeren fastsætter nærmere regler om vederlaget.  

 Vederlaget omfatter medlemmernes a) deltagelse i møder i kommunalbestyrelsen og dennes udvalg samt  

 underudvalg, b) deltagelse i møder i forbindelse med varetagelse af kommunale hverv,  

 der udføres efter valg af kommunalbestyrelsen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af kommunalbestyrelsen anses for at have  

 betydning for varetagelsen af de under litra a og b nævnte hverv, d) deltagelse i seminarer, jf. § 9 a, e) varetagelse af andre nærmere angivne kommunale hverv efter anmodning  

 fra kommunalbestyrelsen eller dennes udvalg og f) udførelse af andre aktiviteter i forbindelse med de under litra a-e  

 nævnte møder m.v.
Stk. 2. For medlemskab af økonomiudvalg og stående udvalg kan  

 kommunalbestyrelsen beslutte at yde kommunalbestyrelsens medlemmer  

 udvalgsvederlag.
De nærmere regler om udvalgsvederlag fastsættes af  

 indenrigsministeren, som tillige kan fastsætte regler om, at  

 kommunalbestyrelsen kan yde vederlag for medlemskab af andre udvalg, der er  

 nedsat af kommunalbestyrelsen.
 Stk. 3. For deltagelse i det konstituerende møde, jf. § 6, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 a.
 Stk. 4. Til et kommunalbestyrelsesmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 5. Et medlem kan vælge at modtage erstatning for dokumenteret  

 tabt arbejdsfortjeneste.
I så fald reduceres det faste vederlag.
Valget  

 foretages med virkning for et regnskabsår ad gangen.
Erstatning ydes for  

 deltagelse i de i stk. 1, litra a-d, nævnte møder m.v.
Herudover kan  

 kommunalbestyrelsen beslutte at yde erstatning til et medlem for udførelse af  

 de i stk. 1, litra e, nævnte aktiviteter.
Erstatningen kan pr. dag højst  

 udgøre det femdobbelte af det diætbeløb, som af indenrigsministeren er  

 fastsat for møder af ikke over 4 timers varighed, jf. § 16 a, stk. 3.  

 Indenrigsministeren fastsætter nærmere regler om ydelse af erstatningen,  

 herunder om reduktion af det faste vederlag.
 Stk. 6. Er der tillagt nogen særligt honorar eller vederlag,  

 bortset fra ydelser efter stk. 1, 2 og 4, for varetagelse af et kommunalt  

 hverv, kan der ikke ydes den pågældende erstatning for tabt  

 arbejdsfortjeneste i forbindelse med hvervets varetagelse.
 Stk. 7. Indenrigsministeren fastsætter regler om ydelse af  

 vederlag og efterløn til formændene for de af kommunalbestyrelsen nedsatte  

 udvalg samt regler om ydelse af vederlag til et medlem, der fungerer som  

 udvalgsformand på grund af formandens fravær.
 Stk. 8. Til stedfortrædere, der indkaldes til at deltage i enkelte  

 møder i kommunalbestyrelsen, jf. § 14, stk. 3, og § 15, stk. 1, ydes diæter  

 og erstatning for dokumenteret tabt arbejdsfortjeneste efter reglerne i § 16  

 a, stk. 3 og 4.
 Stk. 9. Enhver er forpligtet til at modtage de ydelser, der  

 tilkommer den pågældende efter reglerne i stk. 1-8.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til kommunalbestyrelsesmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap og c) godtgørelse af dokumenterede, nødvendige udgifter til pasning af syge  

 nære pårørende.
Stk. 11. Kommunalbestyrelsen kan beslutte at yde de i stk. 10  

 nævnte godtgørelser til kommunalbestyrelsens medlemmer i forbindelse med  

 udførelse af de i stk. 1, litra f, nævnte aktiviteter.
Kommunalbestyrelsen  

 kan endvidere beslutte at godtgøre andre udgifter, som er forbundet med  

 kommunalbestyrelsesmedlemmernes deltagelse i de i stk. 1 nævnte møder m.v.,  

 eller beslutte at yde anden støtte i forbindelse hermed.
Stk. 12. Til kommunalbestyrelsens formand og magistratsmedlemmer,  

 jf. § 64, kan der ikke ydes de vederlag, der er nævnt i stk. 1, 2 og stk.  

 4-7, eller den godtgørelse, der er nævnt i stk. 10, litra c.« 8. § 16 a affattes således:
»§ 16 a.
Kommunalbestyrelsen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af kommunalbestyrelsen deltager i de i § 16, stk. 1, litra a-e, nævnte  

 møder m.v.
 Stk. 2. For deltagelse i møder i et havneudvalg, jf. § 19, stk. 2,  

 ydes der til udvalgsmedlemmer, som ikke er medlemmer af kommunalbestyrelsen,  

 diæter og erstatning for dokumenteret tabt arbejdsfortjeneste efter reglerne  

 i stk. 3 og 4.
Stk. 3. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag og således, at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
 Stk. 4. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 3. Indenrigsministeren fastsætter nærmere regler om ydelse  

 af erstatningen.
 Stk. 5. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 6. Enhver er forpligtet til at modtage de ydelser, der  

 tilkommer den pågældende efter reglerne i stk. 1-4.
 Stk. 7. I forbindelse med deltagelse i de i § 16, stk. 1, litra  

 a-c, nævnte møder m.v. ydes der til den, der ikke er medlem af  

 kommunalbestyrelsen, de i § 16, stk. 10, nævnte godtgørelser samt godtgørelse  

 af dokumenterede, nødvendige udgifter til børnepasning.
Stk. 8. Kommunalbestyrelsen kan beslutte at godtgøre de i stk. 7  

 nævnte udgifter til den, der uden at være medlem af kommunalbestyrelsen  

 deltager i de i § 16, stk. 1, litra d-f, nævnte aktiviteter.  

 Kommunalbestyrelsen kan endvidere beslutte at godtgøre andre udgifter, som er  

 forbundet med deltagelse i de i § 16, stk. 1, nævnte møder m.v., eller  

 beslutte at yde anden støtte i forbindelse hermed.« 9. Efter § 16 a indsættes i kapitel II:
»§ 16 b.
Et medlem af kommunalbestyrelsen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Formanden for kommunalbestyrelsen og magistratsmedlemmer,  

 jf. § 64, har ikke ret til fravær efter stk. 1.
 Stk. 3. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 c.
En arbejdsgiver må ikke afskedige en lønmodtager, fordi  

 denne er opført på en kandidatliste til et kommunalvalg eller er valgt til en  

 kommunalbestyrelse.
§ 16 d.
Afskediges en lønmodtager, der er opført på en  

 kandidatliste til et kommunalvalg eller er valgt til en kommunalbestyrelse,  

 påhviler det arbejdsgiveren at godtgøre, at afskedigelsen ikke skyldes disse  

 forhold.
 Stk. 2. Afskediges en lønmodtager i strid med § 16 c, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 10. § 20, stk. 1, affattes således:
»Udvalgene udøver deres virksomhed i møder. Økonomiudvalget og hvert  

 stående udvalg træffer for hvert regnskabsår beslutning om, når og hvor  

 udvalgets møder skal afholdes.
Udvalgets beslutning om mødeplan kan af  

 ethvert af udvalgets medlemmer forlanges indbragt til afgørelse af  

 kommunalbestyrelsen.« 11. I § 20 indsættes efter stk. 1 som nyt stykke:
»Stk. 2. Udvalgene er beslutningsdygtige, når mindst  

 halvdelen af medlemmerne er til stede.
Alle beslutninger træffes ved  

 stemmeflertal.« Stk. 2-5 bliver herefter stk. 3-6.
 12. I § 20, stk. 2, der bliver stk. 3, indsættes efter 1.  

 pkt.:
»Udvalgene kan fastsætte regler om varigheden af  

 udvalgsmøderne.« 13. I § 47 indsættes som stk. 4:
»Stk. 4. Når tilsynsmyndigheden til brug for udøvelsen af tilsynet  

 modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 14. § 52 affattes således:
» § 52. I forbindelse med deltagelse i møder og kurser m.v.  

 modtager tilsynsrådets medlemmer diæter, erstatning for dokumenteret tabt  

 arbejdsfortjeneste og godtgørelse efter reglerne i § 16 a.« 15. Efter § 61 c indsættes i kapitel VIII:
» § 62. Kommunalbestyrelsen skal over for kommunens beboere  

 redegøre for indholdet og omfanget af de væsentligste kommunale ydelser, der  

 tilbydes eller vil blive tilbudt kommunens beboere.
Redegørelsen skal tillige  

 indeholde oplysninger om de mål, som kommunalbestyrelsen har sat for  

 udviklingen på de pågældende områder.
Redegørelsen skal afgives mindst hvert  

 andet år.
Stk. 2. Kommunalbestyrelsen skal over for kommunens beboere mindst  

 hvert andet år redegøre for de driftsopgaver, der efter udbud udføres af  

 andre end kommunen selv.
Redegørelsen skal indeholde oplysninger om, hvornår  

 opgaverne har været udbudt, hvorvidt opgaverne udføres af andre kommuner,  

 andre offentlige myndigheder eller private, samt hvorvidt kommunen selv har  

 budt på opgaveudførelsen.
Endvidere skal redegørelsen indeholde en vurdering  

 af opgaveudførelsen.
Stk. 3. Kommunalbestyrelsen skal over for kommunens beboere mindst  

 hvert andet år redegøre for situationen med hensyn til ligestillingen mellem  

 kvinder og mænd blandt de kommunalt ansatte.
Redegørelsen skal indeholde  

 oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 16. I § 65 b, stk. 2, ændres »§§ 16 og 16 a« til:  

 »§ 16«.
 17. I § 65 c, stk. 1, ændres »§§ 15 a-18, § 19, stk.  

 1, § 20, stk. 3 og 4« til: »§ 16, § 16 a, § 17, § 18, § 19, stk. 1,  

 § 20, stk. 4 og 5«.
 18. I § 65 d, stk. 1, ændres »befordringsgodtgørelse  

 m.v. efter reglerne i § 16« til: »godtgørelse af udgifter og ydelse  

 af anden støtte efter reglerne i § 16 a«.
 19. Efter § 68 indsættes:
» § 68 a.
Kommunalbestyrelsen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Kommunalbestyrelsen må ikke udpege et  

 flertal af medlemmerne i en sådan bestyrelse.
 Stk. 2. Kommunalbestyrelsen kan udpege et eller flere medlemmer af  

 bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Kommunalbestyrelsen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 kommunalbestyrelsens beslutninger ved udøvelsen af hvervet, for så vidt angår  

 varetagelsen af opgaver, som kommunen ikke selv kan løse, eller i det omfang  

 dette i øvrigt følger af den lovgivning, der gælder for vedkommende selskab,  

 forening, fond m.v.
Et medlem af bestyrelsen for et selskab, en forening, en  

 fond m.v., der er udpeget i medfør af stk. 2, er ikke undergivet  

 kommunalbestyrelsens beslutninger ved udøvelsen af hvervet.« § 2 I lov om Københavns Kommunes styrelse, jf. lovbekendtgørelse nr. 527 af  

 22. juni 1993, som ændret ved lov nr. 286 af 27. april 1994, foretages  

 følgende ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Borgerrepræsentationen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4, som nyt  

 stykke:
»Stk. 5. Borgerrepræsentationen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Borgerrepræsentationen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
» § 8 a.
Ethvert medlem af Borgerrepræsentationen har som led  

 i varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 overborgmesteren eller vedkommende borgmester, jf. § 29, og angive den sag  

 eller det materiale i en sag, som ønskes gennemset.
 Stk. 3. Overborgmesteren eller borgmesteren kan begrænse retten  

 til sagsindsigt, når det er nødvendigt af hensyn til sagernes ekspedition,  

 eller når en adgang til sagsindsigt i øvrigt vil være forbundet med  

 uforholdsmæssigt store vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Borgerrepræsentationen kan dog fastsætte nærmere retningslinjer for udøvelsen  

 af retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 8 b.
Borgerrepræsentationen kan træffe beslutning om afholdelse  

 af seminarer for Borgerrepræsentationens og magistratens medlemmer vedrørende  

 kommunens årsbudget eller andre kommunale anliggender af overordnet  

 betydning.
Borgerrepræsentationens beslutning herom skal så vidt muligt  

 træffes i forbindelse med fastlæggelsen af mødeplanen, jf. § 8, stk. 1.
 Stk. 2. Borgerrepræsentationen kan tillade, at andre deltager i  

 eller overværer seminarer.
Stk. 3. På seminarer kan der ikke træffes beslutninger.« 5. I § 9, stk. 1, 2. pkt., udgår »eller  

 ønskeligt«.
 6. § 16 affattes således:
» § 16. Der ydes Borgerrepræsentationens medlemmer et fast  

 vederlag, hvis størrelse fastsættes i styrelsesvedtægten.
Indenrigsministeren  

 fastsætter i øvrigt nærmere regler om vederlaget.
Vederlaget omfatter  

 medlemmernes a) deltagelse i møder i Borgerrepræsentationen og dennes udvalg, b) deltagelse i møder i forbindelse med varetagelse af kommunale hverv,  

 der udføres efter valg af Borgerrepræsentationen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af Borgerrepræsentationen anses for at  

 have betydning for varetagelsen af de under litra a og b nævnte hverv, d) deltagelse i seminarer, jf. § 8 b, e) varetagelse af andre nærmere angivne kommunale hverv efter anmodning  

 fra Borgerrepræsentationen og f) udførelse af andre aktiviteter i forbindelse med de under litra a-e  

 nævnte møder m.v.
 Stk. 2. For deltagelse i det konstituerende møde, jf. § 4, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 b.
 Stk. 3. Til et borgerrepræsentationsmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 4. Et borgerrepræsentationsmedlem kan vælge at modtage  

 erstatning for dokumenteret tabt arbejdsfortjeneste.
I så fald reduceres det  

 faste vederlag.
Valget foretages med virkning for et regnskabsår ad gangen.  

 Erstatning ydes for deltagelse i de i stk. 1, litra a-d, nævnte møder m.v.  

 Herudover kan Borgerrepræsentationen beslutte at yde erstatning til et medlem  

 for udførelse af de i stk. 1, litra e, nævnte aktiviteter.
Erstatningen kan  

 pr. dag højst udgøre det femdobbelte af det diætbeløb, som af  

 indenrigsministeren er fastsat for møder af ikke over 4 timers varighed, jf.  

 § 16 b, stk. 2. Indenrigsministeren fastsætter nærmere regler om ydelse af  

 erstatningen, herunder om reduktion af det faste vederlag.
 Stk. 5. Er der tillagt nogen særligt honorar eller vederlag,  

 bortset fra ydelser efter stk. 1 og 3, for varetagelse af et kommunalt hverv,  

 kan der ikke ydes den pågældende erstatning for tabt arbejdsfortjeneste i  

 forbindelse med hvervets varetagelse.
 Stk. 6. Til stedfortrædere, der indkaldes til at deltage i enkelte  

 møder i Borgerrepræsentationen, jf. § 14, stk. 3, og § 15, stk. 1, ydes  

 diæter og erstatning for dokumenteret tabt arbejdsfortjeneste efter reglerne  

 i § 16 b, stk. 2 og 3.
 Stk. 7. Enhver er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. I forbindelse med deltagelse i de i stk. 1, litra a-e,  

 nævnte møder m.v. ydes der til borgerrepræsentationsmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap og c) godtgørelse af dokumenterede, nødvendige udgifter til pasning af syge  

 nære pårørende.
 Stk. 9. Borgerrepræsentationen kan beslutte at yde de i stk. 8  

 nævnte godtgørelser til medlemmer af Borgerrepræsentationen i forbindelse med  

 udførelse af de i stk. 1, litra f, nævnte aktiviteter.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til medlemmer af magistraten godtgørelse efter  

 stk. 8, litra a og b.
Borgerrepræsentationen kan endvidere beslutte at yde  

 disse godtgørelser til magistratsmedlemmer i forbindelse med udførelse af de  

 i stk. 1, litra f, nævnte aktiviteter.
Stk. 11. Borgerrepræsentationen kan endvidere beslutte at godtgøre  

 andre udgifter, som er forbundet med borgerrepræsentations- og  

 magistratsmedlemmers deltagelse i de i stk. 1 nævnte møder m.v., eller  

 beslutte at yde anden støtte i forbindelse hermed.« 7. Efter § 16 a indsættes i kapitel II:
» § 16 b.
Borgerrepræsentationen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af Borgerrepræsentationen eller magistraten deltager i de i § 16, stk.  

 1, litra a-e, nævnte møder m.v.
Stk. 2. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag og således, at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for Københavns Kommunes  

 grænser.
 Stk. 3. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 2. Indenrigsministeren fastsætter nærmere regler om ydelse  

 af erstatningen.
 Stk. 4. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 5. Enhver er forpligtet til at modtage de ydelser, der  

 tilkommer den pågældende efter reglerne i stk. 1-3.
 Stk. 6. I forbindelse med deltagelse i de i § 16, stk. 1, litra  

 a-c, nævnte møder m.v. ydes der til den, der ikke er medlem af  

 Borgerrepræsentationen eller magistraten, de i § 16, stk. 8, nævnte  

 godtgørelser samt godtgørelse af dokumenterede, nødvendige udgifter til  

 børnepasning.
Stk. 7. Borgerrepræsentationen kan beslutte at godtgøre de i stk.  

 6 nævnte udgifter til den, der uden at være medlem af Borgerrepræsentationen  

 eller magistraten deltager i de i § 16, stk. 1, litra d-f, nævnte  

 aktiviteter.
Borgerrepræsentationen kan endvidere beslutte at godtgøre andre  

 udgifter, som er forbundet med deltagelse i de i § 16, stk. 1, nævnte møder  

 m.v., eller beslutte at yde anden støtte i forbindelse hermed.« 8. Før § 17 indsættes i kapitel II:
» § 16 c.
Et medlem af Borgerrepræsentationen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 d.
En arbejdsgiver må ikke afskedige en lønmodtager, fordi  

 denne er opført på en kandidatliste til et valg til Borgerrepræsentationen  

 eller er valgt til Borgerrepræsentationen.
§ 16 e.
Afskediges en lønmodtager, der er opført på en  

 kandidatliste til et valg til Borgerrepræsentationen eller er valgt til  

 Borgerrepræsentationen, påhviler det arbejdsgiveren at godtgøre, at  

 afskedigelsen ikke skyldes disse forhold.
 Stk. 2. Afskediges en lønmodtager i strid med § 16 d, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 9. I § 45 indsættes som stk. 2:
»Stk. 2. Når indenrigsministeren til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 10. Efter § 49 indsættes:
» § 49 a.
Borgerrepræsentationen skal over for kommunens  

 beboere redegøre for indholdet og omfanget af de væsentligste kommunale  

 ydelser, der tilbydes eller vil blive tilbudt kommunens beboere.
Redegørelsen  

 skal tillige indeholde oplysninger om de mål, som Borgerrepræsentationen har  

 sat for udviklingen på de pågældende områder.
Redegørelsen skal afgives  

 mindst hvert andet år.
Stk. 2. Borgerrepræsentationen skal over for kommunens beboere  

 mindst hvert andet år redegøre for de driftsopgaver, der efter udbud udføres  

 af andre end kommunen selv.
Redegørelsen skal indeholde oplysninger om,  

 hvornår opgaverne har været udbudt, hvorvidt opgaverne udføres af andre  

 kommuner, andre offentlige myndigheder eller private, samt hvorvidt kommunen  

 selv har budt på opgaveudførelsen.
Endvidere skal redegørelsen indeholde en  

 vurdering af opgaveudførelsen.
Stk. 3. Borgerrepræsentationen skal over for kommunens beboere  

 mindst hvert andet år redegøre for situationen med hensyn til ligestillingen  

 mellem kvinder og mænd blandt de kommunalt ansatte.
Redegørelsen skal  

 indeholde oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 11. Efter § 51 a indsættes:
» § 52. Borgerrepræsentationen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Borgerrepræsentationen må ikke udpege et  

 flertal af medlemmerne i en sådan bestyrelse.
 Stk. 2. Borgerrepræsentationen kan udpege et eller flere medlemmer  

 af bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Borgerrepræsentationen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 Borgerrepræsentationens beslutninger ved udøvelsen af hvervet, for så vidt  

 angår varetagelsen af opgaver, som kommunen ikke selv kan løse, eller i det  

 omfang dette i øvrigt følger af den lovgivning, der gælder for vedkommende  

 selskab, forening, fond m.v.
Et medlem af bestyrelsen for et selskab, en  

 forening, en fond m.v., der er udpeget i medfør af stk. 2, er ikke undergivet  

 Borgerrepræsentationens beslutninger ved udøvelsen af hvervet.« § 3 I beredskabsloven, lov nr. 1054 af 23. december 1992, foretages følgende  

 ændringer:
 1. I § 9, stk. 3, ændres »Reglerne i § 11, stk. 1, §  

 20, stk. 1-3 og 5,» til: »Reglerne i § 11, stk. 1, § 20, stk. 1-4  

 og 6,».
 2. § 9, stk. 4, affattes således:
»Stk. 4. Kommunalbestyrelsen, jf. stk. 2 og § 11, stk. 1,  

 eller den fælles beredskabskommission, jf. § 10, stk. 2, og § 11, stk. 2, kan  

 beslutte, at der ydes beredskabskommissionens medlemmer diæter, erstatning  

 for dokumenteret tabt arbejdsfortjeneste og udgiftsgodtgørelse efter reglerne  

 i § 16 a i lov om kommunernes styrelse.
En beslutning efter 1. pkt. skal  

 omfatte alle medlemmer af beredskabskommissionen.
Dog kan  

 kommunalbestyrelsesmedlemmer og medlemmer af Københavns magistrat ikke  

 modtage diæter, ligesom kommunalt og statsligt ansatte ikke kan modtage  

 diæter, når varetagelsen af hvervet er et led i de pågældendes  

 embedsgerning.« § 4 I den sociale styrelseslov, jf. lovbekendtgørelse nr. 552 af 10. juli  

 1991, som ændret senest ved lov nr. 448 af 1. juni 1994, affattes § 6,  

 stk. 8, således:
»Stk. 8. Kommunalbestyrelsen kan beslutte, at der ydes  

 udvalgets medlemmer diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov om  

 kommunernes styrelse.
En beslutning efter 1. pkt. skal omfatte alle medlemmer  

 af udvalget.
Dog kan kommunalbestyrelsesmedlemmer og medlemmer af Københavns  

 magistrat ikke modtage diæter, ligesom kommunalt og statsligt ansatte ikke  

 kan modtage diæter, når varetagelsen af hvervet er et led i de pågældendes  

 embedsgerning.
Udgifterne ved udvalgets virksomhed afholdes af  

 kommunen.« § 5 Stk. 1. Loven træder i kraft den 1. september 1995, § 1, nr. 7, 8,  

 14, 16, 17 og 18, § 2, nr. 6 og 7, § 3 og § 4 dog først den 1. januar 1996.
 Stk. 2. Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med de ændrede vederlæggelses- og godtgørelsesregler, jf. § 1,  

 nr. 7 og 8, § 2, nr. 6 og 7, § 3 og § 4.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 526 af 22. juni  

 1993, som ændret ved lov nr. 286 af 27. april 1994, foretages følgende  

 ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Kommunalbestyrelsen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4,  

 som nyt stykke:
»Stk. 5. Kommunalbestyrelsen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Kommunalbestyrelsen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
 »§ 9. Ethvert medlem af kommunalbestyrelsen har som led i  

 varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 borgmesteren og angive den sag eller det materiale i en sag, som ønskes  

 gennemset.
 Stk. 3. Borgmesteren kan begrænse retten til sagsindsigt, når det  

 er nødvendigt af hensyn til sagernes ekspedition, eller når en adgang til  

 sagsindsigt i øvrigt vil være forbundet med uforholdsmæssigt store  

 vanskeligheder.
Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Kommunalbestyrelsen kan dog fastsætte nærmere retningslinier for udøvelsen af  

 retten til at få tilsendt sagsmateriale, herunder begrænsninger i retten  

 hertil, når dette findes nødvendigt.« 5. Efter § 9 indsættes:
»§ 9 a.
Kommunalbestyrelsen kan træffe beslutning om  

 afholdelse af seminarer for kommunalbestyrelsens medlemmer vedrørende  

 kommunens årsbudget eller andre kommunale anliggender af overordnet  

 betydning.
Kommunalbestyrelsens beslutning herom skal så vidt muligt træffes  

 i forbindelse med fastlæggelsen af mødeplanen, jf. § 8, stk. 1.
 Stk. 2. Kommunalbestyrelsen kan tillade, at andre deltager i eller  

 overværer seminarer.
Stk. 3. På seminarer kan der ikke træffes beslutninger.« 6. I § 10, stk. 1, 2. pkt., udgår: »eller  

 ønskeligt«.
 7. § 15 a ophæves.
 8. § 16 affattes således:
»§ 16. Der ydes et fast vederlag til kommunalbestyrelsens  

 medlemmer.
Indenrigsministeren fastsætter nærmere regler om vederlaget.  

 Vederlaget omfatter medlemmernes a) deltagelse i møder i kommunalbestyrelsen og dennes udvalg samt  

 underudvalg, b) deltagelse i møder i forbindelse med varetagelse af kommunale hverv,  

 der udføres efter valg af kommunalbestyrelsen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af kommunalbestyrelsen anses for at have  

 betydning for varetagelsen af de under litra a og b nævnte hverv, d) deltagelse i seminarer, jf. § 9 a, e) varetagelse af andre, nærmere angivne kommunale hverv efter anmodning  

 fra kommunalbestyrelsen eller dennes udvalg, og f) udførelse af andre aktiviteter i forbindelse med de under litra a-e  

 nævnte møder m.v.
Stk. 2. For medlemskab af økonomiudvalg og stående udvalg kan  

 kommunalbestyrelsen beslutte at yde kommunalbestyrelsens medlemmer  

 udvalgsvederlag.
De nærmere regler om udvalgsvederlag fastsættes af  

 indenrigsministeren, som tillige kan fastsætte regler om, at  

 kommunalbestyrelsen kan yde vederlag for medlemskab af andre udvalg, der er  

 nedsat af kommunalbestyrelsen.
 Stk. 3. For deltagelse i det konstituerende møde, jf. § 6, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 a.
 Stk. 4. Til et kommunalbestyrelsesmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 5. Et medlem kan vælge at modtage erstatning for dokumenteret  

 tabt arbejdsfortjeneste.
I så fald reduceres det faste vederlag.
Valget  

 foretages med virkning for et regnskabsår ad gangen.
Erstatning ydes for  

 deltagelse i de i stk. 1, litra a - d, nævnte møder m.v.
Herudover kan  

 kommunalbestyrelsen beslutte at yde erstatning til et medlem for udførelse af  

 de i stk. 1, litra e, nævnte aktiviteter.
Erstatningen kan pr. dag højst  

 udgøre det femdobbelte af det diætbeløb, som af indenrigsministeren er  

 fastsat for møder af ikke over 4 timers varighed, jf. § 16 a, stk. 3.  

 Indenrigsministeren fastsætter nærmere regler om ydelse af erstatningen,  

 herunder om reduktion af det faste vederlag.
 Stk. 6. Er der tillagt nogen særligt honorar eller vederlag,  

 bortset fra ydelser efter stk. 1, 2 og 4, for varetagelse af et kommunalt  

 hverv, kan der ikke ydes den pågældende erstatning for tabt  

 arbejdsfortjeneste i forbindelse med hvervets varetagelse.
 Stk. 7. Indenrigsministeren fastsætter regler om ydelse af  

 vederlag og efterløn til formændene for de af kommunalbestyrelsen nedsatte  

 udvalg samt regler om ydelse af vederlag til et medlem, der fungerer som  

 udvalgsformand på grund af formandens fravær.
 Stk. 8. Til stedfortrædere, der indkaldes til at deltage i enkelte  

 møder i kommunalbestyrelsen, jf. § 14, stk. 3, og § 15, stk. 1, ydes diæter  

 og erstatning for dokumenteret tabt arbejdsfortjeneste efter reglerne i § 16  

 a, stk. 3 og 4.
 Stk. 9. Enhver er forpligtet til at modtage de ydelser, der  

 tilkommer den pågældende efter reglerne i stk. 1-8.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til kommunalbestyrelsesmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap, og c) godtgørelse af dokumenterede, nødvendige udgifter til pasning af syge,  

 nære pårørende.
Stk. 11. Kommunalbestyrelsen kan beslutte at yde de i stk. 10  

 nævnte godtgørelser til kommunalbestyrelsens medlemmer i forbindelse med  

 udførelse af de i stk. 1, litra f, nævnte aktiviteter.
Kommunalbestyrelsen  

 kan endvidere beslutte at godtgøre andre udgifter, som er forbundet med  

 kommunalbestyrelsesmedlemmernes deltagelse i de i stk. 1 nævnte møder m.v.,  

 eller beslutte at yde anden støtte i forbindelse hermed.
Stk. 12. Til kommunalbestyrelsens formand og magistratsmedlemmer,  

 jf. § 64, kan der ikke ydes de vederlag, der er nævnt i stk. 1, 2 og stk.  

 4-7, eller den godtgørelse, der er nævnt i stk. 10, litra c.« 9. § 16 a affattes således:
»§ 16 a.
Kommunalbestyrelsen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af kommunalbestyrelsen deltager i de i § 16, stk. 1, litra a-e, nævnte  

 møder m.v.
 Stk. 2. For deltagelse i møder i et havneudvalg, jf. § 19, stk. 2,  

 ydes der til udvalgsmedlemmer, som ikke er medlemmer af kommunalbestyrelsen,  

 diæter og erstatning for dokumenteret tabt arbejdsfortjeneste efter reglerne  

 i stk. 3 og 4.
Stk. 3. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag, og således at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
 Stk. 4. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 3. Indenrigsministeren fastsætter nærmere regler om ydelse  

 af erstatningen.
 Stk. 5. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 6. Enhver er forpligtet til at modtage de ydelser, der  

 tilkommer den pågældende efter reglerne i stk. 1-4.
 Stk. 7. I forbindelse med deltagelse i de i § 16, stk. 1, litra  

 a-c, nævnte møder m.v., ydes der til den, der ikke er medlem af  

 kommunalbestyrelsen, de i § 16, stk. 10, nævnte godtgørelser samt godtgørelse  

 af dokumenterede, nødvendige udgifter til børnepasning.
Stk. 8. Kommunalbestyrelsen kan beslutte at godtgøre de i stk. 7  

 nævnte udgifter til den, der uden at være medlem af kommunalbestyrelsen  

 deltager i de i § 16, stk. 1, litra d-f, nævnte aktiviteter.  

 Kommunalbestyrelsen kan endvidere beslutte at godtgøre andre udgifter, som er  

 forbundet med deltagelse i de i § 16, stk. 1, nævnte møder m.v., eller  

 beslutte at yde anden støtte i forbindelse hermed.« 10. Efter § 16 a indsættes i kapitel II:
»§ 16 b.
Et medlem af kommunalbestyrelsen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Formanden for kommunalbestyrelsen og magistratsmedlemmer,  

 jf. § 64, har ikke ret til fravær efter stk. 1.
 Stk. 3. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 c.
En arbejdsgiver må ikke afskedige en lønmodtager, fordi  

 denne er opført på en kandidatliste til et kommunalvalg eller er valgt til en  

 kommunalbestyrelse.
§ 16 d.
Afskediges en lønmodtager, der er opført på en  

 kandidatliste til et kommunalvalg eller er valgt til en kommunalbestyrelse,  

 påhviler det arbejdsgiveren at godtgøre, at afskedigelsen ikke skyldes disse  

 forhold.
 Stk. 2. Afskediges en lønmodtager i strid med § 16 c, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 11. § 20, stk. 1, affattes således:
»Udvalgene udøver deres virksomhed i møder. Økonomiudvalget og hvert  

 stående udvalg træffer for hvert regnskabsår beslutning om, når og hvor  

 udvalgets møder skal afholdes.
Udvalgets beslutning om mødeplan kan af  

 ethvert af udvalgets medlemmer forlanges indbragt til afgørelse af  

 kommunalbestyrelsen.« 12. I § 20 indsættes efter stk. 1 som nyt stykke:
»Stk. 2. Udvalgene er beslutningsdygtige, når mindst  

 halvdelen af medlemmerne er til stede.
Alle beslutninger træffes ved  

 stemmeflertal.« Stk. 2-5 bliver herefter stk. 3-6.
 13. I § 20, stk. 2, der bliver stk. 3, indsættes efter 1.  

 pkt.:
»Udvalgene kan fastsætte regler om varigheden af  

 udvalgsmøderne.« 14. I § 47 indsættes som stk. 4:
» Stk. 4. Når tilsynsmyndigheden til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 15. § 52 affattes således:
» § 52. I forbindelse med deltagelse i møder og kurser m.v.  

 modtager tilsynsrådets medlemmer diæter, erstatning for dokumenteret tabt  

 arbejdsfortjeneste og godtgørelse efter reglerne i § 16 a.« 16. Efter § 61 c indsættes i kapitel VIII:
» § 62. Kommunalbestyrelsen skal over for kommunens beboere  

 redegøre for indholdet og omfanget af de væsentligste kommunale ydelser, der  

 tilbydes eller vil blive tilbudt kommunens beboere.
Redegørelsen skal tillige  

 indeholde oplysninger om de mål, som kommunalbestyrelsen har sat for  

 udviklingen på de pågældende områder.
Redegørelsen skal afgives mindst hvert  

 andet år.
Stk. 2. Kommunalbestyrelsen skal over for kommunens beboere mindst  

 hvert andet år redegøre for situationen med hensyn til ligestillingen mellem  

 kvinder og mænd blandt de kommunalt ansatte.
Redegørelsen skal indeholde  

 oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier,  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 17. I § 65 b, stk. 2, ændres »§§ 16 og 16 a« til:  

 »§ 16«.
 18. I § 65 c, stk. 1, ændres »§§ 15 a - 18, § 19, stk.  

 1, § 20, stk. 3 og 4« til: »§ 16, § 16 a, § 17, § 18, § 19, stk. 1,  

 § 20, stk. 4 og 5«.
 19. I § 65 d, stk. 1, ændres »befordringsgodtgørelse  

 m.v. efter reglerne i § 16« til: »godtgørelse af udgifter og ydelse  

 af anden støtte efter reglerne i § 16 a«.
 20. Efter § 68 indsættes:
» § 68 a.
Kommunalbestyrelsen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Kommunalbestyrelsen må ikke udpege et  

 flertal af medlemmerne i en sådan bestyrelse.
 Stk. 2. Kommunalbestyrelsen kan udpege et eller flere medlemmer af  

 bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Kommunalbestyrelsen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 kommunalbestyrelsens beslutninger ved udøvelsen af hvervet for så vidt angår  

 varetagelsen af opgaver, som kommunen ikke selv kan løse, eller i det omfang  

 dette i øvrigt følger af den lovgivning, der gælder for vedkommende selskab,  

 forening, fond m.v.
Et medlem af bestyrelsen for et selskab, en forening, en  

 fond m.v., der er udpeget i medfør af stk. 2, er ikke undergivet  

 kommunalbestyrelsens beslutninger ved udøvelsen af hvervet.« § 2 I lov om Københavns kommunes styrelse, jf. lovbekendtgørelse nr. 527 af  

 22. juni 1993, som ændret ved lov nr. 286 af 27. april 1994, foretages  

 følgende ændringer:
 1. I § 8, stk. 1, 2. pkt, ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
» Stk. 3. Borgerrepræsentationen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4,  

 som nyt stykke:
»Stk. 5. Borgerrepræsentationen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Borgerrepræsentationen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
» § 8 a.
Ethvert medlem af borgerrepræsentationen har som led  

 i varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 overborgmesteren eller vedkommende borgmester, jf. § 29, og angive den sag  

 eller det materiale i en sag, som ønskes gennemset.
 Stk. 3. Overborgmesteren eller borgmesteren kan begrænse retten  

 til sagsindsigt, når det er nødvendigt af hensyn til sagernes ekspedition,  

 eller når en adgang til sagsindsigt i øvrigt vil være forbundet med  

 uforholdsmæssigt store vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Borgerrepræsentationen kan dog fastsætte nærmere retningslinier for udøvelsen  

 af retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 8 b.
Borgerrepræsentationen kan træffe beslutning om afholdelse  

 af seminarer for borgerrepræsentationens og magistratens medlemmer vedrørende  

 kommunens årsbudget eller andre kommunale anliggender af overordnet  

 betydning.
Borgerrepræsentationens beslutning herom skal så vidt muligt  

 træffes i forbindelse med fastlæggelsen af mødeplanen, jf. § 8, stk. 1.
 Stk. 2. Borgerrepræsentationen kan tillade, at andre deltager i  

 eller overværer seminarer.
Stk. 3. På seminarer kan der ikke træffes beslutninger.« 5. I § 9, stk. 1, 2. pkt., udgår: »eller  

 ønskeligt«.
 6. § 16 affattes således:
» § 16. Der ydes borgerrepræsentationens medlemmer et fast  

 vederlag, hvis størrelse fastsættes i styrelsesvedtægten.
Indenrigsministeren  

 fastsætter i øvrigt nærmere regler om vederlaget.
Vederlaget omfatter  

 medlemmernes a) deltagelse i møder i borgerrepræsentationen og dennes udvalg, b) deltagelse i møder i forbindelse med varetagelse af kommunale hverv,  

 der udføres efter valg af borgerrepræsentationen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af borgerrepræsentationen anses for at  

 have betydning for varetagelsen af de under litra a og b nævnte hverv, d) deltagelse i seminarer, jf. § 8 b, e) varetagelse af andre, nærmere angivne kommunale hverv efter anmodning  

 fra borgerrepræsentationen, og f) udførelse af andre aktiviteter i forbindelse med de under litra a-e  

 nævnte møder m.v.
 Stk. 2. For deltagelse i det konstituerende møde, jf. § 4, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 b.
 Stk. 3. Til et borgerrepræsentationsmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 4. Et borgerrepræsentationsmedlem kan vælge at modtage  

 erstatning for dokumenteret tabt arbejdsfortjeneste.
I så fald reduceres det  

 faste vederlag.
Valget foretages med virkning for et regnskabsår ad gangen.  

 Erstatning ydes for deltagelse i de i stk. 1, litra a - d, nævnte møder m.v.  

 Herudover kan borgerrepræsentationen beslutte at yde erstatning til et medlem  

 for udførelse af de i stk. 1, litra e, nævnte aktiviteter.
Erstatningen kan  

 pr. dag højst udgøre det femdobbelte af det diætbeløb, som af  

 indenrigsministeren er fastsat for møder af ikke over 4 timers varighed, jf.  

 § 16 b, stk. 2. Indenrigsministeren fastsætter nærmere regler om ydelse af  

 erstatningen, herunder om reduktion af det faste vederlag.
 Stk. 5. Er der tillagt nogen særligt honorar eller vederlag,  

 bortset fra ydelser efter stk. 1 og 3, for varetagelse af et kommunalt hverv,  

 kan der ikke ydes den pågældende erstatning for tabt arbejdsfortjeneste i  

 forbindelse med hvervets varetagelse.
 Stk. 6. Til stedfortrædere, der indkaldes til at deltage i enkelte  

 møder i borgerrepræsentationen, jf. § 14, stk. 3, og § 15, stk. 1, ydes  

 diæter og erstatning for dokumenteret tabt arbejdsfortjeneste efter reglerne  

 i § 16 b, stk. 2 og 3.
 Stk. 7. Enhver er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. I forbindelse med deltagelse i de i stk. 1, litra a-e,  

 nævnte møder m.v. ydes der til borgerrepræsentationsmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap, og c) godtgørelse af dokumenterede, nødvendige udgifter til pasning af syge,  

 nære pårørende.
 Stk. 9. Borgerrepræsentationen kan beslutte at yde de i stk. 8  

 nævnte godtgørelser til medlemmer af borgerrepræsentationen i forbindelse med  

 udførelse af de i stk. 1, litra f, nævnte aktiviteter.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til medlemmer af magistraten godtgørelse efter  

 stk. 8, litra a og b.
Borgerrepræsentationen kan endvidere beslutte at yde  

 disse godtgørelser til magistratsmedlemmer i forbindelse med udførelse af de  

 i stk. 1, litra f, nævnte aktiviteter.
Stk. 11. Borgerrepræsentationen kan endvidere beslutte at godtgøre  

 andre udgifter, som er forbundet med borgerrepræsentations- og  

 magistratsmedlemmers deltagelse i de i stk. 1 nævnte møder m.v., eller  

 beslutte at yde anden støtte i forbindelse hermed.« 7. Efter § 16 a indsættes:
» § 16 b.
Borgerrepræsentationen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af borgerrepræsentationen eller magistraten deltager i de i § 16, stk.  

 1, litra a-e, nævnte møder m.v.
Stk. 2. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag, og således at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for Københavns Kommunes  

 grænser.
 Stk. 3. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 2. Indenrigsministeren fastsætter nærmere regler om ydelse  

 af erstatningen.
 Stk. 4. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 5. Enhver er forpligtet til at modtage de ydelser, der  

 tilkommer den pågældende efter reglerne i stk. 1-3.
 Stk. 6. I forbindelse med deltagelse i de i § 16, stk. 1, litra  

 a-c, nævnte møder m.v., ydes der til den, der ikke er medlem af  

 borgerrepræsentationen eller magistraten, de i § 16, stk. 8, nævnte  

 godtgørelser samt godtgørelse af dokumenterede, nødvendige udgifter til  

 børnepasning.
Stk. 7. Borgerrepræsentationen kan beslutte at godtgøre de i stk.  

 6 nævnte udgifter til den, der uden at være medlem af borgerrepræsentationen  

 eller magistraten deltager i de i § 16, stk. 1, litra d-f, nævnte  

 aktiviteter.
Borgerrepræsentationen kan endvidere beslutte at godtgøre andre  

 udgifter, som er forbundet med deltagelse i de i § 16, stk. 1, nævnte møder  

 m.v., eller beslutte at yde anden støtte i forbindelse hermed.« 8. Efter § 16 b indsættes i kapitel II:
» § 16 c.
Et medlem af borgerrepræsentationen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 d.
En arbejdsgiver må ikke afskedige en lønmodtager, fordi  

 denne er opført på en kandidatliste til et valg til borgerrepræsentationen  

 eller er valgt til borgerrepræsentationen.
§ 16 e.
Afskediges en lønmodtager, der er opført på en  

 kandidatliste til et valg til borgerrepræsentationen eller er valgt til  

 borgerrepræsentationen, påhviler det arbejdsgiveren at godtgøre, at  

 afskedigelsen ikke skyldes disse forhold.
 Stk. 2. Afskediges en lønmodtager i strid med § 16 d, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 9. I § 45 indsættes som stk. 2:
»Stk. 2. Når indenrigsministeren til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 10. Efter § 49 indsættes:
» § 49 a.
Borgerrepræsentationen skal over for kommunens  

 beboere redegøre for indholdet og omfanget af de væsentligste kommunale  

 ydelser, der tilbydes eller vil blive tilbudt kommunens beboere.
Redegørelsen  

 skal tillige indeholde oplysninger om de mål, som borgerrepræsentationen har  

 sat for udviklingen på de pågældende områder.
Redegørelsen skal afgives  

 mindst hvert andet år.
Stk. 2. Borgerrepræsentationen skal over for kommunens beboere  

 mindst hvert andet år redegøre for situationen med hensyn til ligestillingen  

 mellem kvinder og mænd blandt de kommunalt ansatte.
Redegørelsen skal  

 indeholde oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier,  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 11. Efter § 51 a indsættes:
» § 52. Borgerrepræsentationen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Borgerrepræsentationen må ikke udpege et  

 flertal af medlemmerne i en sådan bestyrelse.
 Stk. 2. Borgerrepræsentationen kan udpege et eller flere medlemmer  

 af bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Borgerrepræsentationen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 borgerrepræsentationens beslutninger ved udøvelsen af hvervet for så vidt  

 angår varetagelsen af opgaver, som kommunen ikke selv kan løse, eller i det  

 omfang dette i øvrigt følger af den lovgivning, der gælder for vedkommende  

 selskab, forening, fond m.v.
Et medlem af bestyrelsen for et selskab, en  

 forening, en fond m.v., der er udpeget i medfør af stk. 2, er ikke undergivet  

 borgerrepræsentationens beslutninger ved udøvelsen af hvervet.« § 3 I lov nr. 1054 af 23. december 1992 om civilt beredskab foretages følgende  

 ændringer:
 1. I § 9, stk. 3, ændres »Reglerne i § 11, stk. 1, §  

 20, stk. 1-3 og 5,» til: »Reglerne i § 11, stk. 1, § 20, stk. 1-4  

 og 6,».
 2. § 9, stk. 4, affattes således:
» Stk. 4. Kommunalbestyrelsen, jf. stk. 2 og § 11, stk. 1,  

 eller den fælles beredskabskommission, jf. § 10, stk. 2, og § 11, stk. 2, kan  

 beslutte, at der ydes beredskabskommissionens medlemmer diæter, erstatning  

 for dokumenteret tabt arbejdsfortjeneste og udgiftsgodtgørelse efter reglerne  

 i § 16 a i lov om kommunernes styrelse.
En beslutning efter 1. pkt. skal  

 omfatte alle medlemmer af beredskabskommissionen.
Dog kan  

 kommunalbestyrelsesmedlemmer og medlemmer af Københavns Magistrat ikke  

 modtage diæter, ligesom kommunalt og statsligt ansatte ikke kan modtage  

 diæter, når varetagelsen af hvervet er et led i de pågældendes  

 embedsgerning.« § 4 I den sociale styrelseslov, jf. lovbekendtgørelse nr. 552 af 10. juli  

 1991, som ændret senest ved lov nr. 448 af 1. juni 1994, affattes § 6,  

 stk. 8, således:
» Stk. 8. Kommunalbestyrelsen kan beslutte, at der ydes  

 udvalgets medlemmer diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov om  

 kommunernes styrelse.
En beslutning efter 1. pkt. skal omfatte alle medlemmer  

 af udvalget.
Dog kan kommunalbestyrelsesmedlemmer og medlemmer af Københavns  

 Magistrat ikke modtage diæter, ligesom kommunalt og statsligt ansatte ikke  

 kan modtage diæter, når varetagelsen af hvervet er et led i de pågældendes  

 embedsgerning.
Udgifterne ved udvalgets virksomhed afholdes af  

 kommunen.« § 5 Stk. 1. Loven træder i kraft den 1. september 1995, § 1, nr. 8, 9,  

 15, 17, 18 og 19, § 2, nr. 6 og 7, § 3 og § 4 dog først den 1. januar 1996.
 Stk. 2. Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med de ændrede vederlæggelses- og godtgørelsesregler, jf. § 1,  

 nr. 8 og 9, § 2, nr. 6 og 7, § 3 og § 4.
Bemærkninger til lovforslaget Almindelige bemærkninger 1. Lovforslagets baggrund Lovforslaget bygger i det væsentligste på to udvalgsbetænkninger - betænkning nr. 1268/1994 om fornyelse og effektivisering i den kommunale  

 sektor (Fornyelsesudvalget) - betænkning nr. 1271/1994 om kommunalpolitikernes arbejdsvilkår.
 Formålet med de foreslåede ændringer i den kommunale styrelseslovgivning  

 er at sikre kommunalpolitikerne bedre vilkår under udøvelsen af deres hverv  

 og at skabe en større interesse blandt borgerne for det kommunalpolitiske  

 arbejde, herunder for deltagelse i arbejdet.
På en række punkter er der behov for en lettelse af kommunalpolitikernes  

 arbejdsbyrde.
Der foreslås derfor ændringer med hensyn til mødeplanlægning,  

 mødetilrettelæggelse og adgang til sagsmateriale m.v., herunder ændringer med  

 henblik på at forbedre handicappedes muligheder for at varetage kommunale  

 hverv.
Med forslaget sikres det endvidere, at alle befolkningsgrupper har  

 mulighed for at deltage i det kommunalpolitiske arbejde, således at der opnås  

 en bedre og bredere repræsentation i de kommunale råd.
Det bemærkes i den  

 forbindelse, at privat ansatte udgør ca. 40 pct. af vælgerne, men alene 28  

 pct. af medlemmerne af de i 1993 valgte kommunalbestyrelser.
Der foreslås  

 ændringer i de gældende regler om vederlæggelse og godtgørelse af visse  

 udgifter.
Efter forslaget skal kommunalbestyrelsesmedlemmer desuden sikres  

 ret til fravær fra arbejdet og beskyttelse mod afskedigelse som følge af  

 varetagelsen af deres hverv.
For at fastholde og øge interessen for det kommunalpolitiske arbejde  

 foreslås der desuden en større åbenhed i kommunerne med hensyn til indhold af  

 og mål for de kommunale servicetilbud.
Efter forslaget skal kommunerne  

 informere borgerne om udviklingen inden for de enkelte serviceområder,  

 således at borgerne herigennem kan vurdere og indgå i en dialog med kommunen  

 om serviceniveauet og den kommunale prioritering af de enkelte  

 serviceområder.
2. Lovforslagets indhold Hovedpunkterne i lovforslaget er:
 1) Informationsforpligtelse over for borgerne vedrørende kommunale  

 serviceydelser samt vedrørende kommunal ligestillingspolitik.
 2) Udvidelse af kommunalbestyrelsernes adgang til at udpege medlemmer af  

 bestyrelser for selskaber, foreninger, fonde m.v.
 3) Ændring og forbedring af arbejdstilrettelæggelsen i de kommunale  

 organer.
 4) Ændring og forbedring af vederlagsordningen for kommunalpolitikere.
 5) Ret til fravær fra arbejdet og beskyttelse mod afskedigelse fra  

 arbejdet i forbindelse med varetagelsen af hvervet som  

 kommunalbestyrelsesmedlem.
2.1. Informationsforpligtelse over for borgerne vedrørende kommunale  

 serviceydelser samt vedrørende kommunal ligestillingspolitik 2.1.1. Informationsforpligtelse over for borgerne vedrørende kommunale  

 serviceydelser Efter forslaget vil kommunalbestyrelserne få pligt til at informere  

 kommunens borgere om målsætningerne for de kommunale serviceydelser.  

 Forslaget herom skal ses på baggrund af anbefalingerne i betænkning 1268/1994  

 om fornyelse og effektivisering i den kommunale sektor.
Der kan herved  

 henvises til betænkningen side 21 ff.
I betænkningen har udvalget bl.a. vurderet den kommunale  

 serviceinformation.
Størstedelen af denne serviceinformation foregår i dag på  

 frivillig basis, idet der generelt ikke er fastsat retningslinier for  

 kommunal serviceinformation.
Det betyder, at informationsinitiativerne i  

 forhold til de kommunale serviceydelser varierer betydeligt fra kommune til  

 kommune.
Udvalget har konstateret, at der i størstedelen af kommunerne ydes en  

 betydelig informationsindsats.
I nogle kommuner sker dette med udgangspunkt i  

 selve budgettet, således at der i budgetbemærkningerne redegøres for  

 kommunens målsætninger samt for de af kommunalbestyrelsen besluttede  

 servicemål m.v.
Andre kommuner anvender kommuneplanarbejdet til at informere  

 mere generelt om kommunens målsætninger og virksomhed.
I nogle kommuner  

 udsendes endvidere selvstændige orienteringer til borgerne om målsætninger  

 for udviklingen i kommunen.
Senest er nogle kommuner begyndt at udarbejde  

 oversigter over, hvilke krav og forventninger borgerne kan stille til  

 kommunen - de såkaldte borgerrettigheder.
Der er dog også kommuner, der  

 fastholder en mere traditionel økonomibaseret information til borgerne, der  

 typisk ikke indeholder oplysninger om, hvilket serviceniveau der følger af  

 kommunalbestyrelsens prioriteringer og budgettering.
Forslaget om at indføre en kommunal forpligtelse til at informere om den  

 kommunale service er således ikke udtryk for, at der ikke allerede i dag ydes  

 en betydelig informationsindsats i mange kommuner.
Baggrunden for forslaget  

 er et ønske om at sikre, at der i alle kommuner gives borgerne en tilgængelig  

 oversigt over, hvilke rammer og målsætninger kommunalbestyrelsen i deres  

 kommune har sat for de kommunale serviceydelser.
 En sikring af en sådan informationsvirksomhed er væsentlig for borgernes  

 mulighed for at deltage aktivt i den kommunalpolitiske debat om kommunens  

 serviceniveau og om prioriteringen mellem de enkelte servicetilbud.  

 Information herom er endvidere en nødvendig forudsætning for, at borgerne kan  

 vurdere de kommunale serviceydelser i forhold til bl.a. kommuneskattens  

 størrelse og de målsætninger for kommunens udvikling, som kommunalbestyrelsen  

 har fastlagt.
Hensynet til kommunernes forskellighed taler imod, at der udformes et  

 detaljeret regelsæt for informationens form og indhold.
Informationsopgaven  

 varierer både i forhold til de opgaver, der aktuelt er i centrum, og i  

 forhold til den lokalpolitiske debat.
Et detaljeret regelsæt ville ikke have  

 mulighed for at tage hensyn til sådanne forskellige forhold i de enkelte  

 kommuner.
Desuden ville det kunne virke blokerende i forhold til den  

 udvikling af serviceinformationen, der allerede er i gang i et stort antal  

 kommuner.
 I betænkning 1268/1994 er det derfor anbefalet, at der ikke centralt  

 fastsættes særlige regler om indholdet og den nærmere udformning af  

 informationen, og dermed om hvordan kommunalbestyrelsen eller amtsrådet skal  

 opfylde informationsforpligtelsen.
Det er dog en forudsætning, at serviceinformationen udformes på en måde,  

 der er egnet til at øge borgernes muligheder for selv at vurdere målene for  

 de vigtigste kommunale serviceydelser.
Kommunalbestyrelsen skal derfor også  

 sørge for, at serviceinformationen ydes i en tilgængelig form for kommunens  

 borgere.
Endvidere forudsættes det, at redegørelsen udformes på en måde, der gør  

 det muligt at følge op på oplysningerne og målsætningerne i den næste  

 udmelding om servicemålsætninger.
Af en sådan opfølgning skal fremgå, hvilke  

 resultater der er opnået i forhold til de målsætninger, som  

 kommunalbestyrelsen eller amtsrådet har sat sig for udviklingen af de  

 kommunale serviceydelser.
 I øvrigt vil de relevante ressortministerier og de kommunale  

 organisationer kunne vejlede kommunerne og amtskommunerne om, hvordan en  

 redegørelse nærmere kan udformes.
Der skal i denne sammenhæng peges på det vejledningsmateriale, der  

 allerede er udarbejdet.
Der kan herved bl.a. henvises til betænkning  

 1268/1994, hvor der i et bilag er givet eksempler på en række konkrete  

 serviceoplysninger inden for 10 centrale kommunale serviceområder.
Endvidere  

 kan nævnes Socialministeriets pjece »Synlig for borgerne« (1994),  

 der indeholder eksempler på såvel serviceinformation som formulering af  

 servicemål, og Finansministeriets rapport »Servicedeklarationer«  

 (1994), der ligeledes indeholder en række eksempler og anvisninger.
Endelig  

 skal peges på publikationen »Fokus - på brugerne.
En eksempelsamling om  

 kvalitetsudvikling og servicemål i kommunerne« (1994), som er udsendt af  

 de kommunale organisationer.
2.1.2. Informationsforpligtelse over for borgerne vedrørende kommunal  

 ligestillingspolitik Kommunerne er ligesom andre offentlige myndigheder i henhold til § 1, stk.  

 2, i lov om ligestilling mellem mænd og kvinder (lov nr. 238 af 20. april  

 1988) forpligtet til inden for deres område at arbejde for ligestilling og  

 kan i den forbindelse iværksætte særlige foranstaltninger med henblik på at  

 fremme lige muligheder for mænd og kvinder.
Spørgsmålet om iværksættelse af handlingsplaner m.v. på offentlige  

 arbejdspladser har i de senere år jævnligt været genstand for debat i  

 Folketinget - senest på baggrund af Ligestillingsrådets rapport fra november  

 1993 »Vejen videre«.
Rapporten blev behandlet under en  

 forespørgselsdebat i Folketinget den 28. april 1994 (Folketingstidende  

 1993/94 spalte 10207 f). Et bredt flertal i Folketinget vedtog i den  

 forbindelse et forslag om motiveret dagsorden (nr.
D 57). Af dagsordenen  

 fremgår det bl.a., at Folketinget opfordrer regeringen til at sikre, »at  

 arbejde med at fremme ligestillingen intensiveres«, bl.a. ved »at  

 optage forhandlinger med kommuner og amtskommuner om fremme af ligestillingen  

 på kommunale og amtskommunale arbejdspladser«.
 Forslaget om en pligt for kommunalbestyrelsen til mindst hvert andet år at  

 redegøre for ligestillingssituationen blandt kommunalt ansatte skal ses som  

 led i etableringen af det bedst mulige grundlag for de kommende års  

 samarbejde mellem regeringer og kommuner og amtskommuner som opfølgning på  

 denne opfordring fra Folketingets side.
Fastsættelsen af ligestillingspolitikken er imidlertid fortsat den enkelte  

 kommunes og amtskommunes opgave og ansvar.
Formålet med lovforslaget er at  

 sikre, at der på et rimeligt niveau oplyses om ligestillingssituationen i den  

 enkelte kommune.
 2.2. Udvidelse af kommunalbestyrelsernes adgang til at udpege  

 medlemmer af bestyrelser for selskaber m.v.
Fornyelsesudvalget har i betænkning 1268/1994, side 30 f., anbefalet, at  

 der i de kommunale styrelseslove tilvejebringes hjemmel til, at  

 kommunalbestyrelser - ud over den allerede i dag eksisterende adgang til at  

 vælge kommunale repræsentanter til bestyrelser for selskaber, foreninger,  

 fonde m.v., der alene beskæftiger sig med kommunale opgaver - kan vælge  

 medlemmer af bestyrelser for selskaber, foreninger, fonde m.v. i alle  

 tilfælde, hvor der foreligger en kommunal interesse i den virksomhed, der  

 udfoldes af selskabet, foreningen, fonden m.v.
I Fornyelsesudvalgets  

 betænkning er der bl.a. peget på, at kommuner kan have behov for at indvælge  

 bestyrelsesmedlemmer i erhvervsråd, undervisningsinstitutioner og fonde.
Det  

 er Fornyelsesudvalgets opfattelse, at en adgang hertil vil give mulighed for  

 bedre praktisk samarbejde mellem kommuner og selskaber, foreninger, fonde  

 m.v.
 I overensstemmelse med anbefalingen fra Fornyelsesudvalget giver den  

 foreslåede ny § 68 a i den kommunale styrelseslov (og den foreslåede  

 tilsvarende bestemmelse i § 52 i den københavnske styrelseslov) hjemmel til,  

 at kommunalbestyrelserne i videre omfang end efter gældende ret vil kunne  

 udpege medlemmer til bestyrelser for selskaber, foreninger, fonde m.v.  

 Flertallet i en sådan bestyrelse må dog ikke udgøres af medlemmer, som er  

 udpeget af den samme kommunalbestyrelse efter § 68 a, stk. 1 og 2. En  

 kommunalbestyrelse har endvidere ikke instruktionsbeføjelse over for et  

 bestyrelsesmedlem, som er udpeget af kommunalbestyrelsen efter § 68 a, stk. 1  

 og 2. Dog vil et bestyrelsesmedlem, der er udpeget efter § 68 a, stk. 1,  

 kunne være underlagt kommunalbestyrelsens beslutninger for så vidt angår  

 varetagelsen af opgaver, som kommunen selv kan løse.
Lovforslaget tager alene sigte på det kommunalretlige spørgsmål om  

 kommunalbestyrelsers adgang til at udpege et eller flere medlemmer af  

 bestyrelsen for et selskab, en forening, en fond m.v.
En beslutning om at  

 give en kommunalbestyrelse ret til at udpege et eller flere medlemmer af  

 sådanne bestyrelser vil skulle træffes af vedkommende selskab, forening, fond  

 m.v. i overensstemmelse med de selskabs-, forenings- eller fondsretlige  

 regler herom.
Det er ligeledes disse regler, som vil regulere retsstillingen,  

 herunder funktionsperioden, for bestyrelsesmedlemmer, der er udpeget i medfør  

 af § 68 a, stk. 1 og 2.
Et medlem af bestyrelsen for et selskab, en forening, en fond m.v., der er  

 udpeget af en kommunalbestyrelse i medfør af § 68 a, stk. 2, repræsenterer  

 ved udøvelsen af hvervet ikke kommunen, ligesom bestyrelsemedlemmet ikke skal  

 varetage kommunale interesser.
Bestyrelsesmedlemmet har således de samme  

 rettigheder og pligter som de øvrige medlemmer af bestyrelsen.
Det samme  

 gælder som udgangspunkt for et medlem af bestyrelsen for et selskab, en  

 forening, en fond m.v., der er udpeget af en kommunalbestyrelse i medfør af §  

 68 a, stk. 1. Udgangspunktet fraviges dog, når et bestyrelsesmedlem i henhold  

 til § 68 a, stk. 3, 1. pkt., er undergivet kommunalbestyrelsens beslutninger  

 ved udøvelsen af hvervet.
Efter de i dag gældende regler har kommunalbestyrelserne en vis adgang til  

 at udpege medlemmer til bestyrelser for selskaber, foreninger, fonde m.v.  

 Kommunalbestyrelser kan således deltage i ledelsen af et selskab, en  

 forening, en fond m.v., der udelukkende varetager opgaver, som kommunen selv  

 kan varetage.
Denne retstilstand berøres ikke af lovforslaget.
2.3. Ændring og forbedring af arbejdstilrettelæggelsen i de kommunale  

 organer Lovforslaget omfatter dels forslag vedrørende  

 kommunalbestyrelsesmedlemmers sagsforberedelse, dels forslag vedrørende  

 mødevirksomheden i kommunalbestyrelser og udvalg.
Til grund for forslagene  

 ligger betænkning 1271/1994 om kommunalpolitikernes arbejdsvilkår.
Formålet med forslagene er først og fremmest at gøre det lettere for  

 kommunalbestyrelsesmedlemmer at varetage de ofte meget tidskrævende kommunale  

 hverv.
Der stilles således bl.a. forslag om, at der med henblik på en bedre  

 arbejdstilrettelæggelse skal udarbejdes årlige mødeplaner også for  

 udvalgsmøder.
 Da der ikke ved en central regulering af forhold vedrørende  

 sagsforberedelse og mødevirksomhed vil kunne tages hensyn til de lokale  

 forhold i de enkelte kommuner, er det på en række af disse områder fundet  

 hensigtsmæssigt - i stedet for en central regulering - at overlade det til de  

 enkelte kommunalbestyrelser at træffe nærmere beslutning herom.
Det er imidlertid på nogle områder fundet ønskeligt at tilskynde  

 kommunalbestyrelserne til at træffe beslutninger om sagsforberedelsen og  

 mødevirksomheden, og det er derfor foreslået, at det i loven udtrykkeligt  

 angives, at kommunalbestyrelsen kan træffe beslutning herom.
Det gælder  

 således forslagene om, at der kan fastsættes regler om varigheden af møderne,  

 og at kommunalbestyrelsen kan træffe beslutning om informationsniveau samt om  

 ydelse af teknisk bistand fra administrationen.
Det er endvidere fundet hensigtsmæssigt at lovfæste  

 kommunalbestyrelsesmedlemmernes ret til sagsindsigt samt at indføre en ret  

 for de enkelte medlemmer til at få kopi af det materiale, hvori der er ret  

 til sagsindsigt.
Samtidig er det dog fundet nødvendigt at give  

 kommunalbestyrelsen mulighed for at begrænse retten til at få kopi af  

 sagsakter.
Udvalget vedrørende kommunalpolitikernes arbejdsvilkår m.v. har set det  

 som et problem i forhold til ønsket om en smidig sagsforberedelse, at interne  

 arbejdsdokumenter undergives offentlighed alene på grund af den omstændighed,  

 at dokumenterne er videregivet til tilsynsmyndighederne som led i en  

 tilsynssag.
Det foreslås derfor, at sådanne dokumenter ikke undergives  

 aktindsigt alene som følge af videregivelsen.
Herved vil retstilstanden blive  

 identisk med den, der gælder i forhold til dokumenter, der fremsendes til  

 Folketingets Ombudsmand i forbindelse med ombudsmandens behandling af en  

 klage.
Da det i mange kommuner er blevet almindeligt at afholde seminarer til  

 drøftelse af kommunale anliggender af overordnet betydning f.eks.  

 planlægning, organisationsændringer og årsbudget, er det fundet rigtigst, at  

 denne særlige form for mødevirksomhed omtales i den kommunale  

 styrelseslovgivning.
Herved fastslås det tillige, at der gælder en mødepligt.
 Endelig er det foreslået, at der sker en begrænsning og præcisering af  

 adgangen til at behandle sager for lukkede døre.
2.4. Ændring og forbedring af vederlagsordningen for  

 kommunalpolitikere 2.4.1. Det overordnede formål Lovforslaget omfatter dels forslag vedrørende selve vederlæggelsen af  

 kommunalbestyrelsesmedlemmer, dels forslag vedrørende godtgørelse af udgifter  

 afholdt i forbindelse med varetagelsen af kommunale hverv.
Til grund for  

 forslagene ligger betænkning 1271/1994 om kommunalpolitikernes arbejdsvilkår.
Det er et overordnet sigte med forslagene at sikre en mere rimelig og  

 tidssvarende vederlæggelse af det kommunalpolitiske arbejde.
Forslagene er  

 således udtryk for et nyt syn på værdiansættelsen af det kommunalpolitiske  

 arbejde.
Som anført i betænkningen fra udvalget vedrørende kommunalpolitikernes  

 arbejdsvilkår (kapitel VII), indebærer funktionen som  

 kommunalbestyrelsesmedlem først og fremmest et ansvar for, at kommunens  

 anliggender styres på en forsvarlig måde.
Et sådant syn på politikerrollen  

 medfører, at kommunalpolitisk arbejde uden betænkelighed kan vederlægges  

 nogenlunde ensartet.
Det har således været opfattelsen hos den helt  

 overvejende del af udvalgets medlemmer, at alle kommunalbestyrelsesmedlemmer  

 skal oppebære samme vederlag - uanset om der er tale om en primærkommune  

 eller en amtskommune, uanset antallet af medlemmer i kommunalbestyrelse eller  

 amtsråd, og uanset hvilke kommunale hverv de enkelte medlemmer bestrider.
 Spørgsmålet om graduering af vederlaget efter kommunens størrelse i form  

 af indbyggertallet har dog givet anledning til større tvivl i udvalget, jf.  

 herved det anførte i betænkningen, side 61-62.
Den foreslåede vederlæggelse vil indebære en bevægelse væk fra princippet  

 om vederlæggelse pr. fremmøde og i forhold til mødetidsforbruget.
I stedet  

 vil der ske en vederlæggelse af selve funktionen - ledelsen af kommunen  

 gennem det politiske arbejde i navnlig kommunalbestyrelse og udvalg.
Det er i overensstemmelse med betænkningen fra udvalget om  

 kommunalpolitikernes arbejdsvilkår m.v. i lovforslaget valgt at formulere  

 regler, der er så enkle, klare og lette at administrere som muligt.  

 Kommunalpolitikernes krav på vederlæggelse skal således som udgangspunkt være  

 bestemt ved ufravigelige regler.
Herved gives kommunalpolitikere langt bedre  

 muligheder for at overskue og indrette sig på de økonomiske vilkår.
2.4.2. Det nye vederlagssystem Det foreslåede nye vederlagssystem tager udgangspunkt i, at alle  

 kommunalbestyrelsesmedlemmer vederlægges med et fast grundvederlag.  

 Grundvederlaget suppleres dog af en adgang for kommunalbestyrelsen til at  

 vederlægge medlemmer, der deltager i udvalgsarbejde.
Efter de hidtil gældende  

 regler har medlemmerne modtaget flere forskellige typer af vederlag i medfør  

 af enten diætordningen i § 16 eller flervederlagsordningen i § 16 a i den  

 kommunale styrelseslov.
Kommunalbestyrelsen har kunnet vælge mellem de to  

 vederlagsordninger, jf. den gældende § 15 a.
I den hidtidige diætordning modtager medlemmer af kommunalbestyrelser et  

 fast vederlag for medlemskab af kommunalbestyrelsen og diæter for deltagelse  

 i møder i kommunalbestyrelsen og dennes udvalg.
Det enkelte medlem kan i  

 denne ordning vælge at modtage erstatning for tabt arbejdsfortjeneste i  

 stedet for det faste vederlag.
Herudover kan kommunalbestyrelsen beslutte at  

 yde diæter (og/eller erstatning for tabt arbejdsfortjeneste) for varetagelse  

 af andre kommunale hverv samt for deltagelse i kurser.
Efter flervederlagsordningen modtager medlemmerne af en kommunalbestyrelse  

 ligeledes et fast vederlag eller som alternativ hertil erstatning for tabt  

 arbejdsfortjeneste.
Der ydes ikke diæter, men i stedet et tillægsvederlag,  

 der udgør vederlæggelsen for alle de kommunale hverv, et medlem varetager,  

 bortset fra hverv, der udføres som medlem af økonomiudvalg og de stående  

 udvalg.
For medlemskab af disse udvalg kan kommunalbestyrelsen beslutte at  

 yde et udvalgsvederlag.
Ved lovforslaget afskaffes diætordningen.
Forslaget betyder, at der i  

 stedet for en vederlæggelse pr. fremmøde sker en vederlæggelse af selve  

 funktionen som kommunalpolitiker.
Udvalget om kommunalpolitikernes arbejdsvilkår har ikke i sin betænkning  

 set det som sin opgave at udtale sig mere præcist om det fremtidige niveau  

 for vederlæggelsen.
Udvalget har imidlertid fundet at måtte anse det for en  

 nødvendig og for udvalgets forslag helt afgørende forudsætning, at der  

 generelt sker en væsentlig forbedring af kommunalpolitikernes  

 vederlagsforhold, og at kommunalbestyrelsesmedlemmer ikke stilles ringere i  

 vederlagsmæssig henseende (målt i kroner og øre), end det i dag er tilfældet.
2.4.3. Erstatning for tabt arbejdsfortjeneste I betænkningen fra udvalget vedrørende kommunalpolitikernes arbejdsvilkår  

 diskuteres det særligt om muligheden for erstatning for dokumenteret tabt  

 arbejdsfortjeneste bør opretholdes, jf. herved side 62-63. Udvalget har  

 således påpeget, at det ville være mest konsekvent i forhold til det  

 overordnede princip om enklere og klarere regler, at denne mulighed blev  

 afskaffet.
Udbetaling af erstatning for tabt arbejdsfortjeneste kræver efter  

 de nuværende regler, at der i de enkelte tilfælde tages stilling til, om der  

 foreligger et møde.
Det vil i grænsetilfælde kunne give anledning til tvivl.  

 Hertil kommer, at den vederlagsordning, som foreslås, netop ikke tager  

 udgangspunkt i honorering af fremmødet.
Et flertal af udvalgets medlemmer har imidlertid fundet, at afskaffelse af  

 muligheden for at vælge erstatning for tabt arbejdsfortjeneste isoleret set  

 må antages at forringe kommunalpolitikernes vilkår.
Det kan endvidere efter  

 dette flertals opfattelse ikke afvises, at det vil kunne påvirke muligheden  

 for at rekruttere personer til det kommunalpolitiske arbejde i en negativ  

 retning, at enhver mulighed for at få erstattet dokumenteret tabt  

 arbejdsfortjeneste måtte blive udelukket.
Det gælder ikke alene i forhold til  

 muligheden for at gøre andelen af privat ansatte i de kommunale råd mere  

 repræsentativ - men på samme måde i forhold til gruppen af selvstændige  

 erhvervsdrivende og i forhold til de offentligt ansatte.
Flertallet i  

 udvalget har på denne baggrund foreslået, at muligheden for at opnå  

 erstatning for dokumenteret tabt arbejdsfortjeneste opretholdes.
Det samme flertal i udvalget har endvidere fundet anledning til at  

 overveje, om betingelsen om, at der foreligger et møde, bør opretholdes som  

 vilkår for at få erstatning for tabt arbejdsfortjeneste.
Baggrunden herfor er  

 for det første det mere principielle synspunkt, at den foreslåede  

 vederlæggelse med et vederlag netop indebærer et brud med princippet om  

 vederlæggelse i forhold til mødetidsforbruget.
For det andet er det  

 opfattelsen, at mødebetingelsen i en række tilfælde kan synes mindre rimelig,  

 f.eks. vil forelæggelse af en kommunal sag for statslige myndigheder og  

 deltagelse i møder med andre kommuner eller amtskommuner ikke normalt være  

 aktiviteter, der opfylder mødebetingelsen.
Flertallet i udvalget har derfor  

 fundet, at mødereglen bør suppleres med en adgang for kommunalbestyrelsen til  

 at tillægge medlemmer erstatning for tabt arbejdsfortjeneste ved varetagelse  

 af andre nærmere angivne hverv, som de pågældende af kommunalbestyrelsen er  

 anmodet om at udføre.
I overensstemmelse hermed foreslås det, at muligheden for at vælge  

 erstatning for tabt arbejdsfortjeneste opretholdes, således at det i forhold  

 til en del af vederlaget gøres valgfrit, om et kommunalbestyrelsesmedlem i  

 stedet modtager erstatning for tabt arbejdsfortjeneste.
Ordningen udbygges  

 med adgang til for kommunalbestyrelsen at tillægge medlemmer erstatning for  

 tabt arbejdsfortjeneste ved varetagelse af andre nærmere angivne hverv, selv  

 om mødebetingelsen ikke er opfyldt.
Det vil være en forudsætning herfor, at  

 kommunalbestyrelsesmedlemmet af kommunalbestyrelsen eller dennes udvalg er  

 anmodet om at varetage det pågældende hverv.
 Erstatningen for tabt arbejdsfortjeneste kan efter de nugældende regler  

 højst udgøre det tredobbelte af den almindelige diætsats, dvs. for tiden 960  

 kr. pr. dag.
Udvalget vedrørende kommunalpolitikernes arbejdsvilkår m.v. har specielt  

 drøftet, om dette maksimum burde ændres, jf. herved betænkningen side 63-64.  

 Udvalget har på den ene side fundet, at grænsen ligger i underkanten af det  

 acceptable, når der henses til formålet med at opretholde ordningen med  

 erstatning for tabt arbejdsfortjeneste, hvorefter erstatningen må forudsættes  

 at udgøre en reel kompensation for mistet lønindtægt.
På den anden side har  

 der i udvalget været enighed om, at en vis overgrænse bør opretholdes.
 I lovforslaget foreslås det i overensstemmelse hermed, at der fortsat skal  

 gælde et maksimum for erstatningsbeløbet, men at maksimum lempes, således at  

 erstatningen pr. dag fremover skal kunne udgøre indtil et beløb svarende til  

 det femdobbelte af den almindelige diætsats (for tiden 1.600 kr.).
2.4.4. Særligt vederlag til kommunalbestyrelsesmedlemmer med børn Særligt med henblik på at opnå en bedre aldersmæssig og kønsmæssig  

 sammensætning af kommunalbestyrelserne foreslås det, at der ydes  

 kommunalbestyrelsesmedlemmer med børn under 10 år et særligt vederlag.
Denne  

 form for godtgørelse af udgifter til børnepasning bygger ligeledes på et  

 forslag fra udvalget vedrørende kommunalpolitikernes arbejdsvilkår.
Ved et  

 generelt vederlagstillæg opnås tillige, at både kommunalbestyrelsesmedlemmer  

 og de personer, der (endnu) ikke har besluttet sig for at deltage i  

 kommunalpolitik, vil få mulighed for at orientere sig om støttemulighederne  

 og herudfra (på forhånd) planlægge, hvordan det kommunalpolitiske arbejde  

 bedst muligt kan passe ind i forhold til andre forpligtelser og ikke mindst i  

 forhold til familielivet.
2.4.5. Godtgørelse af udgifter Efter de gældende regler har en kommunalbestyrelse mulighed for at yde  

 godtgørelse af udgifter afholdt i forbindelse med varetagelsen af kommunale  

 hverv.
For at styrke det enkelte kommunalbestyrelsesmedlems retsstilling  

 stilles forslag om, at tre godtgørelsestyper fremover skal ydes obligatorisk  

 i forbindelse med et kommunalbestyrelsesmedlems deltagelse i møder og kurser  

 m.v.: rejseudgifter, nødvendige udgifter forbundet med fysisk handicappedes  

 varetagelse af hvervet og udgifter til pasning af syge, nære pårørende.
2.4.6. Udvalgsformænd Af hensyn til udvalgsformænds ofte vanskelige økonomiske stilling, når de  

 ophører med hvervet, foreslås en efterlønsordning, der bygger på den, der  

 gælder for borgmestre.
2.4.7. Ikke-kommunalbestyrelsesmedlemmer Da der er stor forskel på arten og omfanget af de kommunale hverv, som  

 ikke-kommunalbestyrelsesmedlemmer varetager, foreslås, at den hidtidige  

 vederlæggelse med diæter og/eller erstatning for tabt arbejdsfortjeneste  

 efter kommunalbestyrelsens bestemmelse opretholdes.
Personer, der varetager  

 kommunale hverv efter valg af kommunalbestyrelsen, foreslås dog tillagt ret  

 til godtgørelse af udgifter i forbindelse med deltagelse i møder m.v.
2.4.8. Københavns Kommune Reglerne for vederlæggelse af kommunalpolitikere i Københavns Kommune er i  

 dag forskellige fra dem, der gælder for kommunalpolitikere i landets øvrige  

 kommuner.
Det er imidlertid ved lovforslaget tilsigtet, at der sker de samme  

 forbedringer af vilkårene for varetagelse af kommunalpolitisk arbejde i  

 Københavns Kommune som i landets øvrige kommuner.
Der sker samtidig en  

 parallelisering af reglerne for vederlæggelse af kommunalpolitikere i  

 Københavns Kommune med reglerne, der gælder for landets øvrige kommuner.
Dog  

 vil den hidtidige ordning med et samlet vederlag blive bevaret.
2.5. Ret til fravær fra arbejdet og beskyttelse mod afskedigelse fra  

 arbejdet i forbindelse med varetagelsen af hvervet som  

 kommunalbestyrelsesmedlem Efter lovforslaget vil både privat og offentligt ansatte, der er  

 kommunalbestyrelsesmedlemmer, få en lovfæstet ret til fravær fra arbejdet til  

 varetagelse af det kommunale hverv.
I tilknytning hertil indeholder forslaget  

 en bestemmelse, hvorefter lønmodtagere, som er medlemmer af en  

 kommunalbestyrelse, beskyttes mod afskedigelse begrundet i kommunalpolitisk  

 arbejde.
 Forslagene bygger bl.a. på overvejelserne i betænkning 1271/1994 om  

 kommunalpolitikernes arbejdsvilkår, side 91 ff.
 Bestemmelserne i lovforslaget er ikke til hinder for, at der i henhold til  

 anden lovgivning, overenskomster på arbejdsmarkedet eller lignende fastsættes  

 regler, der giver lønmodtagere en videregående ret til fravær og beskyttelse  

 mod afskedigelse.
2.5.1. Ret til fravær fra arbejdet Formålet med lovforslaget er at sikre en mere ligelig repræsentation af  

 privat og offentligt ansatte i kommunalbestyrelserne.
 Offentligt ansatte har efter de gældende regler på arbejdsmarkedet ret til  

 tjenestefrihed til varetagelse af hvervet som kommunalbestyrelsesmedlem.  

 Retten til tjenestefrihed kan påberåbes i den udstrækning, det er nødvendigt  

 af hensyn til deltagelse i møder i kommunalbestyrelsen, møder i de af  

 kommunalbestyrelsen nedsatte udvalg, kommunale sammenslutningers årsmøder  

 eller kurser, som er et led i varetagelsen af det kommunale hverv.
 Der har ikke hidtil været regler, der sikrer privat ansatte  

 kommunalbestyrelsesmedlemmer ret til fravær fra arbejdet til varetagelse af  

 det kommunale hverv.
 Lovforslaget tager udgangspunkt i de for offentligt ansatte gældende  

 regler, og det er herved tilstræbt at sikre privat og offentligt ansatte lige  

 muligheder for at deltage i kommunalpolitisk arbejde.
2.5.2. Beskyttelse mod afskedigelse Der er ikke i dansk ret regler, der giver kommunalpolitikere en særlig  

 beskyttelse mod afskedigelse fra arbejde.
Formålet med forslaget om at beskytte lønmodtagere mod afskedigelse som  

 følge af varetagelse af hvervet som kommunalbestyrelsesmedlem er at sikre, at  

 retten til fravær så vidt muligt gives et reelt indhold.
I tilknytning hertil  

 foreslås det, at en arbejdsgiver ikke må afskedige en lønmodtager med den  

 begrundelse, at vedkommende er valgt til en kommunalbestyrelse eller er  

 opført på en kandidatliste til et kommunalvalg.
 Hvis en lønmodtager afskediges, vil arbejdsgiveren - i tilfælde af tvist  

 herom - skulle bevise, at afskedigelsen ikke er begrundet i det  

 kommunalpolitiske arbejde.
 Afskediges en lønmodtager i strid med beskyttelsesreglen, skal  

 arbejdsgiveren betale en godtgørelse.
3. Lovforslagets økonomiske og administrative konsekvenser Det er ikke muligt at opgøre de økonomiske konsekvenser for kommunerne og  

 amtskommunerne af de foreslåede ændrede vederlæggelses- og  

 godtgørelsesregler.
Det skyldes, at merudgifterne bl.a. beror på, i hvilket  

 omfang kommunalbestyrelsesmedlemmerne har hjemmeboende børn under 10 år, i  

 hvilket omfang der skal ydes bistand til handicappede medlemmer, og i hvilket  

 omfang kommunale hverv varetages af ikke-kommunalbestyrelsesmedlemmer.
 Der henvises i øvrigt til lovforslagets § 5, hvorefter der ikke foreslås  

 regulering af statens generelle tilskud til kommunerne og amtskommunerne for  

 så vidt angår merudgifterne, som følger af de ændrede vederlæggelses- og  

 godtgørelsesregler.
Der vil kun i meget begrænset omfang være økonomiske konsekvenser  

 forbundet med den foreslåede pligt for kommunerne til at informere borgerne  

 om indhold og målsætninger for de kommunale serviceydelser.
Dette skyldes  

 dels, at der allerede i størstedelen af kommunerne og amtskommunerne ydes en  

 betydelig informationsindsats om dette emne, og dels at der vil være en række  

 fordele for kommunerne i form af administrative lettelser ved at informere  

 deres borgere bedre om den kommunale service.
Der vil endvidere være visse  

 økonomiske konsekvenser som følge af den foreslåede pligt for kommunerne til  

 at informere borgerne om kommunal ligestillingspolitik.
 De administrative konsekvenser af lovforslaget for kommunerne og  

 amtskommunerne vil ligeledes samlet set være begrænsede, idet lovforslaget  

 såvel indeholder elementer, der kan medføre en vis forøget administration -  

 f.eks. forslagene om udarbejdelse af den nævnte information til borgerne -  

 som elementer der vil medføre administrative lettelser - f.eks. de foreslåede  

 ændringer i mødeplanlægning og mødetilrettelæggelse.
 Forslaget har ikke administrative konsekvenser for staten.
 Forslaget er forhandlet med de kommunale parter.
 Lovforslaget har ikke erhvervsøkonomiske eller miljømæssige konsekvenser.
4. Hørte myndigheder Lovforslaget har været forelagt samtlige ministerier, Kommunernes  

 Landsforening, Amtsrådsforeningen i Danmark samt Københavns og Frederiksberg  

 Kommuner, Dansk Arbejdsgiverforening, LO, Ligestillingsrådet og Det Centrale  

 Handicapråd m.fl.
Bemærkninger til lovforslagets enkelte bestemmelser Til § 1 Til nr. 1 Ændringen er alene en konsekvensændring som følge af de foreslåede  

 ændringer under nr. 2 og 3.
Til nr. 2 Det er almindeligt antaget, at kommunalbestyrelsen har adgang til at  

 vedtage taletidsbegrænsninger.
Den foreslåede bestemmelse om adgang til at  

 fastsætte regler om mødernes varighed skal ses som et supplement hertil.  

 Formålet er således at skabe yderligere muligheder for en begrænsning eller  

 stramning af forhandlingerne og dermed mødernes længde.
Kommunalbestyrelsen  

 vil med hjemmel i den foreslåede bestemmelse kunne fastsætte regler om, at  

 møderne normalt ikke skal have en varighed ud over et nærmere angivet  

 timeantal.
Ved fastsættelsen af regler herom må kommunalbestyrelsen dog være  

 opmærksom på, at medlemmerne ikke herved afskæres fra en relevant politisk  

 drøftelse og stillingtagen til sagerne.
Til nr. 3 Efter styrelseslovens § 8, stk. 3, skal kommunalbestyrelsens medlemmer  

 inden kommunalbestyrelsesmøderne i videst muligt omfang have underretning om,  

 hvilke sager der vil komme til behandling på mødet.
I § 3, stk. 2, i den af  

 Indenrigsministeriet udsendte normalforretningsorden for kommuner, der følges  

 i langt de fleste kommuner, er det fastsat, at medlemmerne senest 4 dage før  

 et ordinært møde skal have tilsendt en dagsorden.
 Der er ikke i øvrigt i styrelseslovgivningen regler om udsendelse af  

 mødemateriale til medlemmerne, og det tilkommer således kommunalbestyrelsen  

 at træffe bestemmelse om, hvorvidt og i hvilket omfang medlemmerne skal have  

 tilsendt mødemateriale.
Det tilkommer endvidere kommunalbestyrelsen at afgøre, hvorvidt medlemmers  

 anmodninger om tilvejebringelse af yderligere oplysninger eller om bistand  

 fra administrationen skal imødekommes.
Det er dog en almindelig  

 kommunalretlig grundsætning, at en sag skal være således oplyst, at der  

 foreligger et forsvarligt beslutningsgrundlag.
Med den foreslåede ændring af § 8 sker der ikke nogen ændring i  

 kommunalbestyrelsens kompetence til at træffe afgørelse om de nævnte  

 spørgsmål.
Da det kan være af væsentlig betydning for kommunalbestyrelsens  

 medlemmer at få tilsendt mødemateriale, herunder skriftlige  

 sagsfremstillinger og indstillinger fra administrationen, er det imidlertid  

 fundet hensigtsmæssigt, at det i loven udtrykkeligt angives, at  

 kommunalbestyrelsen kan træffe bestemmelse herom.
Det samme gælder dels med hensyn til tilvejebringelse af yderligere  

 sagsoplysninger, f.eks. statistisk materiale, som et eller flere medlemmer  

 fremsætter ønsker om, dels med hensyn til medlemmers anmodninger om teknisk  

 bistand fra administrationen.
Som følge af det ressourceforbrug og de  

 praktiske problemer, der kan være forbundet med imødekommelse af sådanne  

 ønsker fra de enkelte kommunalbestyrelsesmedlemmer, er det anset for  

 hensigtsmæssigt, at kommunalbestyrelsen generelt drøfter medlemmernes behov  

 for information og bistand fra administrationen.
 Uanset at de foreslåede bestemmelser ikke er udtømmende og ikke begrænser  

 den kompetence, kommunalbestyrelsen har efter gældende ret, vil en optagelse  

 af bestemmelserne i loven tilskynde kommunalbestyrelserne til at tage  

 stilling til de nævnte spørgsmål, jf. betænkning 1271/1994, side 39 - 42.
Hvis det besluttes at sende mødemateriale til medlemmerne, må det sikres,  

 at alle medlemmer har lige adgang til oplysningerne, uanset hvordan disse  

 formidles til medlemmerne.
Der tænkes her på den efterhånden udbredte  

 anvendelse af edb-kommunikation.
Hvis der blandt kommunalbestyrelsens  

 medlemmer er nogle, der ikke er i stand til eller ikke ønsker at anvende edb,  

 må det sikres, at disse på anden måde får adgang til oplysningerne.
Medlemmernes behov for at kunne rekvirere yderligere oplysninger vil især  

 gøre sig gældende i forbindelse med forberedelse af vanskeligt tilgængelige  

 sager.
Når kommunalbestyrelsen giver medlemmerne mulighed for at få indhentet  

 eller tilvejebragt yderligere oplysninger, er det ligeledes vigtigt, at det  

 sikres, at alle medlemmer har lige adgang til oplysningerne.
Til nr. 4 Bestemmelsen lovfæster den eksisterende adgang til sagsindsigt.
Retten er  

 knyttet til varetagelsen af hvervet som  

 kommunalbestyrelsesmedlem/udvalgsmedlem, og det materiale, der begæres  

 sagsindsigt i, må derfor vedrøre et anliggende, som vil kunne indbringes for  

 kommunalbestyrelsen/udvalget som kompetent organ.
Retten omfatter således  

 ikke f.eks. skatteforvaltningens sager vedrørende skatteligning.
Sager  

 vedrørende sociale ydelser til enkeltpersoner kan ikke indbringes for  

 kommunalbestyrelsen, men medlemmerne af det stående udvalg, som varetager de  

 pågældende sagsområder, har som led i dette hverv ret til sagsindsigt i sager  

 inden for disse områder.
Ved sagsmateriale forstås alle dokumenter, der vedrører sagen, samt  

 indførelser i journaler, registre og andre fortegnelser vedrørende den  

 pågældende sags dokumenter.
Dokumenter omfatter foruden egentlige  

 skriftstykker også andre aktstykker (f.eks. tegninger, kort og fotografier)  

 samt andre materialer, der træder i stedet for skrift- og aktstykker (f.eks.  

 film, lydbånd og videooptagelser).
Retten til sagsindsigt omfatter også dokumenter, der er undtaget fra  

 offentlighed efter lov om offentlighed i forvaltningen, herunder interne  

 notater og referater.
Sagsmateriale, der befinder sig på institutioner m.v.,  

 er også omfattet.
Retten til sagsindsigt angår alene eksisterende  

 sagsmateriale og giver ikke det enkelte kommunalbestyrelsesmedlem ret til at  

 forlange nyt materiale produceret.
Anmodning om sagsindsigt må rettes til borgmesteren, der er den øverste  

 daglige leder i kommunen og den umiddelbart ansvarlige for tilrettelæggelsen  

 af administrationens arbejde.
Det er en betingelse, at det nærmere angives,  

 hvad der ønskes sagsindsigt i.
Der er således ikke adgang for  

 kommunalbestyrelsesmedlemmer til at foretage en almindelig gennemgang af et  

 antal sager i en forvaltning.
Efter den foreslåede bestemmelse i stk. 3 kan borgmesteren under nærmere  

 angivne forhold begrænse retten til sagsindsigt.
Borgmesteren er i sin adgang  

 hertil undergivet kommunalbestyrelsens beslutninger.
 Da det ofte kan være en fordel for kommunalbestyrelsens medlemmer selv at  

 være i besiddelse af det relevante sagsmateriale, er det anset for  

 hensigtsmæssigt - ud over den adgang, der findes inden for  

 offentlighedslovens rammer - at indføre en ret til efter anmodning at få kopi  

 tilsendt af sagsmateriale, der i forvejen er ret til sagsindsigt i.
 Da en ret til at få kopier vil kunne betyde et ikke uvæsentligt indgreb i  

 administrationens ressourcer, er der foreslået en ret for kommunalbestyrelsen  

 til at begrænse retten til at modtage kopier, hvis det skønnes nødvendigt.  

 Begrænsning kan ske generelt eller konkret, når særlige forhold taler for  

 det, f.eks. hvis kopiering vil være forbundet med store omkostninger.  

 Adgangen efter offentlighedsloven til at kræve kopier af sagsdokumenter  

 berøres ikke heraf.
Til nr. 5 Under hensyn til at det er blevet almindeligt i mange kommuner, at  

 kommunalbestyrelserne afholder uformelle seminarer om bestemte  

 kommunalpolitiske emner, f.eks. budgetseminarer, er det anset for  

 hensigtsmæssigt, at sådanne seminarer udtrykkeligt nævnes i loven.
Seminarer  

 er ikke forsøgt afgrænset nærmere emnemæssigt, og en afgrænsning i forhold  

 til andre mere formløse møder vil kunne give anledning til vanskeligheder.  

 Det er ikke tanken med den foreslåede lovbestemmelse at afskære  

 kommunalbestyrelsen fra at afholde andre uformelle møder.
Om der foreligger  

 et seminar i henhold til § 9 a, må herefter i vidt omfang bero på  

 kommunalbestyrelsens afgørelse.
Selve betegnelsen er dog ikke i sig selv  

 afgørende, og en »konference« vil således også kunne være omfattet.  

 Beslutning om afholdelse af seminar i henhold til § 9 a indebærer, at  

 seminaret er forbundet med mødepligt, og at deltagelse berettiger til  

 erstatning for tabt arbejdsfortjeneste, jf. § 16, stk. 5.
 Beslutning om afholdelse af seminarer bør af hensyn til medlemmernes  

 arbejdstilrettelæggelse så vidt muligt træffes i forbindelse med fastlæggelse  

 af mødeplanen.
Ønsket om mere uformelle drøftelser forudsætter, at seminarerne ikke er  

 offentlige.
Der er derfor ikke foreslået offentlighed for disse møder, men  

 kommunalbestyrelsen kan tillade, at andre f. eks. ansatte i kommunen eller  

 særligt sagkyndige deltager i eller overværer drøftelserne.  

 Kommunalbestyrelsen kan også tillade, at andre kommunalpolitikere, herunder  

 stedfortrædere, deltager.
Det er derfor ikke fundet nødvendigt at medtage en  

 bestemmelse svarende til styrelseslovens § 15 om indkaldelse af  

 stedfortrædere.
Der kan ikke på de pågældende seminarer føres forhandlinger med henblik på  

 at træffe beslutninger.
Dette må ske på kommunalbestyrelsens ordinære eller  

 ekstraordinære møder.
Bestemmelsen omfatter ikke seminarer for udvalgsmedlemmer.
Der er  

 imidlertid intet til hinder for, at udvalg træffer beslutning om afholdelse  

 af mere uformelle møder ved siden af udvalgsmøderne, men der vil ikke være  

 nogen mødepligt ved sådanne uformelle møder, og der vil heller ikke kunne  

 ydes erstatning for tabt arbejdsfortjeneste i forbindelse hermed.
Til nr. 6 Adgangen til at behandle sager for lukkede døre er en undtagelse fra den  

 almindelige regel om, at kommunalbestyrelsens møder er offentlige.
 I den af Indenrigsministeriet udsendte normalforretningsorden for kommuner  

 er i § 1, stk. 2, angivet nogle sagskategorier, der som udgangspunkt skal  

 behandles for lukkede døre.
Da hensynet til at opnå en fri og åben debat ikke kan begrunde dørlukning,  

 og da dørlukning som nævnt må have undtagelsens karakter, foreslås det, at  

 ordene »eller ønskeligt« udgår af bestemmelsen om adgangen til at  

 træffe beslutning om dørlukning.
Herved præciseres det, at en sag ikke kan  

 behandles for lukkede døre alene som følge af, at dette anses for  

 hensigtsmæssigt, uanset at der ikke er tale om en sag, hvori der indgår eller  

 forventes at indgå en omtale af fortrolige forhold.
Til nr. 7 Efter de gældende regler i § 15 a skal en kommunalbestyrelse vælge, om  

 medlemmerne skal vederlægges efter reglerne i § 16 (diætordningen) eller  

 efter reglerne i § 16 a (flervederlagsordningen).
Lovforslaget medfører, at diætordningen afskaffes.
Alle  

 kommunalbestyrelsesmedlemmer skal fremover vederlægges med et fast  

 grundvederlag, der suppleres af en adgang for kommunalbestyrelsen til at  

 vederlægge medlemmer, der deltager i udvalgsarbejde.
Til nr. 8 Den foreslåede affattelse af § 16 indeholder en udtømmende regulering af  

 kommunalbestyrelsesmedlemmers vederlæggelse.
I § 34, som ikke ændres, findes  

 endvidere regler om vederlæggelsen af kommunalbestyrelsens formand,  

 næstformand og magistratsmedlemmer m.v.
For så vidt angår  

 udvalgsformandsvederlag opretholdes den gældende retstilstand, hvorefter  

 vederlaget også kan ydes til ikke-kommunalbestyrelsesmedlemmer, når et  

 udvalgs sammensætning muliggør dette (f.eks. havneudvalg og  

 beskæftigelsesudvalg).
 Med den foreslåede ændring gennemføres en mere ensartet vederlæggelse af  

 alle medlemmer af kommunalbestyrelser og amtsråd.
Til stk. 1 Efter stk. 1 skal der ydes et fast vederlag til alle  

 kommunalbestyrelsesmedlemmer, bortset fra kommunalbestyrelsens formand og de  

 i § 64, stk. 2, nævnte magistratsmedlemmer, jf. stk. 12.
 I den gældende § 16 a findes en vederlagsordning med tre forskellige typer  

 vederlag: fast vederlag, tillægsvederlag og udvalgsvederlag.
 I den foreslåede ordning ydes alle kommunalbestyrelsesmedlemmer et  

 grundvederlag, der som udgangspunkt er en vederlæggelse af alt  

 kommunalpolitisk arbejde, som udføres af et kommunalbestyrelsesmedlem.
 Herudover kan kommunalbestyrelsen dog beslutte at yde udvalgsvederlag, jf.  

 stk. 2. Medlemmet kan endvidere i henhold til anden lovgivning være  

 berettiget til særskilt vederlæggelse, jf. litra b.
Af lovtekniske årsager er det i stk. 1 udtømmende angivet, hvilke  

 aktiviteter hvervet som kommunalbestyrelsesmedlem omfatter.
Opdelingen er  

 sket af hensyn til den nærmere afgrænsning af, dels i hvilke tilfælde et  

 medlem har krav på erstatning for tabt arbejdsfortjeneste og krav på  

 godtgørelse for afholdte udgifter, dels i hvilke tilfælde kommunalbestyrelsen  

 kan tillægge ret hertil, jf. stk. 5, 10 og 11.
 Litra a vedrører deltagelse i møder i kommunalbestyrelsen,  

 økonomiudvalg, de stående udvalg, særlige udvalg nedsat i henhold til § 17,  

 stk. 4, samt underudvalg (de udvalg, der kan nedsættes af økonomiudvalget og  

 de stående udvalg).
Kravet om, at der skal foreligge et møde, indebærer, at samtlige medlemmer  

 af kommunalbestyrelsen, udvalget m.v. skal være indkaldt til det pågældende  

 møde, og medlemmerne af organet skal deltage i en forhandling og træffe  

 beslutning - eller i hvert fald have mulighed herfor.
Også deltagelse med  

 observatørstatus er omfattet af bestemmelsen.
Litra b vedrører deltagelse i møder i forbindelse med varetagelse  

 af kommunale hverv, der udføres efter valg af kommunalbestyrelsen.
Ved  

 afgrænsningen af, om et hverv er omfattet af denne bestemmelse, kan den  

 hidtil gældende praksis vedrørende afgrænsningen af tillægsvederlaget i den  

 gældende § 16 a, stk. 2, være vejledende.
Det er for fuldstændighedens skyld udtrykkeligt anført i bestemmelsen, at  

 der i særlovgivningen for helt specielle og meget tidskrævende hverv, som  

 udføres efter valg af kommunalbestyrelsen, kan være fastsat bestemmelse om  

 særlig vederlæggelse.
Tilsvarende kan der i vedtægter for kommunale  

 fællesskaber, selvejende institutioner m.v., hvori kommunalbestyrelsen er  

 repræsenteret med et eller flere kommunalbestyrelsesmedlemmer, være fastsat  

 bestemmelse om særlig vederlæggelse.
Litra c vedrører deltagelse i kurser m.v., som er af betydning for  

 varetagelsen af de hverv, der ligger til grund for mødedeltagelsen i henhold  

 til litra a og b.
Det er kommunalbestyrelsen, der afgør, om et kursus har en  

 sådan betydning.
 Litra d vedrører deltagelse i seminarer, jf. § 9 a.
Litra e vedrører udførelse af andre kommunale hverv end møder,  

 hvor varetagelsen sker efter anmodning fra kommunalbestyrelsen eller dennes  

 udvalg.
F.eks. kan der være tale om, at en kommunalbestyrelse eller et udvalg  

 anmoder et medlem om at forelægge en kommunal sag for en statslig myndighed,  

 deltage i forhandlinger med andre kommuner, foretage besigtigelse i en  

 bestemt sag eller deltage i borgermøder m.v.
Litra f omfatter alle øvrige aktiviteter, som er forbundet med de  

 kommunale hverv m.v., der er angivet i litra a-e.
Under bestemmelsen hører  

 således mødeforberedelse, besigtigelser, tilsynsforretninger, deltagelse i  

 repræsentativt arbejde osv., der ikke finder sted efter anmodning fra  

 kommunalbestyrelsen eller dennes udvalg, jf. litra e.
 Som anført under de almindelige bemærkninger, punkt 2.4.2., bør der ske en  

 generel forbedring af kommunalbestyrelsesmedlemmernes vederlæggelse, målt i  

 kroner og øre.
På baggrund af de forhandlinger, der har været ført med de kommunale  

 organisationer, er det tanken, at indenrigsministeren i en bekendtgørelse vil  

 fastsætte to forskellige beløbsstørrelser på henholdsvis 50.000 kr. for  

 samtlige primærkommuner (ekskl.
Frederiksberg Kommune og kommuner med  

 magistratsordning) samt Bornholms Amtskommune, og 60.000 kr. for  

 amtskommunerne (ekskl.
Bornholms Amtskommune), Frederiksberg Kommune og  

 primærkommuner med magistratsordning.
De nye vederlag vil medføre en  

 forbedring af den gennemsnitlige vederlæggelse, svarende til den regulering,  

 der pr. 1. januar 1994 er gennemført for borgmestrenes vedkommende.
 Til stk. 2.
 Bestemmelsen om udvalgsvederlag svarer til bestemmelsen i den gældende §  

 16 a, stk. 2.
Til stk. 3 Der ydes som hidtil diæter og erstatning for tabt arbejdsfortjeneste for  

 deltagelse i det konstituerende møde til alle kommunalbestyrelsesmedlemmer,  

 herunder den, der på det konstituerende møde vælges til borgmester for den  

 kommende valgperiode, samt til en eventuelt deltagende borgmester for den  

 indeværende valgperiode.
Erstatningen ydes også til medlemmer, som (endnu)  

 ikke har valgt eller agter at vælge at modtage sådan erstatning, jf. § 16,  

 stk. 5.
Til stk. 4 Efter de gældende regler kan en kommunalbestyrelse beslutte at godtgøre  

 udgifter til børnepasning afholdt i forbindelse med varetagelsen af et  

 kommunalt hverv.
I overensstemmelse med opfattelsen hos et flertal i udvalget vedrørende  

 kommunalpolitikernes arbejdsvilkår, jf. side 66 i betænkningen, foreslås det,  

 at der til kommunalbestyrelsesmedlemmer med børn ydes et vederlagstillæg til  

 dækning af børnepasningsudgifter.
Dog foreslås aldersgrænsen for børnene sat  

 til 10 år, og ikke 12 år som foreslået i betænkningen.
 Aldersgrænsen på 10 år skal bl.a. ses i sammenhæng med det forhold, at  

 kommunerne typisk lader skolefritidsordningerne omfatte børn i de helt små  

 klasser, således at normalt kun cirka 5 % af børnene i en skolefritidsordning  

 går i 4. klasse og normalt kun cirka 2 % i 5. klasse, mens de tilsvarende tal  

 for børnehaveklasse, 1., 2. og 3. klasse er 26 %, 26 %, 22 % og 16 %. Omkring  

 90 % af børnene i skolefritidsordningen kommer således fra de 4 første  

 klassetrin.
 Den foreslåede aldersgrænse på 10 år er derfor i god overensstemmelse med  

 de aldersgrænser, kommunerne i den sammenhæng har anset for rimelige i  

 relation til behov for børnepasning.
Ud fra hensynet til formålet med ydelsen bør det ikke være afgørende, om  

 det er kommunalbestyrelsesmedlemmets eget barn, som bor i hjemmet, eller om  

 det er et barn af den pågældendes ægtefælle eller samlever.
Pasning af børn  

 er et fælles anliggende - det gælder også i forhold til særbørn.
Retten til  

 ydelsen er derfor ikke betinget af, at kommunalbestyrelsesmedlemmet selv er  

 forælder til det pågældende barn.
Et fjernere tilknytningsforhold vil dog  

 ikke give ret til vederlaget.
 Hjemlen til afgrænsning af personkredsen vil blive udnyttet til at  

 fastsætte regler, som i hovedtræk svarer til dem, der gælder for udbetaling  

 af børnetilskud og børnefamilieydelse.
Retten til vederlaget vil som udgangspunkt være betinget af, at medlemmet  

 eller dennes ægtefælle/samlever har forældremyndigheden over barnet.
Såfremt  

 medlemmet eller ægtefællen/samleveren - uden at have forældremyndigheden -  

 godtgør, at barnet opholder sig mest hos den pågældende, og barnet bor i  

 medlemmets hjem, vil tillægget efter kommunalbestyrelsens beslutning dog  

 alligevel kunne udbetales til medlemmet.
Ved fælles forældremyndighed vil det være en betingelse, at barnet bor  

 mest i medlemmets hjem.
Hvis barnet opholder sig lige meget i hvert af sine  

 forældres hjem, vil det være afgørende, om barnet er tilmeldt folkeregistret  

 på medlemmets adresse.
 Hvis medlemmet (eller ægtefællen/samleveren) har et barn i privat  

 familiepleje, jf. bistandslovens § 65, vil medlemmet ligeledes få ret til  

 vederlaget.
 Der ydes kun et vederlag til en forælder m.v., uanset om der bor et barn  

 eller flere børn i hjemmet.
Det er tanken, at indenrigsministeren i en bekendtgørelse vil fastsætte  

 tillægsvederlaget til 10.000 kr.
Der er herved taget hensyn til, at  

 vederlaget er skattepligtigt.
Til stk. 5 Om baggrunden for forslaget henvises til de almindelige bemærkninger,  

 punkt 2.4.3.
Efter den gældende bestemmelse i § 16 a, stk. 3, kan et medlem vælge i  

 stedet for det faste vederlag at modtage erstatning for tabt  

 arbejdsfortjeneste for deltagelse i møder i kommunalbestyrelsen og dennes  

 udvalg, for deltagelse i møder i forbindelse med kommunale hverv, der udføres  

 efter valg af kommunalbestyrelsen, samt for deltagelse i kurser, hvor  

 udgifterne afholdes af kommunen.
Erstatningen ydes for det dokumenterede tab  

 af indtægt, som opstår ved deltagelsen i mødet m.v.
 Adgangen til at vælge erstatning for tabt arbejdsfortjeneste foreslås  

 videreført, jf. 4. pkt. , således at et medlem i de i stk. 1, litra  

 a-d, anførte situationer har ret til erstatning for tabt arbejdsfortjeneste  

 mod at give afkald på en del af vederlaget efter stk. 1.
 Det er på baggrund af de forhandlinger, der har været ført med de  

 kommunale organisationer, tanken, at indenrigsministeren vil fastsætte det  

 beløb, der skal gives afkald på, til 20.000 kr.
 Deltagelse i et seminar afholdt i henhold til § 9 a berettiger til  

 erstatning for tabt arbejdsfortjeneste, da der er pligt til at deltage.
 Et flertal af medlemmerne i udvalget om kommunalpolitikernes  

 arbejdsvilkår, jf. side 63 i betænkningen, har ikke fundet det rimeligt, at  

 kommunalbestyrelsesmedlemmer, der af kommunalbestyrelsen er anmodet om at  

 forelægge en sag for en minister eller lignende, ikke efter de gældende  

 regler har mulighed for at få erstatning for tabt arbejdsfortjeneste.
I overensstemmelse hermed foreslås det, jf. 5. pkt. , at en  

 kommunalbestyrelse får mulighed for at tillægge et medlem erstatning for tabt  

 arbejdsfortjeneste i forbindelse med varetagelsen af andre kommunale hverv,  

 som medlemmet af kommunalbestyrelsen eller dennes udvalg anmodes om at  

 udføre, jf. henvisningen til stk. 1, litra e.
Der gives således adgang til at  

 yde erstatning for tabt arbejdsfortjeneste i forbindelse med udførelsen af  

 hverv på kommunalbestyrelsens eller et udvalgs vegne, selvom der ikke er tale  

 om deltagelse i et møde.
 Kommunalbestyrelsen kan træffe beslutning herom fra gang til gang.  

 Beslutning kan imidlertid også træffes med generel virkning, forudsat at det  

 er præcist angivet, hvilke hverv der skal kunne begrunde ydelse af erstatning  

 for tabt arbejdsfortjeneste.
Maksimum for erstatningen pr. dag hæves fra det tredobbelte til det  

 femdobbelte af diætbeløbet.
Ved de nuværende diætsatser vil maksimum herefter  

 udgøre 1.600 kr. pr. dag.
 Erstatning for tabt arbejdsfortjeneste omfatter alle mistede økonomiske  

 ydelser forbundet med fraværet fra arbejdspladsen, herunder feriegodtgørelse,  

 manglende pensionsindbetalinger m.v.
Til stk. 6 Det følger af denne bestemmelse, at en vederlagt udvalgsformand ikke kan  

 modtage erstatning for tabt arbejdsfortjeneste for varetagelse af hverv, der  

 udføres af den pågældende i dennes egenskab af udvalgsformand, ligesom en  

 viceborgmester, der modtager fast viceborgmestervederlag, ikke kan modtage  

 erstatning i anledning af tab opstået ved varetagelsen af  

 viceborgmesteropgaver, herunder varetagelse af funktionen som borgmester, jf.  

 § 33. En udvalgsformand kan heller ikke modtage erstatning for tabt  

 arbejdsfortjeneste i forbindelse med deltagelse i kurser, der vedrører  

 udvalgets forretningsområde.
 Bestemmelsen indebærer endvidere, at et kommunalbestyrelsesmedlem, der  

 modtager honorar, diæter eller anden vederlæggelse f.eks. fra et kommunalt  

 fællesskab eller et aktieselskab eller i medfør af særlovgivning, vil være  

 afskåret fra at modtage erstatning for tabt arbejdsfortjeneste i henhold til  

 stk. 4 for varetagelsen af det pågældende hverv.
Til stk. 7 Bestemmelsen svarer i det væsentlige til de gældende bestemmelser i § 16,  

 stk. 7, og § 16 a, stk. 4.
 Den foreslåede bestemmelse tillægger dog udvalgsformænd, der ophører med  

 hvervet, ret til efterløn efter nærmere regler fastsat af  

 indenrigsministeren.
Efter de gældende regler er en udvalgsformand ved fratræden ikke  

 tilstrækkeligt økonomisk sikret.
Udvalgsformanden kan udskiftes når som helst  

 og er ikke sikret nogen form for efterløn eller anden godtgørelse.
Såfremt en  

 udvalgsformand er gået ned i arbejdstid, har frasagt sig lønnede hverv eller  

 har ansat medhjælp i sin virksomhed med henblik på varetagelse af  

 formandshvervet, kan den pågældende ved ophør af formandshvervet blive bragt  

 i en vanskelig økonomisk situation.
Det foreslås derfor i overensstemmelse med opfattelsen hos et flertal i  

 udvalget om kommunalpolitikernes arbejdsvilkår, jf. side 69 i betænkningen,  

 at der tillægges udvalgsformænd efterløn i lighed med den ordning, der gælder  

 for borgmestre, dvs. udbetaling af et beløb ved ophør med hvervet.
Derved får  

 en udvalgsformand en bedre mulighed for at kunne tilrettelægge sin  

 arbejdssituation efter de ændrede vilkår.
 Efterlønnen vil blive fastsat således, at den svarer til formandens  

 funktionstid i år gange det månedlige udvalgsformandsvederlag - med et  

 maksimum på 3 måneders vederlag.
 Da et udvalg til enhver tid kan omkonstituere sig med valg af ny formand,  

 og der således kan ske hyppige skift af formandsposten, findes det  

 nødvendigt, at der stilles betingelse om en bestemt funktionsperiode for at  

 opnå efterløn, f.eks. på 1 år.
Til stk. 8 Bestemmelsen svarer til den gældende bestemmelse i § 16 a, stk. 6.
Til stk. 9 Bestemmelsen svarer til de gældende bestemmelser i § 16, stk. 8, og § 16  

 a, stk. 7.
Til stk. 10 og 11 Efter de gældende bestemmelser i § 16, stk. 9, og § 16 a, stk. 8, kan en  

 kommunalbestyrelse beslutte at yde befordringsgodtgørelse og godtgørelse for  

 fravær fra hjemstedet i forbindelse med varetagelsen af kommunale hverv.
Efter disse bestemmelser kræves alene, at der er tale om et kommunalt  

 hverv.
Der gælder således ikke noget krav om, at udgiften skal være afholdt i  

 forbindelse med mødedeltagelse.
Det antages, at en kommunalbestyrelse herudover - uden udtrykkelig  

 lovhjemmel - har mulighed for at godtgøre andre udgifter afholdt i  

 forbindelse med en persons bestridelse af et kommunalt hverv.
Der kan være  

 tale om udgifter til pasning af børn og syge pårørende, fysisk handicappedes  

 nødvendige udgifter til varetagelse af hvervet, telefon- og telefaxudgifter  

 osv.
 Det antages endvidere, at en kommunalbestyrelse kan yde anden støtte i  

 forbindelse med varetagelsen af et kommunalt hverv, f.eks. udlån af pc'ere og  

 lokaler m.v.
 Med den foreslåede affattelse af stk. 10 og 11 klargøres hjemlen til at  

 godtgøre udgifter og yde anden bistand til kommunalbestyrelsesmedlemmer.
Det foreslås i stk. 10 , at tre godtgørelsestyper skal ydes  

 obligatorisk i forbindelse med et kommunalbestyrelsesmedlems deltagelse i de  

 i stk. 1, litra a-e, nævnte møder m.v.
Et medlem har således krav på at få  

 refunderet de tre opregnede typer udgifter, når udgifterne er etableret i  

 forbindelse med deltagelse i møder og kurser m.v.
 I henhold til litra a ydes alle kommunalbestyrelsesmedlemmer  

 obligatorisk befordringsgodtgørelse og godtgørelse for fravær fra hjemstedet  

 (merudgifter til logi og forplejning) i forbindelse med deltagelse i møder  

 m.v.
Som hidtil giver bestemmelsen kun adgang til dækning af positive udgifter,  

 dvs. omkostningsdækning.
Dette er ikke til hinder for, at der fastsættes  

 generelle godtgørelsessatser, når blot det sker under hensyn til de faktiske  

 omkostninger.
 Efter litra b godtgøres de dokumenterede, nødvendige udgifter, der  

 er forbundet med fysisk handicappede kommunalbestyrelsesmedlemmers deltagelse  

 i møder m.v. med henblik på at sikre, at de fysisk handicappede i videst  

 muligt omfang kan deltage på samme vilkår som andre  

 kommunalbestyrelsesmedlemmer.
Der kan ydes godtgørelse af udgifter til hjælpemidler, særlig  

 sekretærbistand m.v.
Som eksempel herpå kan nævnes, at blinde og andre  

 personer, som ikke kan læse almindelig skrift, skal sikres en anden og lige  

 så tilfredsstillende adgang til information via godtgørelse af udgifter til  

 lydbånd, punktskrift eller bistand til oplæsning.
For personer med  

 hørehandicap kan der være tale om godtgørelse af udgifter til tolkebistand.
I nogle tilfælde vil det kunne give anledning til tvivl, om en konkret  

 udgift er nødvendig for den fysisk handicappedes muligheder for at deltage på  

 ordentlige vilkår i de nævnte møder m.v.
Der kan imidlertid være tale om, at  

 behovene varierer under hensyn til de lokale forhold.
Der må derfor indrømmes  

 kommunalbestyrelsen et vist skøn, navnlig med hensyn til arten og omfanget af  

 ydelserne.
 Godtgørelse af denne udgift må endvidere forudsætte, at de almindelige  

 muligheder for at få hjælpemidler m.v. i henhold til den sociale lovgivning  

 er udnyttede.
Efter litra c er det obligatorisk at godtgøre de dokumenterede  

 udgifter til pasning af syge, nære pårørende, som det må anses for nødvendigt  

 for et kommunalbestyrelsesmedlem at afholde i forbindelse med den pågældendes  

 deltagelse i møder m.v.
Der skal være tale om, at den pågældende passer den  

 syge pårørende og på grund af deltagelsen i møder m.v. er nødsaget til at  

 afholde specielle udgifter til anden pasning af den syge.
 Ved nære pårørende forstås medlemmets forældre, børn, søskende, ægtefælle  

 eller en person, med hvem medlemmet i øvrigt lever i fast parforhold.
 Stk. 11 omhandler den fakultative mulighed for kommunalbestyrelsen  

 for at træffe beslutning om, at der skal ske godtgørelse af udgifter m.v.
 Kommunalbestyrelsen kan i henhold til 1. pkt. beslutte, at der til  

 medlemmerne i forbindelse med udførelse af aktiviteter nævnt i stk. 1, litra  

 f - dvs. udførelse af andre aktiviteter end deltagelse i møder og kurser m.v.  

 - skal ydes de godtgørelsestyper, der er angivet i stk. 10.
 Kommunalbestyrelsen kan i henhold til 2. pkt. beslutte at godtgøre  

 andre udgifter, som afholdes i forbindelse med et medlems varetagelse af  

 kommunale hverv eller beslutte at yde anden støtte i den forbindelse.
 De foreslåede ændringer følger i det væsentlige forslag fra udvalget  

 vedrørende kommunalpolitikernes arbejdsvilkår, jf. side 64 - 66 i  

 betænkningen.
Til stk. 12 Bestemmelserne svarer i det væsentlige til de gældende bestemmelser i §  

 16, stk. 1, 1. pkt., og § 16, stk. 4, og § 16 a, stk. 5. At borgmestre og  

 magistratsmedlemmer er undtaget fra retten til godtgørelse af udgifter til  

 pasning af syge, nære pårørende er begrundet i hvervets karakter af  

 fuldtidsbeskæftigelse.
Godtgørelse af sådanne udgifter ville i givet fald  

 andrage betydelige summer.
Til nr. 9 Bestemmelsen angår vederlæggelsen af ikke-kommunalbestyrelsesmedlemmer.
Der er stor forskel på arten og omfanget af de kommunale hverv, som  

 ikke-kommunalbestyrelsesmedlemmer udfører.
Det er ikke anset for muligt at  

 indføre et fast vederlag for hvert kommunalt hverv, som varetages.
For nogle  

 hvervs vedkommende afholdes måske kun et årligt møde af kort varighed, mens  

 der for andre hverv er tale om en hyppig og omfattende indsats.
 Det foreslås derfor, at diætordningen opretholdes uændret for  

 ikke-kommunalbestyrelsesmedlemmer, som varetager kommunale hverv, der udføres  

 efter valg af kommunalbestyrelsen.
Til stk. 1 Som det er tilfældet efter de gældende regler, kan kommunalbestyrelsen  

 beslutte at yde diæter og erstatning for tabt arbejdsfortjeneste til  

 ikke-kommunalbestyrelsesmedlemmer for varetagelsen af kommunale hverv, der  

 udføres efter valg af kommunalbestyrelsen.
Kommunalbestyrelsen kan træffe  

 sådanne beslutninger i hvert enkelt tilfælde eller i generel form ved  

 vedtagelse af et diætregulativ, men beslutningsretten kan ikke ved delegation  

 overlades til et af kommunalbestyrelsen nedsat udvalg eller forvaltningen.
 Muligheden for at tillægge de nævnte ydelser til personer, der er valgt af  

 kommunens borgere, foreslås fjernet, da den er uden praktisk betydning.
 Der kan som hidtil ydes diæter og erstatning for tabt arbejdsfortjeneste  

 for deltagelse i et møde og kurser m.v.
 For deltagelse i seminarer arrangeret af kommunalbestyrelsen, jf. § 9 a,  

 kan der nu ydes diæter m.v.
 Endvidere foreslås indført adgang til at yde diæter og erstatning for tabt  

 arbejdsfortjeneste for varetagelse af andre kommunale hverv, som den  

 pågældende af kommunalbestyrelsen eller et af dennes udvalg anmodes om at  

 udføre.
Til stk. 2 Efter de gældende regler antages havneudvalgsmedlemmer, der ikke er  

 medlemmer af kommunalbestyrelsen, i kommuner med diætordningen at have krav  

 på diæter og erstatning for tabt arbejdsfortjeneste.
I kommuner, der har  

 valgt vederlæggelse efter den gældende § 16 a (flervederlagsordningen),  

 modtager havneudvalgsmedlemmerne, der ikke er medlemmer af  

 kommunalbestyrelsen, udvalgsvederlag og erstatning for tabt  

 arbejdsfortjeneste.
 De foreslåede ændringer i §§ 16 og 16 a nødvendiggør en udtrykkelig  

 bestemmelse, hvorefter de pågældende medlemmer af havneudvalget tillægges  

 krav på udbetaling af diæter og erstatning for tabt arbejdsfortjeneste for  

 møder i havneudvalget.
Til stk. 3 Bestemmelsen svarer i det væsentlige til den gældende bestemmelse i § 16,  

 stk. 5.
Til stk. 4 Bestemmelsen svarer i det væsentligste til den gældende bestemmelse i §  

 16, stk. 6. Dog er maksimum for udbetaling af erstatning for tabt  

 arbejdsfortjeneste forøget fra det tredobbelte diætbeløb til det femdobbelte  

 diætbeløb.
Forhøjelsen sker for at få overensstemmelse mellem reglerne for  

 ikke-kommunalbestyrelsesmedlemmer og kommunalbestyrelsesmedlemmer, jf.  

 bemærkningerne til § 16, stk. 5.
Til stk. 5 Bestemmelsen svarer til den gældende bestemmelse i § 16, stk. 4.
En person kan således ikke vederlægges to gange for varetagelsen af samme  

 kommunale hverv.
Offentligt ansatte kan ikke modtage diæter og erstatning for  

 tabt arbejdsfortjeneste for varetagelse af hverv, der må antages at være en  

 del af de pågældendes embedsgerning.
Til stk. 6 Bestemmelsen svarer til den gældende bestemmelse i § 16, stk. 8.
Til stk. 7 og 8 Det foreslås i stk. 7, at ikke-kommunalbestyrelsesmedlemmer får ret til  

 obligatorisk godtgørelse af de udgiftstyper, der er anført i § 16, stk. 10,  

 når udgifterne er afholdt i forbindelse med deltagelse i møder ved  

 varetagelsen af kommunale hverv og deltagelse i kurser m.v.
 Det foreslås endvidere, at de pågældende i forbindelse med deltagelse i  

 møder og kurser m.v. obligatorisk ydes godtgørelse af dokumenterede,  

 nødvendige udgifter til børnepasning.
 Bestemmelsen i stk. 8 omhandler den fakultative mulighed for  

 kommunalbestyrelsen for at træffe beslutning om at yde godtgørelse af  

 udgifter til ikke-kommunalbestyrelsesmedlemmer.
 Kommunalbestyrelsen kan i henhold til 1. pkt. beslutte, at der til  

 de pågældende i forbindelse med udførelse af aktiviteter nævnt i § 16, stk.  

 1, litra d-f, skal ydes de godtgørelsestyper, som er angivet i stk. 7.
 Kommunalbestyrelsen kan i henhold til 2. pkt. beslutte at godtgøre  

 de pågældende andre udgifter, som de har afholdt i forbindelse med  

 varetagelsen af kommunale hverv, eller beslutte at yde anden støtte i den  

 forbindelse.
De gældende regler om godtgørelse til ikke-kommunalbestyrelsesmedlemmer er  

 ikke helt klare.
Det præciseres i de foreslåede nye regler, at der ikke kan  

 udbetales godtgørelse til personer, der ikke er valgt af kommunalbestyrelsen  

 til at varetage kommunale hverv (med undtagelse af personer, der deltager i  

 seminarer eller varetager kommunale hverv efter anmodning fra  

 kommunalbestyrelsen eller dennes udvalg).
Til nr. 10 Ad § 16 b Bestemmelsen indebærer en almindelig ret for medlemmer af en  

 kommunalbestyrelse til fravær fra arbejdet til varetagelse af kommunale  

 hverv.
 Retten til fravær omfatter både offentligt og privat ansatte lønmodtagere.
Retten til fravær omfatter ikke deltagelse i partigruppemøder eller  

 partimøder.
Uanset, at deltagelse i sådanne møder er nært forbundet med  

 hvervet som kommunalbestyrelsesmedlem, er det ikke fundet hensigtsmæssigt at  

 lade retten til fravær også omfatte deltagelse i disse møder.
Det bemærkes i  

 denne forbindelse, at det beror helt på de enkelte partigrupper og partiernes  

 egne beslutninger, hvornår sådanne møder skal afholdes.
Typisk vil det være  

 muligt ved fastlæggelsen af mødetidspunkter at tage hensyn til de enkelte  

 kommunalbestyrelsesmedlemmers arbejde.
Retten til fravær omfatter deltagelse i egentlige møder samt deltagelse i  

 seminarer og deltagelse i kurser m.v., der er af betydning for udøvelsen af  

 det kommunale hverv.
Mødekravet indebærer, at samtlige medlemmer af et udvalg  

 m.v. skal være indkaldt til det pågældende møde, og at medlemmerne af organet  

 skal deltage i en forhandling og træffe beslutning - eller i hvert fald have  

 mulighed herfor.
Besigtigelser og tilsynsforretninger er således ikke møder i  

 lovens forstand.
Deltagelse i indvielser, receptioner eller lignende  

 repræsentative opgaver falder endvidere uden for bestemmelsens  

 anvendelsesområde.
I det omfang kommunalbestyrelsen ved anden lovgivning  

 pålægges at afholde møder, hvori der ikke træffes egentlige beslutninger,  

 finder retten til fravær dog tilsvarende anvendelse.
 Hvis fravær efter aftale mellem parterne ikke kan tilvejebringes ved  

 omlægning af arbejdet ydes frihed mod lønafkortning.
Efter stk. 2 har borgmesteren og medlemmer af en magistrat ikke ret  

 til fravær til varetagelse af det kommunale hverv.
Både hvervet som  

 borgmester og som medlem af en magistrat forudsættes at udgøre en  

 heltidsbeskæftigelse og behandles som sådan i vederlags- og i pensionsmæssig  

 henseende.
Stk. 3 indebærer, at retten til fravær efter stk. 1 kun kan  

 indskrænkes, når afgørende hensyn til arbejdets varetagelse taler herimod.  

 Der skal i den forbindelse lægges vægt på fraværets omfang og på  

 arbejdsgiverens mulighed for at erstatte den fraværende arbejdskraft.
Meget  

 specialiserede arbejdsfunktioner vil ofte være vanskelige at erstatte, og er  

 det ikke muligt at finde en afløser eller tilrettelægge arbejdets udførelse  

 på en anden måde, vil det i sådanne særlige tilfælde derfor kunne være  

 udelukket for lønmodtageren at kræve frihed.
Særligt på større  

 arbejdspladser, hvor flere udfører det samme arbejde, vil sådanne situationer  

 imidlertid kun sjældent kunne opstå.
Hvilke undtagelsessituationer der kan begrunde fravigelse af kravet på  

 fravær, giver den hidtidige praksis vedrørende offentligt ansattes ret til  

 tjenestefrihed til varetagelse af offentlige ombud eksempler på.
Det er  

 således almindeligt antaget, at visse grupper af offentligt ansatte (fx.  

 inden for sundhedsvæsenet og brandvæsenet) på grund af arbejdets karakter i  

 særlige tilfælde vil være afskåret fra at forlade arbejdspladsen og derfor  

 ikke vil kunne påberåbe sig den allerede eksisterende ret til tjenestefrihed  

 for offentligt ansatte.
Kun i sådanne særlige tilfælde, hvor afgørende hensyn  

 til arbejdets varetagelse vejer tungere end hensynet til varetagelsen af det  

 kommunale hverv, vil lovens undtagelsesbestemmelse kunne gøres gældende af  

 arbejdsgiver.
Ad § 16 c Efter denne bestemmelse kan en arbejdsgiver ikke lovligt afskedige en  

 lønmodtager, fordi denne er opført på en kandidatliste eller er valgt til en  

 kommunalbestyrelse.
Beskyttelsen mod afskedigelse, fordi vedkommende er »valgt til en  

 kommunalbestyrelse«, omfatter den samlede opgavevaretagelse, der normalt  

 følger af hvervet som kommunalbestyrelsesmedlem.
Således vil bestemmelsen  

 også beskytte mod afskedigelse, selvom afskedigelsen alene er begrundet i, at  

 den pågældende lønmodtager er valgt som medlem af eller som formand for et af  

 kommunalbestyrelsen nedsat udvalg, eller har deltaget i møder i anden  

 sammenhæng, i seminarer eller kurser m.v.
Derimod beskytter bestemmelsen ikke mod afskedigelse, der (reelt) er  

 begrundet i, at den pågældende lønmodtager er valgt som formand for  

 kommunalbestyrelsen eller som medlem af en magistrat.
Formanden for  

 kommunalbestyrelsen og medlemmerne af en magistrat vil dog fortsat være  

 beskyttet mod afskedigelse, der er begrundet i, at vedkommende er opført på  

 en kandidatliste eller er (gen)valgt til kommunalbestyrelsen.
Ud over den periode, hvor lønmodtageren er medlem af kommunalbestyrelsen,  

 gælder beskyttelsen mod afskedigelse også i den tid forud for et  

 kommunalvalg, hvor den pågældende er opført på en kandidatliste.
Herudover  

 omfatter bestemmelsen også den periode efter kommunalvalget, hvor den ny  

 kommunalbestyrelse er valgt, men endnu ikke er tiltrådt.
Ad § 16 d Bestemmelsen indebærer, at det er arbejdsgiveren, der skal bevise, at en  

 afskedigelse ikke er sket i strid med de foreslåede bestemmelser.
Tilsvarende  

 bestemmelser findes i § 16, stk. 4, i lov om ligebehandling af mænd og  

 kvinder (lovbekendtgørelse nr. 875 af 17. oktober 1994) og i § 11, stk. 8, i  

 lov om orlov (lovbekendtgørelse nr. 269 af 15. april 1994).
 Efter bestemmelsens stk. 2 skal en arbejdsgiver, der afskediger en  

 lønmodtager i strid med loven, betale lønmodtageren en godtgørelse.
Efter bestemmelsens stk. 3 kan godtgørelsen højst udgøre et beløb,  

 der svarer til lønmodtagerens løn i 78 uger beregnet på tidspunktet for  

 afskedigelsen.
En tilsvarende beløbsbegrænsning er fastsat i § 16, stk. 3, i  

 lov om ligebehandling af mænd og kvinder.
Godtgørelsen fastsættes under hensyn til, hvor længe lønmodtageren har  

 været ansat hos arbejdsgiveren og sagens omstændigheder i øvrigt.
I den  

 forbindelse bemærkes, at håndhævelsen af retten til fravær fra arbejdet må  

 anses for central af hensyn til en ligelig befolkningsmæssig repræsentation i  

 kommunalbestyrelserne.
En tilsidesættelse af loven bør på denne baggrund  

 resultere i en betydelig godtgørelse.
 Godtgørelsen forudsættes udbetalt som en kapitaliseret engangsydelse.
 Tvister om lovligheden af en afskedigelse og om godtgørelsens størrelse  

 afgøres ved de almindelige domstole.
Til nr. 11 Bestemmelsen indebærer, at økonomiudvalget og de stående udvalg skal  

 udarbejde årlige mødeplaner.
Den tilsigter at gøre det lettere for  

 udvalgsmedlemmerne at tilrettelægge arbejdet og koordinere dette med arbejdet  

 i kommunalbestyrelsen.
Det kan være hensigtsmæssigt, at den endelige mødeplan  

 først udarbejdes efter drøftelse i kommunalbestyrelsen, således at der herved  

 kan ske en koordination af udvalgenes og kommunalbestyrelsens arbejde.
Kravet om mødeplan gælder ikke for faste udvalg i magistratskommuner og de  

 udvalg, der er nedsat i henhold til § 17, stk. 4. I magistratskommuner har de  

 faste udvalg først og fremmest til opgave at afgive betænkning i sager, der  

 henvises til dem af kommunalbestyrelsen.
Der er derfor ikke det samme behov  

 for at stille krav om, at disse udvalg selv fastlægger en mødeplan.  

 Tilsvarende vil det ikke være hensigtsmæssigt at stille krav om mødeplan for  

 ad hoc udvalg.
 For at undgå, at et flertal fastsætter mødetidspunkter, der er klart  

 uhensigtsmæssige for et mindretal eller enkelte medlemmer, foreslås det, at  

 det enkelte udvalgsmedlem kan kræve, at en af udvalget fastlagt mødeplan  

 forelægges kommunalbestyrelsen, der - ligesom ved et udvalgsmedlems  

 udnyttelse af standsningsretten efter § 23 - vil være forpligtet til at  

 træffe afgørelse.
Til nr. 12 Der er alene tale om en konsekvensændring som følge af forslaget til  

 ændret affattelse af § 20, stk. 1 (lovforslagets § 1, nr. 11).
Til nr. 13 Der kan om den foreslåede bestemmelse om regler for varigheden af  

 udvalgsmøder henvises til det tilsvarende forslag for så vidt angår  

 kommunalbestyrelsesmøder, jf. forslaget til § 8, stk. 3 (lovforslagets § 1,  

 nr. 2).
Til nr. 14 Efter reglerne i offentlighedsloven og forvaltningsloven er en myndigheds  

 interne arbejdsdokumenter som udgangspunkt ikke omfattet af retten til  

 aktindsigt.
Dette gælder dog ikke, hvis dokumentet er sendt til eller på  

 anden måde er udleveret til udenforstående.
I så fald antages dokumentet at  

 have mistet sin interne karakter.
Dette gælder således også i tilfælde af  

 videregivelse til de kommunale tilsynsmyndigheder til brug for udøvelsen af  

 tilsynet, bortset fra i de tilfælde, hvor tilsynssagen netop angår  

 spørgsmålet om aktindsigt i et internt arbejdsdokument.
 I overensstemmelse med opfattelsen hos et overvejende flertal i udvalget  

 vedrørende kommunalpolitikernes arbejdsvilkår m.v., jf. s. 44 i betænkningen,  

 foreslås det, at interne arbejdsdokumenter ikke ophører med at være interne,  

 alene fordi de som led i en tilsynssag fremsendes til tilsynsmyndigheden.  

 Bortset herfra er reglerne i offentlighedsloven og forvaltningsloven ikke  

 foreslået fraveget.
Til nr. 15 Efter de gældende regler modtager tilsynsrådsmedlemmer diæter og  

 erstatning for dokumenteret tabt arbejdsfortjeneste for deltagelse i møder og  

 kurser m.v. samt befordringsgodtgørelse og fraværsgodtgørelse i forbindelse  

 med varetagelse af tilsynsrådshvervet.
Retten til diæter og erstatning for tabt arbejdsfortjeneste for deltagelse  

 i møder og kurser m.v. videreføres.
Afgrænsningen af møder svarer til den,  

 som gælder efter § 16, stk. 1.
 Det foreslås, at tilsynsrådsmedlemmer i forbindelse med deltagelse i møder  

 og kurser m.v. får ret til de samme godtgørelsestyper, som obligatorisk ydes  

 til ikke-kommunalbestyrelsesmedlemmer i henhold til forslaget til § 16 a,  

 stk. 7 (lovforslagets § 1, nr. 9). Derimod vil bestemmelsen i § 16 a, stk. 8,  

 som omhandler kommunalbestyrelsens fakultative mulighed for at træffe  

 beslutning om godtgørelse, ikke kunne bringes i anvendelse i forhold til  

 tilsynsrådsmedlemmer.
Til nr. 16 Til stk. 1 I henhold til § 39, stk. 2, i den kommunale styrelseslov skal en kort  

 redegørelse for indholdet af årsbudgettet og budgetoverslagene inden det  

 kommende regnskabsårs begyndelse udsendes til kommunens beboere eller  

 indrykkes i den lokale presse.
Kommunalbestyrelsen træffer beslutning om den  

 nærmere udformning af denne redegørelse.
 Denne bestemmelse sikrer alene borgerne en orientering om selve  

 årsbudgettet.
 I betænkning 1268/1994 er det på denne baggrund blevet anbefalet, at der  

 som supplement hertil indføres en forpligtelse for kommunalbestyrelsen til  

 over for borgerne at redegøre for målsætningerne for indholdet af de  

 kommunale serviceydelser, herunder den udvikling, der er sket i forhold til  

 de tidligere udmeldte målsætninger.
 Kommunalbestyrelsens redegørelse herom vil kunne gives som et led i den  

 eksisterende orientering om årsbudgettet og budgetoverslagene, men der vil  

 også kunne være tale om en selvstændig redegørelse over for borgerne, f. eks.  

 som led i planlægningsarbejdet i kommunen, såfremt dette skønnes mere  

 hensigtsmæssigt.
 Efter forslaget skal en redegørelse herom som minimum afgives hvert andet  

 år, således at de udmeldte servicemålsætninger er aktuelle og kan danne  

 grundlag for en løbende debat i kommunen.
Der er ikke i bestemmelsen regler om, hvordan borgerne skal modtage  

 informationen om de kommunale serviceydelser.
Det vil være naturligt, at  

 orienteringen gives på samme måde som orienteringen om årsbudgettet, dvs. ved  

 at redegørelsen udsendes til borgerne eller indrykkes i den lokale presse.
Til stk. 2 Som anført i bestemmelsens litra a skal redegørelsen indledes med  

 en oplysning om, hvorvidt kommunen har formuleret en ligestillingspolitik.
Er  

 dette tilfældet, skal de politiske målsætninger, der indgår heri, oplyses i  

 redegørelsen.
Er ligestillingspolitikken f.eks. formuleret ved udarbejdelse  

 af en handlingsplan for ligestillingsarbejdet i kommunen, vil kravet om  

 oplysning om målsætningen være opfyldt ved en redegørelse for indholdet af de  

 målsætninger, som følger af handlingsplanen.
I henhold til bestemmelsens litra b skal redegørelsen endvidere  

 indeholde oplysninger om den kønsmæssige fordeling i forhold til de enkelte  

 stillingskategorier i den kommunale forvaltning.
Denne del af redegørelsen  

 skal vise kønsfordelingen blandt de ansatte fordelt på alle  

 stillingskategorier i den kommunale organisation.
Oversigten skal således  

 ikke kun vise, hvor mange mænd og kvinder, der i alt er ansat i kommunen, men  

 skal specifikt vise kønsfordelingen blandt ledere, mellemledere og andre  

 ansatte inden for de enkelte faggrupper, der er repræsenteret blandt  

 kommunens ansatte.
I henhold til bestemmelsens litra c skal redegørelsen endelig  

 indeholde oplysning om andre forhold, der skønnes at have betydning for  

 vurderingen af kommunens indsats på ligestillingsområdet.
Den enkelte kommune  

 eller amtskommune skal således oplyse om andre ligestillingsinitiativer og  

 andre faktiske oplysninger, end dem, der indgår i redegørelsen i øvrigt.
Hvis der i en kommune eller en amtskommune er konstateret en skarp  

 kønsarbejdsdeling inden for bestemte områder/afdelinger i den kommunale  

 organisation, vil der kunne gives en redegørelse herfor.
Det kunne f.eks.  

 være oplysninger om en skarp kønsarbejdsdeling mellem omsorgsområdet (typisk  

 kvindedomineret) og det tekniske område (typisk mandedomineret). I  

 tilknytning hertil kunne der være iværksat initiativer, der målrettet tager  

 sigte på at opbløde disse skarpe skel, som ofte vil kunne virke hæmmende på  

 ligestillingsudviklingen i organisationen.
Til nr. 17 Der er tale om en konsekvensændring som følge af, at  

 kommunalbestyrelsesmedlemmer fremtidig vil blive vederlagt og få godtgjort  

 udgifter efter § 16.
Til nr. 18 Der er tale om en konsekvensændring som følge af de foreslåede ændringer  

 under nr. 7 og 12.
Til nr. 19 Herved gives kommunalbestyrelsen mulighed for at yde godtgørelse af  

 udgifter m.v. til observatører valgt af andre end kommunalbestyrelsen i samme  

 omfang, som observatører valgt af kommunalbestyrelsen har ret til godtgørelse  

 m.v., jf. forslaget til § 16 a, stk. 7 (lovforslagets § 1, nr. 9).
 Ændringen af henvisningen til § 16 er en konsekvens af, at reglerne om  

 ydelse af diæter m.v. nu fremgår af § 16 a.
Til nr. 20 Til stk. 1 og 2 Bestemmelserne giver hjemmel til, at en kommunalbestyrelse vil kunne  

 udpege medlemmer til bestyrelsen for et selskab, en forening, en fond m.v.,  

 uanset at selskabet, foreningen, fonden m.v. varetager opgaver, som kommunen  

 ikke selv kan løse, såfremt kommunen har en interesse i den virksomhed, der  

 udøves af selskabet, foreningen, fonden m.v.
 Der er ikke med bestemmelserne tilsigtet nogen udtømmende angivelse af,  

 hvilke juridiske personers ledelser en kommunalbestyrelse vil kunne udpege  

 medlemmer til.
En kommunalbestyrelse er frit stillet med hensyn til, hvem der skal  

 udpeges til medlem af en bestyrelse.
Det vil sige, at også andre end  

 medlemmer af kommunalbestyrelsen vil kunne udpeges, ligesom der ikke er krav  

 om bopæl i kommunen.
Der er som nævnt i de almindelige bemærkninger ikke tale om et kommunalt  

 hverv.
Medlemmer af kommunalbestyrelsen vil derfor ikke være pligtige efter  

 lovens § 17, stk. 5, til at lade sig udpege efter bestemmelserne til en  

 bestyrelse for et selskab m.v.
 Efter § 16 a, stk. 1, kan der alene udbetales diæter m.v. til personer,  

 der varetager kommunale hverv, og der kan således ikke udbetales diæter m.v.  

 til medlemmer af de her omhandlede bestyrelser.
Det er efter bestemmelserne en betingelse for, at en kommunalbestyrelse  

 kan udpege medlemmer af bestyrelsen for et selskab, en forening, en fond  

 m.v., at kommunen har en interesse i den virksomhed, der udøves af selskabet,  

 foreningen, fonden m.v.
En sådan interesse vil typisk foreligge, når  

 selskabet, foreningen, fonden m.v. blandt sine opgaver tæller opgaver, som  

 kommunen selv kunne have løst.
Det kan dog ikke udelukkes, at en kommune kan  

 have en interesse i den virksomhed, der udøves af et selskab, en forening, en  

 fond m.v., selv i tilfælde, hvor selskabet, foreningen, fonden m.v.  

 udelukkende varetager ikke-kommunale opgaver.
Det fremgår af bestemmelserne, at en kommunalbestyrelse ikke må udpege et  

 flertal af medlemmerne i en bestyrelse for et selskab, en forening, en fond  

 m.v.
Bestemmelserne er derimod ikke til hinder for, at flertallet i en  

 bestyrelse udgøres af medlemmer, der er udpeget af forskellige  

 kommunalbestyrelser.
Bestemmelserne er endvidere ikke til hinder for, at  

 flertallet i en bestyrelse på grund af frafald kan komme til at udgøres af  

 bestyrelsesmedlemmer, der er udpeget af den samme kommunalbestyrelse.
I en  

 sådan situation vil kommunalbestyrelsen dog - indtil flertallet i bestyrelsen  

 ikke længere udgøres af medlemmer, som er udpeget af kommunalbestyrelsen -  

 være forhindret i at udpege, herunder genudpege, medlemmer til den pågældende  

 bestyrelse.
Til stk. 3 For et bestyrelsesmedlem, der er udpeget i medfør af bestemmelsen i § 68  

 a, stk. 1, er udgangspunktet, at bestyrelsesmedlemmet ikke er underlagt  

 kommunalbestyrelsens beslutninger ved udøvelsen af hvervet.
Dette  

 udgangspunkt fraviges dog for så vidt angår beslutninger, der alene vedrører  

 varetagelsen af opgaver, som kommunen selv kan løse.
Kommunalbestyrelsens  

 adgang til at udøve instruktionsbeføjelser over et medlem af bestyrelsen for  

 et selskab, en forening eller en fond m.v. gælder således ikke ved  

 beslutninger om blandede spørgsmål, altså spørgsmål der tillige angår  

 varetagelsen af opgaver, kommunen ikke selv ville kunne løse.
Som eksempel  

 kan nævnes beslutninger om selskabets, foreningens eller fondens personale-  

 og regnskabsforhold.
Det kan endvidere følge af den lovgivning, der gælder  

 for selskabet, foreningen, fonden m.v., at en kommunalbestyrelses adgang til  

 at udøve instruktionsbeføjelse er yderligere begrænset.
Der er intet til  

 hinder for, at kommunalbestyrelsen fraskriver sig en ellers bestående adgang  

 til at udøve instruktionsbeføjelser i forhold til et bestyrelsesmedlem.
Et bestyrelsesmedlem, der er udpeget i medfør af bestemmelsen i § 68 a,  

 stk. 2, er ikke underlagt kommunalbestyrelsens beslutninger ved udøvelsen af  

 hvervet.
Dette betyder, at kommunalbestyrelsen ikke har instruktionsbeføjelse  

 over et medlem af bestyrelsen for et selskab, en forening eller en fond m.v.,  

 som udelukkende varetager opgaver, som kommunen ikke selv kan løse.
 Bestyrelsesmedlemmets selvstændige status i forhold til  

 kommunalbestyrelsen indebærer i de tilfælde, hvor den pågældende tillige er  

 kommunalbestyrelsesmedlem, at medlemmet som udgangspunkt vil være inhabilt  

 ved kommunalbestyrelsens behandling af sager, hvori selskabet, foreningen,  

 fonden m.v. har en særlig interesse, jf. forvaltningslovens § 3, stk. 1, nr.  

 3.
Som nævnt i de almindelige bemærkninger har et bestyrelsesmedlem, der er  

 udpeget af en kommunalbestyrelse i medfør af § 68 a, stk. 1 og 2, de samme  

 rettigheder og pligter, som de øvrige medlemmer af bestyrelsen.
Dette  

 indebærer bl.a., at det pågældende bestyrelsesmedlem er omfattet af den  

 tavshedspligt, der måtte følge af selskabs-, forenings- eller fondsretlige  

 regler, vedrørende oplysninger, som et bestyrelsesmedlem erfarer under  

 udøvelsen af sit hverv.
Til § 2 Til nr. 1 Der henvises til bemærkningerne til § 1, nr. 1.
Til nr. 2 Der henvises til bemærkningerne til § 1, nr. 2.
Til nr. 3 Der henvises til bemærkningerne til § 1, nr. 3.
Til nr. 4 Der henvises til bemærkningerne til § 1, nr. 4 og 5.
Til nr. 5 Der henvises til bemærkningerne til § 1, nr. 6.
Til nr. 6 Reglerne om vederlæggelse af borgerrepræsentationens medlemmer er i dag af  

 traditionsbestemte grunde forskellige fra dem, der gælder for  

 kommunalbestyrelsesmedlemmer i landets øvrige kommuner.
Til medlemmerne ydes  

 et vederlag, hvis størrelse fastsættes i styrelsesvedtægten.
Der er ikke som  

 efter den kommunale styrelseslov adgang til at yde diæter og erstatning for  

 tabt arbejdsfortjeneste.
 Ved forslaget sker en parallelisering af reglerne for vederlæggelse af  

 kommunalpolitikere i Københavns Kommune med de regler, der gælder for landets  

 øvrige kommuner efter den kommunale styrelseslov.
 Dog vil den hidtidige ordning med et samlet vederlag blive bevaret.
 Det forudsættes i øvrigt, at vederlæggelsen vil blive forbedret på  

 tilsvarende måde som i landets øvrige kommuner.
 For så vidt angår magistratsmedlemmerne bemærkes, at deres  

 vederlagsforhold er reguleret ved regler fastsat i henhold til § 36, og at de  

 foreslåede ændrede regler ikke omfatter magistratsmedlemmer, bortset fra  

 reglerne om diæter og erstatning for tabt arbejdsfortjeneste for deltagelse i  

 det konstituerende møde samt reglerne om godtgørelse.
Til stk. 1 Bestemmelsen svarer i hovedtræk til den gældende § 16, 1. pkt.
 Af lovtekniske årsager er det - som i den kommunale styrelseslov -  

 udtømmende angivet, hvilke aktiviteter hvervet som  

 borgerrepræsentationsmedlem omfatter.
 Indenrigsministeren bemyndiges i øvrigt som i den kommunale styrelseslov  

 til at fastsætte nærmere regler om vederlaget.
 Der henvises til bemærkningerne til § 1, nr. 8 (den kommunale  

 styrelseslovs § 16, stk. 1).
Til stk. 2 I overensstemmelse med reglerne i den kommunale styrelseslov tillægges  

 borgerrepræsentationens og magistratens medlemmer diæter og erstatning for  

 tabt arbejdsfortjeneste for deltagelse i det konstituerende møde.
 Der henvises til bemærkningerne til § 1, nr. 8 (den kommunale  

 styrelseslovs § 16, stk. 3).
Til stk. 3 Medlemmerne af borgerrepræsentationen tillægges efter forslaget i  

 overensstemmelse med de foreslåede regler for kommunalbestyrelsesmedlemmer i  

 landets øvrige kommuner et særligt vederlag til dækning af  

 børnepasningsudgifter.
 Der henvises til bemærkningerne til § 1, nr. 8 (den kommunale  

 styrelseslovs § 16, stk. 4).
Til stk. 4 I overensstemmelse med reglerne i den kommunale styrelseslov får  

 medlemmerne af borgerrepræsentationen adgang til vælge erstatning for  

 dokumenteret tabt arbejdsfortjeneste mod reduktion af det faste vederlag.
 Der henvises til bemærkningerne til § 1, nr. 8 (den kommunale  

 styrelseslovs § 16, stk. 5).
Til stk. 5 Der henvises til bemærkningerne til § 1, nr. 8 (den kommunale  

 styrelseslovs § 16, stk. 6).
Til stk. 6 I overensstemmelse med reglerne i den kommunale styrelseslov ydes  

 stedfortrædere, der indkaldes til at deltage i enkelte møder i  

 borgerrepræsentationen diæter og erstatning for tabt arbejdsfortjeneste.
 Der henvises til bemærkningerne til § 1, nr. 8 (den kommunale  

 styrelseslovs § 16, stk. 8).
Til stk. 7 Princippet i bestemmelsen svarer til den gældende § 16, 2. pkt.
 Der henvises i øvrigt til bemærkningerne til § 1, nr. 8 (den kommunale  

 styrelseslovs § 16, stk. 9).
Til stk. 8 Medlemmerne af borgerrepræsentationen foreslås i overensstemmelse med de  

 foreslåede regler for kommunalbestyrelsesmedlemmer i landets øvrige kommuner  

 tillagt ret til godtgørelse af visse udgiftstyper.
 Der henvises til § 1, nr. 8 (den kommunale styrelseslovs § 16, stk. 10).
Til stk. 9 Medlemmerne af borgerrepræsentationen får adgang til godtgørelse af  

 udgifter i ovensstemmelse med de foreslåede regler for  

 kommunalbestyrelsesmedlemmer i landets øvrige kommuner, jf. bemærkningerne  

 til § 1, nr. 8 (den kommunale styrelseslovs § 16, stk. 11, 1. pkt.) Til stk. 10 Den foreslåede ret i stk. 10 og 11 til godtgørelser for medlemmer af  

 magistraten svarer til den, der er foreslået for borgmestre og  

 magistratsmedlemmer i den kommunale styrelseslov, jf. bemærkningerne til § 1,  

 nr. 8 (den kommunale styrelseslovs § 16, stk. 12) Til stk. 11 Bestemmelsen svarer til de foreslåede regler efter den kommunale  

 styrelseslov, jf. bemærkningerne til stk. 10 og § 1, nr. 8 (den kommunale  

 styrelseslovs § 16, stk. 11, 2. pkt.).
Til nr. 7 Bestemmelsen svarer i det hele til den foreslåede bestemmelse i den  

 kommunale styrelseslovs § 16 a (lovforslagets § 1, nr. 9).
 I dag har personer, der uden at være medlem af borgerrepræsentationen  

 eller magistraten i Københavns Kommune varetager kommunale hverv efter valg  

 af borgerrepræsentationen, ikke som i landets øvrige kommuner adgang til at  

 modtage diæter og erstatning for tabt arbejdsfortjeneste.
 Det foreslås, at der også på dette område indføres en parallelisering med  

 reglerne for landets øvrige kommuner.
 Endvidere gives tilsvarende regler om godtgørelse af udgifter forbundet  

 med varetagelsen af sådanne hverv.
 Der henvises i øvrigt til bemærkningerne til § 1, nr. 9.
Til nr. 8 Der henvises til bemærkningerne til § 1, nr. 10.
 Det bemærkes, at formanden for borgerrepræsentationen har den samme ret  

 til fravær fra arbejdet og den samme beskyttelse mod afskedigelse som de  

 øvrige medlemmer af borgerrepræsentationen.
Til nr. 9 Der henvises til bemærkningerne til § 1, nr. 14.
Til nr. 10 Der henvises til bemærkningerne til § 1, nr. 16.
Til nr. 11 Der henvises til bemærkningerne til § 1, nr. 20.
Til §§ 3 og 4 Der er tale om konsekvensændringer som følge af forslaget til en ændret  

 affattelse af §§ 16 og 16 a i lov om kommunernes styrelse (forslagets § 1,  

 nr. 8 og 9).
Til § 5 Til stk. 1 Det foreslås, at loven træder i kraft den 1. september 1995. Reglerne om  

 ændret vederlæggelse m.v. træder først i kraft ved førstkommende regnskabsårs  

 begyndelse.
Til stk. 2 Bestemmelsen indebærer, at der ved beregningen af det generelle tilskud  

 til primærkommuner og amtskommuner i henhold til Det Udvidede  

 Totalbalanceprincip (DUT) ikke foretages regulering for udgifter i medfør af  

 de foreslåede ændrede vederlæggelses- og godtgørelsesregler.
 Det bemærkes herved, at der ved regeringens aftale med de kommunale parter  

 om forhøjelse af borgmestervederlag m.v. fra 1. januar 1994 var enighed om,  

 at kommunale udgifter som følge af forhøjelserne ikke skulle medføre  

 regulering af de generelle tilskud.
 De kommunale og amtskommunale merudgifter, der er en konsekvens af de  

 ændrede vederlæggelses- og godtgørelsesregler, vil blive taget i betragtning  

 i forbindelse med de generelle forhandlinger om den kommunale økonomi mellem  

 regeringen og de kommunale parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunernes styrelse, jf. lovbekendtgørelse nr. 526 af 22. juni  

 1993, som ændret ved lov nr. 286 af 27. april 1994, foretages følgende  

 ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Kommunalbestyrelsen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4,  

 som nyt stykke:
»Stk. 5. Kommunalbestyrelsen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Kommunalbestyrelsen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
§ 8. Kommunalbestyrelsen træffer beslutning om, når og hvor  

 ordinære møder skal afholdes, og der indrykkes i begyndelsen af hvert  

 regnskabsår bekendtgørelse herom i den lokale presse efter  

 kommunalbestyrelsens bestemmelse.
I bekendtgørelsen angives tillige, på  

 hvilke steder i kommunen der vil være fremlagt sagsfortegnelse samt udskrift  

 af beslutningsprotokollen, jf. stk. 4. Ordinært møde afholdes som regel  

 mindst en gang om måneden og bekendtgøres forud i den lokale presse efter  

 kommunalbestyrelsens bestemmelse.
 Stk. 2. Ekstraordinære møder afholdes, når borgmesteren finder det  

 fornødent, eller mindst en tredjedel af medlemmerne forlanger det.  

 Borgmesteren fastsætter tid og sted for de ekstraordinære møders afholdelse,  

 og møderne bekendtgøres så vidt muligt forud for kommunens beboere.
Stk. 3. Borgmesteren giver inden kommunalbestyrelsens møder i  

 videst muligt omfang medlemmerne underretning om, hvilke sager der vil komme  

 til behandling på mødet, og sørger så vidt muligt for, at sagerne og de  

 oplysninger, der er tilvejebragt til bedømmelse af disse, fremlægges til  

 medlemmernes eftersyn i et passende tidsrum forinden mødet.
Medlemmerne har  

 med de begrænsninger, der følger af lovgivningens regler om tavshedspligt,  

 endvidere ret til at gennemse det fremlagte materiale sammen med personer,  

 der ikke er medlemmer af kommunalbestyrelsen.
 Stk. 4. En fortegnelse over de sager, der vil komme til behandling  

 på kommunalbestyrelsens møde, samt en udskrift af beslutningsprotokollen skal  

 med de begrænsninger, der følger af lovgivningens regler om tavshedspligt, så  

 vidt muligt være fremlagt et eller flere steder i kommunen.
 4. Efter § 8 indsættes:
 »§ 9. Ethvert medlem af kommunalbestyrelsen har som led i  

 varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 borgmesteren og angive den sag eller det materiale i en sag, som ønskes  

 gennemset.
 Stk. 3. Borgmesteren kan begrænse retten til sagsindsigt, når det  

 er nødvendigt af hensyn til sagernes ekspedition, eller når en adgang til  

 sagsindsigt i øvrigt vil være forbundet med uforholdsmæssigt store  

 vanskeligheder.
Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Kommunalbestyrelsen kan dog fastsætte nærmere retningslinier for udøvelsen af  

 retten til at få tilsendt sagsmateriale, herunder begrænsninger i retten  

 hertil, når dette findes nødvendigt.« 5. Efter § 9 indsættes:
»§ 9 a.
Kommunalbestyrelsen kan træffe beslutning om  

 afholdelse af seminarer for kommunalbestyrelsens medlemmer vedrørende  

 kommunens årsbudget eller andre kommunale anliggender af overordnet  

 betydning.
Kommunalbestyrelsens beslutning herom skal så vidt muligt træffes  

 i forbindelse med fastlæggelsen af mødeplanen, jf. § 8, stk. 1.
 Stk. 2. Kommunalbestyrelsen kan tillade, at andre deltager i eller  

 overværer seminarer.
Stk. 3. På seminarer kan der ikke træffes beslutninger.« 6. I § 10, stk. 1, 2. pkt., udgår: »eller  

 ønskeligt«.
 § 10. Kommunalbestyrelsens møder er offentlige.  

 Kommunalbestyrelsen kan bestemme, at en sag skal behandles for lukkede døre,  

 når dette findes nødvendigt eller ønskeligt på grund af sagens beskaffenhed.  

 Spørgsmålet om, hvorvidt en sag giver grundlag for dørlukning, forhandles for  

 lukkede døre, hvis dette bestemmes af kommunalbestyrelsen eller formanden.
 7. § 15 a ophæves.
§ 15 a.
Kommunalbestyrelsens medlemmer skal vederlægges enten  

 efter reglerne i § 16 eller efter reglerne i § 16 a.
En nyvalgt  

 kommunalbestyrelse vederlægges efter samme regler som den hidtidige  

 kommunalbestyrelse, medmindre kommunalbestyrelsen på det konstituerende møde  

 eller i første kvartal af funktionsperioden træffer beslutning om ændret  

 vederlæggelse.
Endvidere kan kommunalbestyrelsen forud for et regnskabsår og  

 med virkning fra regnskabsårets begyndelse træffe beslutning om ændret  

 vederlæggelse.
 Stk. 2. For deltagelse i det konstituerende møde, jf. § 6, ydes  

 der diæter, erstatning for dokumenteret tabt arbejdsfortjeneste og  

 befordringsgodtgørelse m.v. efter reglerne i § 16.
 8. § 16 affattes således:
»§ 16. Der ydes et fast vederlag til kommunalbestyrelsens  

 medlemmer.
Indenrigsministeren fastsætter nærmere regler om vederlaget.  

 Vederlaget omfatter medlemmernes a) deltagelse i møder i kommunalbestyrelsen og dennes udvalg samt  

 underudvalg, b) deltagelse i møder i forbindelse med varetagelse af kommunale hverv,  

 der udføres efter valg af kommunalbestyrelsen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af kommunalbestyrelsen anses for at have  

 betydning for varetagelsen af de under litra a og b nævnte hverv, d) deltagelse i seminarer, jf. § 9 a, e) varetagelse af andre, nærmere angivne kommunale hverv efter anmodning  

 fra kommunalbestyrelsen eller dennes udvalg, og f) udførelse af andre aktiviteter i forbindelse med de under litra a-e  

 nævnte møder m.v.
Stk. 2. For medlemskab af økonomiudvalg og stående udvalg kan  

 kommunalbestyrelsen beslutte at yde kommunalbestyrelsens medlemmer  

 udvalgsvederlag.
De nærmere regler om udvalgsvederlag fastsættes af  

 indenrigsministeren, som tillige kan fastsætte regler om, at  

 kommunalbestyrelsen kan yde vederlag for medlemskab af andre udvalg, der er  

 nedsat af kommunalbestyrelsen.
 Stk. 3. For deltagelse i det konstituerende møde, jf. § 6, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 a.
 Stk. 4. Til et kommunalbestyrelsesmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 5. Et medlem kan vælge at modtage erstatning for dokumenteret  

 tabt arbejdsfortjeneste.
I så fald reduceres det faste vederlag.
Valget  

 foretages med virkning for et regnskabsår ad gangen.
Erstatning ydes for  

 deltagelse i de i stk. 1, litra a - d, nævnte møder m.v.
Herudover kan  

 kommunalbestyrelsen beslutte at yde erstatning til et medlem for udførelse af  

 de i stk. 1, litra e, nævnte aktiviteter.
Erstatningen kan pr. dag højst  

 udgøre det femdobbelte af det diætbeløb, som af indenrigsministeren er  

 fastsat for møder af ikke over 4 timers varighed, jf. § 16 a, stk. 3.  

 Indenrigsministeren fastsætter nærmere regler om ydelse af erstatningen,  

 herunder om reduktion af det faste vederlag.
 Stk. 6. Er der tillagt nogen særligt honorar eller vederlag,  

 bortset fra ydelser efter stk. 1, 2 og 4, for varetagelse af et kommunalt  

 hverv, kan der ikke ydes den pågældende erstatning for tabt  

 arbejdsfortjeneste i forbindelse med hvervets varetagelse.
 Stk. 7. Indenrigsministeren fastsætter regler om ydelse af  

 vederlag og efterløn til formændene for de af kommunalbestyrelsen nedsatte  

 udvalg samt regler om ydelse af vederlag til et medlem, der fungerer som  

 udvalgsformand på grund af formandens fravær.
 Stk. 8. Til stedfortrædere, der indkaldes til at deltage i enkelte  

 møder i kommunalbestyrelsen, jf. § 14, stk. 3, og § 15, stk. 1, ydes diæter  

 og erstatning for dokumenteret tabt arbejdsfortjeneste efter reglerne i § 16  

 a, stk. 3 og 4.
 Stk. 9. Enhver er forpligtet til at modtage de ydelser, der  

 tilkommer den pågældende efter reglerne i stk. 1-8.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til kommunalbestyrelsesmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap, og c) godtgørelse af dokumenterede, nødvendige udgifter til pasning af syge,  

 nære pårørende.
Stk. 11. Kommunalbestyrelsen kan beslutte at yde de i stk. 10  

 nævnte godtgørelser til kommunalbestyrelsens medlemmer i forbindelse med  

 udførelse af de i stk. 1, litra f, nævnte aktiviteter.
Kommunalbestyrelsen  

 kan endvidere beslutte at godtgøre andre udgifter, som er forbundet med  

 kommunalbestyrelsesmedlemmernes deltagelse i de i stk. 1 nævnte møder m.v.,  

 eller beslutte at yde anden støtte i forbindelse hermed.
Stk. 12. Til kommunalbestyrelsens formand og magistratsmedlemmer,  

 jf. § 64, kan der ikke ydes de vederlag, der nævnt i stk. 1, 2 og stk. 4-7,  

 eller den godtgørelse, der er nævnt i stk. 10, litra c.« § 16. Der ydes et fast vederlag til kommunalbestyrelsens  

 medlemmer, bortset fra kommunalbestyrelsens formand og de i § 64, stk. 2,  

 nævnte magistratsmedlemmer.
Et medlem kan vælge i stedet at moddtage  

 erstatning for dokumenteret tabt arbejdsfortjeneste, jf. stk. 6, dog således  

 at valget foretages med virkning for et regnskabsår ad gangen.
De nærmere  

 regler om ydelse af vederlag og erstatning fastsættes af indenrigsministeren.
 Stk. 2. For deltagelse i møder i kommunalbestyrelsen og i udvalg,  

 der er nedsat af kommunalbestyrelsen blandt dens medlemmer, ydes der  

 medlemmerne diæter og erstatning for dokumenteret tabt arbejdsfortjeneste,  

 jf. stk. 6.
 Stk. 3. Der kan endvidere ydes diæter og erstatning for  

 dokumenteret tabt arbejdsfortjeneste, jf. stk. 6, for andre kommunale hverv,  

 der udføres efter valg af kommunalbestyrelsen eller kommunens beboere, samt  

 for deltagelse i kurser m.v., der må anses af betydning for udøvelsen af  

 hvervet, herunder af hvervet som kommunalbestyrelsesmedlem.
 Stk. 4. Er der tillagt nogen særligt honorar eller vederlag,  

 bortset fra ydelser efter stk. 1, for bestridelse af et kommunalt hverv, kan  

 der dog ikke ydes den pågældende diæter eller erstatning for tabt  

 arbejdsfortjeneste for møder m.v. i forbindelse med hvervets varetagelse.
Stk. 5. Indenrigsministeren fastsætter størrelsen af diæterne.  

 Disse fastsættes til et bestemt beløb pr. dag, og således at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
 Stk. 6. Erstatning for tabt arbejdsfortjeneste efter stk. 2 og 3  

 kan pr. dag højst udgøre det tredobbelte af diætbeløbet for møder af ikke  

 over 4 timers varighed, jf. stk. 5. Erstatning ydes ikke til medlemmer, der  

 modtager vederlag i henhold til stk. 1.
 Stk. 7. Indenrigsministeren fastsætter regler om ydelse af  

 vederlag til formændene for de af kommunalbestyrelsen nedsatte udvalg samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.
 Stk. 8. Enhver er forpligtet til at modtage de ydelser, der  

 tilkommer den pågældende efter reglerne i stk. 1-7.
 Stk. 9. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.
 9. § 16 a affattes således:
»§ 16 a.
Kommunalbestyrelsen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af kommunalbestyrelsen deltager i de i § 16, stk. 1, litra a-e, nævnte  

 møder m.v.
 Stk. 2. For deltagelse i møder i et havneudvalg, jf. § 19, stk. 2,  

 ydes der til udvalgsmedlemmer, som ikke er medlemmer af kommunalbestyrelsen,  

 diæter og erstatning for dokumenteret tabt arbejdsfortjeneste efter reglerne  

 i stk. 3 og 4.
Stk. 3. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag, og således at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
 Stk. 4. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 3. Indenrigsministeren fastsætter nærmere regler om ydelse  

 af erstatningen.
 Stk. 5. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 6. Enhver er forpligtet til at modtage de ydelser, der  

 tilkommer den pågældende efter reglerne i stk. 1-4.
 Stk. 7. I forbindelse med deltagelse i de i § 16, stk. 1, litra  

 a-c, nævnte møder m.v., ydes der til den, der ikke er medlem af  

 kommunalbestyrelsen, de i § 16, stk. 10, nævnte godtgørelser samt godtgørelse  

 af dokumenterede, nødvendige udgifter til børnepasning.
Stk. 8. Kommunalbestyrelsen kan beslutte at godtgøre de i stk. 7  

 nævnte udgifter til den, der uden at være medlem af kommunalbestyrelsen  

 deltager i de i § 16, stk. 1, litra d-f, nævnte aktiviteter.  

 Kommunalbestyrelsen kan endvidere beslutte at godtgøre andre udgifter, som er  

 forbundet med deltagelse i de i § 16, stk. 1, nævnte møder m.v., eller  

 beslutte at yde anden støtte i forbindelse hermed.« § 16 a.
Der ydes et fast vederlag til kommunalbestyrelsens  

 medlemmer.
Et medlem kan vælge i stedet at modtage erstatning for  

 dokumenteret tabt arbejdsfortjeneste, jf. stk. 3, dog således at valget  

 foretages med virkning for et regnskabsår ad gangen.
De nærmere regler om  

 vederlaget og erstatningen fastsættes af indenrigsministeren.
Stk. 2. Der ydes et tillægsvederlag til kommunalbestyrelsens  

 medlemmer for deltagelse i kommunalbestyrelsens møder og varetagelse af  

 kommunale hverv, der udføres efter valg af kommunalbestyrelsen, samt for  

 deltagelse i kurser m.v.
For medlemskab af økonomiudvalg og stående udvalg  

 modtager kommunalbestyrelsesmedlemmer endvidere udvalgsvederlag.
De nærmere  

 regler om vederlagene fastsættes af indenrigsministeren, som tillige kan  

 fastsætte regler om, at kommunalbestyrelsen kan yde vederlag for medlemskab  

 af andre udvalg, der er nedsat af kommunalbestyrelsen.
Stk. 3. Hvor et medlem dokumenterer tabt arbejdsfortjeneste, ydes  

 der ud over de i stk. 2 nævnte vederlag erstatning herfor, såfremt medlemmet  

 ikke modtager det faste vederlag i henhold til stk. 1. Erstatning ydes for  

 deltagelse i møder i kommunalbestyrelsen og dennes udvalg, for deltagelse i  

 møder i forbindelse med kommunale hverv, der udføres efter valg af  

 kommunalbestyrelsen, samt for deltagelse i kurser m.v., dersom udgifterne  

 afholdes af kommunen.
Erstatningen kan pr. dag dog højst udgøre det  

 tredobbelte af det diætbeløb, som af indenrigsministeren er fastsat for møder  

 af ikke over 4 timers varighed, jf. § 16, stk. 5.
Stk. 4. Til formændene for udvalg, der er nedsat af  

 kommunalbestyrelsen, kan der ydes et vederlag, hvis størrelse fastsættes i  

 styrelsesvedtægten.
Hvis der ydes et formandsvederlag, kan dette ikke udgøre  

 et beløb, der er mindre end vederlaget for medlemskab af det pågældende  

 udvalg, jf. stk. 2, 2. pkt.
En vederlagt udvalgsformand kan ikke modtage  

 vederlag for medlemskab af det pågældende udvalg.
Indenrigsministeren  

 fastsætter nærmere regler om ydelse af vederlag til udvalgsformænd samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.
 Stk. 5. Kommunalbestyrelsens formand og de i § 64, stk. 2, nævnte  

 magistratsmedlemmer kan ikke modtage vederlag eller erstatning for tabt  

 arbejdsfortjeneste efter stk. 1-4.
 Stk. 6. Til stedfortrædere, der indkaldes til at deltage i enkelte  

 møder i kommunalbestyrelsen, jf. § 14, stk. 3, og § 15, stk. 1, ydes diæter  

 og erstatning for dokumenteret tabt arbejdsfortjeneste efter reglerne i § 16,  

 stk. 2, 5 og 6.
 Stk. 7. Ethvert medlem er forpligtet til at modtage de ydelser,  

 der tilkommer den pågældende efter reglerne i stk. 1-6.
 Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.
 10. Efter § 16 a indsættes i kapitel II:
»§ 16 b.
Et medlem af kommunalbestyrelsen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Formanden for kommunalbestyrelsen og magistratsmedlemmer,  

 jf. § 64, har ikke ret til fravær efter stk. 1.
 Stk. 3. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 c.
En arbejdsgiver må ikke afskedige en lønmodtager, fordi  

 denne er opført på en kandidatliste til et kommunalvalg eller er valgt til en  

 kommunalbestyrelse.
§ 16 d.
Afskediges en lønmodtager, der er opført på en  

 kandidatliste til et kommunalvalg eller er valgt til en kommunalbestyrelse,  

 påhviler det arbejdsgiveren at godtgøre, at afskedigelsen ikke skyldes disse  

 forhold.
 Stk. 2. Afskediges en lønmodtager i strid med § 16 c, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 11. § 20, stk. 1, affattes således:
»Udvalgene udøver deres virksomhed i møder. Økonomiudvalget og hvert  

 stående udvalg træffer for hvert regnskabsår beslutning om, når og hvor  

 udvalgets møder skal afholdes.
Udvalgets beslutning om mødeplan kan af  

 ethvert af udvalgets medlemmer forlanges indbragt til afgørelse af  

 kommunalbestyrelsen.« § 20. Udvalgene udøver deres virksomhed i møder.
De er  

 beslutningsdygtige, når mindst halvdelen af medlemmerne er til stede.
Alle  

 beslutninger træffes ved stemmeflertal.
 12. I § 20 indsættes efter stk. 1 som nyt stykke:
»Stk. 2. Udvalgene er beslutningsdygtige, når mindst  

 halvdelen af medlemmerne er til stede.
Alle beslutninger træffes ved  

 stemmeflertal.« Stk. 2-5 bliver herefter stk. 3-6.
 13. I § 20, stk. 2, der bliver stk. 3, indsættes efter 1.  

 pkt.:
»Udvalgene kan fastsætte regler om varigheden af  

 udvalgsmøderne.« Stk. 2. Udvalgene fastsætter selv deres forretningsorden.
For  

 hvert udvalg føres en protokol, hvori udvalgets beslutninger indføres.  

 Beslutningsprotokollen underskrives efter hvert møde af de medlemmer, der har  

 deltaget i mødet.
Ethvert af disse medlemmer kan forlange sin afvigende  

 mening kort tilført beslutningsprotokollen.
Ved sager, der af udvalget  

 fremsendes til et andet udvalg, kommunalbestyrelsen eller en anden myndighed,  

 kan ethvert medlem kræve, at modtageren samtidig gøres bekendt med indholdet  

 af protokollen.
Det pågældende medlem kan ved sagens fremsendelse ledsage  

 denne med en begrundelse for sit standpunkt.
 14. I § 47 indsættes som stk. 4:
» Stk. 4. Når tilsynsmyndigheden til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 15. § 52 affattes således:
» § 52. I forbindelse med deltagelse i møder og kurser m.v.  

 modtager tilsynsrådets medlemmer diæter, erstatning for dokumenteret tabt  

 arbejdsfortjeneste og godtgørelse efter reglerne i § 16 a.« § 52. Tilsynsrådets medlemmer modtager diæter, erstatning for  

 dokumenteret tabt arbejdsfortjeneste og befordringsgodtgørelse m.v. efter  

 reglerne i § 16.
 16. Efter § 61 c indsættes i kapitel VIII:
» § 62. Kommunalbestyrelsen skal over for kommunens beboere  

 redegøre for indholdet og omfanget af de væsentligste kommunale ydelser, der  

 tilbydes eller vil blive tilbudt kommunens beboere.
Redegørelsen skal tillige  

 indeholde oplysninger om de mål, som kommunalbestyrelsen har sat for  

 udviklingen på de pågældende områder.
Redegørelsen skal afgives mindst hvert  

 andet år.
Stk. 2. Kommunalbestyrelsen skal over for kommunens beboere mindst  

 hvert andet år redegøre for situationen med hensyn til ligestillingen mellem  

 kvinder og mænd blandt de kommunalt ansatte.
Redegørelsen skal indeholde  

 oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier,  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 17. I § 65 b, stk. 2, ændres »§§ 16 og 16 a« til:  

 »§ 16«.
 Stk. 2. Indenrigsministeren kan fastsætte nærmere regler om  

 styrelsen af kommuner, der styres efter reglerne i § 65 og § 65 a, herunder  

 regler om vederlag m.v., der fraviger reglerne i §§ 16 og 16 a.
 18. I § 65 c, stk. 1, ændres »§§ 15 a - 18, § 19, stk.  

 1, § 20, stk. 3 og 4« til: »§ 16, § 16 a, § 17, § 18, § 19, stk. 1,  

 § 20, stk. 4 og 5«.
§ 65 c.
Med indenrigsministerens godkendelse kan en  

 kommunalbestyrelse i styrelsesvedtægten fastsætte regler gældende for en  

 valgperiode, der afviger fra reglerne i denne lovs §§ 15 a-18, § 19, stk. 1,  

 § 20, stk. 3 og 4, §§ 21, 22, 27, 28, 37, 38 og § 45, stk. 1 og 2.
 19. I § 65 d, stk. 1, ændres »befordringsgodtgørelse  

 m.v. efter reglerne i § 16« til: »godtgørelse af udgifter og ydelse  

 af anden støtte efter reglerne i § 16 a«.
§ 65 d.
En kommunalbestyrelse kan træffe bestemmelse om  

 nedsættelse af lokaludvalg, herunder om henlæggelse af beslutningskompetence  

 til lokaludvalgene i nærmere angivne kommunale anliggender.
Lokaludvalgenes  

 medlemmer vælges af kommunalbestyrelsen.
Kommunalbestyrelsen kan bestemme, at  

 et antal observatører deltager i lokaludvalgenes møder, samt at  

 observatørerne modtager diæter, erstatning for tabt arbejdsfortjeneste og  

 befordringsgodtgørelse m.v. efter reglerne i § 16.
 20. Efter § 68 indsættes:
» § 68 a.
Kommunalbestyrelsen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Kommunalbestyrelsen må ikke udpege et  

 flertal af medlemmerne i en sådan bestyrelse.
 Stk. 2. Kommunalbestyrelsen kan udpege et eller flere medlemmer af  

 bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Kommunalbestyrelsen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 kommunalbestyrelsens beslutninger ved udøvelsen af hvervet for så vidt angår  

 varetagelsen af opgaver, som kommunen ikke selv kan løse, eller i det omfang  

 dette i øvrigt følger af den lovgivning, der gælder for vedkommende selskab,  

 forening, fond m.v.
Et medlem af bestyrelsen for et selskab, en forening, en  

 fond m.v., der er udpeget i medfør af stk. 2, er ikke undergivet  

 kommunalbestyrelsens beslutninger ved udøvelsen af hvervet.« § 2 I lov om Københavns kommunes styrelse, jf. lovbekendtgørelse nr. 527 af  

 22. juni 1993, som ændret ved lov nr. 286 af 27. april 1994, foretages  

 følgende ændringer:
 1. I § 8, stk. 1, 2. pkt, ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
» Stk. 3. Borgerrepræsentationen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4,  

 som nyt stykke:
»Stk. 5. Borgerrepræsentationen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Borgerrepræsentationen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
§ 8. Borgerrepræsentationen træffer beslutning om, når og hvor  

 ordinære møder skal afholdes, og der indrykkes i begyndelsen af hvert  

 regnskabsår bekendtgørelse herom i den lokale presse efter  

 borgerrepræsentationens bestemmelse.
I bekendtgørelsen angives tillige, på  

 hvilke steder i kommunen der vil være fremlagt sagsfortegnelse samt udskrift  

 af beslutningsprotokollen, jf. stk. 4. Ordinært møde afholdes som regel  

 mindst en gang om måneden og bekendtgøres forud i den lokale presse efter  

 borgerrepræsentationens bestemmelse.
Stk. 2. Ekstraordinære møder afholdes, når formanden finder det  

 fornødent, eller mindst en tredjedel af medlemmerne forlanger det.
Formanden  

 fastsætter tid og sted for de ekstraordinære møders afholdelse, og møderne  

 bekendtgøres så vidt muligt forud.
 Stk. 3. Formanden giver inden møderne i videst muligt omfang  

 borgerrepræsentationens og magistratens medlemmer underretning om, hvilke  

 sager der vil komme til behandling på mødet, og sørger så vidt muligt for, at  

 sagerne og de oplysninger, der er tilvejebragt til bedømmelse af disse,  

 fremlægges til medlemmernes eftersyn i et passende tidsrum forinden mødet.  

 Medlemmerne har med de begrænsninger, der følger af lovgivningens regler om  

 tavshedspligt, endvidere ret til at gennemse det fremlagte materiale sammen  

 med personer, der ikke er medlemmer af borgerrepræsentationen.
 Stk. 4. En fortegnelse over de sager, der vil komme til behandling  

 på borgerrepræsentationens møde, samt en udskrift af beslutningsprotokollen  

 skal med de begrænsninger, der følger af lovgivningens regler om  

 tavshedspligt, så vidt muligt være fremlagt et eller flere steder i kommunen.
 4. Efter § 8 indsættes:
» § 8 a.
Ethvert medlem af borgerrepræsentationen har som led  

 i varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 overborgmesteren eller vedkommende borgmester, jf. § 29, og angive den sag  

 eller det materiale i en sag, som ønskes gennemset.
 Stk. 3. Overborgmesteren eller borgmesteren kan begrænse retten  

 til sagsindsigt, når det er nødvendigt af hensyn til sagernes ekspedition,  

 eller når en adgang til sagsindsigt i øvrigt vil være forbundet med  

 uforholdsmæssigt store vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Borgerrepræsentationen kan dog fastsætte nærmere retningslinier for udøvelsen  

 af retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 8 b.
Borgerrepræsentationen kan træffe beslutning om afholdelse  

 af seminarer for borgerrepræsentationens og magistratens medlemmer vedrørende  

 kommunens årsbudget eller andre kommunale anliggender af overordnet  

 betydning.
Borgerrepræsentationens beslutning herom skal så vidt muligt  

 træffes i forbindelse med fastlæggelsen af mødeplanen, jf. § 8, stk. 1.
 Stk. 2. Borgerrepræsentationen kan tillade, at andre deltager i  

 eller overværer seminarer.
Stk. 3. På seminarer kan der ikke træffes beslutninger.« 5. I § 9, stk. 1, 2. pkt., udgår: »eller  

 ønskeligt«.
§ 9. Borgerrepræsentationens møder er offentlige.  

 Borgerrepræsentationen kan bestemme, at en sag skal behandles for lukkede  

 døre, når dette findes nødvendigt eller ønskeligt på grund af sagens  

 beskaffenhed.
Spørgsmålet om, hvorvidt en sag giver anledning til dørlukning,  

 forhandles for lukkede døre, hvis dette bestemmes af borgerrepræsentationen  

 eller formanden.
 6. § 16 affattes således:
» § 16. Der ydes borgerrepræsentationens medlemmer et fast  

 vederlag, hvis størrelse fastsættes i styrelsesvedtægten.
Indenrigsministeren  

 fastsætter i øvrigt nærmere regler om vederlaget.
Vederlaget omfatter  

 medlemmernes a) deltagelse i møder i borgerrepræsentationen og dennes udvalg, b) deltagelse i møder i forbindelse med varetagelse af kommunale hverv,  

 der udføres efter valg af borgerrepræsentationen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af borgerrepræsentationen anses for at  

 have betydning for varetagelsen af de under litra a og b nævnte hverv, d) deltagelse i seminarer, jf. § 8 b, e) varetagelse af andre, nærmere angivne kommunale hverv efter anmodning  

 fra borgerrepræsentationen, og f) udførelse af andre aktiviteter i forbindelse med de under litra a-e  

 nævnte møder m.v.
 Stk. 2. For deltagelse i det konstituerende møde, jf. § 4, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 b.
 Stk. 3. Til et borgerrepræsentationsmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 4. Et borgerrepræsentationsmedlem kan vælge at modtage  

 erstatning for dokumenteret tabt arbejdsfortjeneste.
I så fald reduceres det  

 faste vederlag.
Valget foretages med virkning for et regnskabsår ad gangen.  

 Erstatning ydes for deltagelse i de i stk. 1, litra a - d, nævnte møder m.v.  

 Herudover kan borgerrepræsentationen beslutte at yde erstatning til et medlem  

 for udførelse af de i stk. 1, litra e, nævnte aktiviteter.
Erstatningen kan  

 pr. dag højst udgøre det femdobbelte af det diætbeløb, som af  

 indenrigsministeren er fastsat for møder af ikke over 4 timers varighed, jf.  

 § 16 b, stk. 2. Indenrigsministeren fastsætter nærmere regler om ydelse af  

 erstatningen, herunder om reduktion af det faste vederlag.
 Stk. 5. Er der tillagt nogen særligt honorar eller vederlag,  

 bortset fra ydelser efter stk. 1 og 3, for varetagelse af et kommunalt hverv,  

 kan der ikke ydes den pågældende erstatning for tabt arbejdsfortjeneste i  

 forbindelse med hvervets varetagelse.
 Stk. 6. Til stedfortrædere, der indkaldes til at deltage i enkelte  

 møder i borgerrepræsentationen, jf. § 14, stk. 3, og § 15, stk. 1, ydes  

 diæter og erstatning for dokumenteret tabt arbejdsfortjeneste efter reglerne  

 i § 16 b, stk. 2 og 3.
 Stk. 7. Enhver er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. I forbindelse med deltagelse i de i stk. 1, litra a-e,  

 nævnte møder m.v. ydes der til borgerrepræsentationsmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap, og c) godtgørelse af dokumenterede, nødvendige udgifter til pasning af syge,  

 nære pårørende.
 Stk. 9. Borgerrepræsentationen kan beslutte at yde de i stk. 8  

 nævnte godtgørelser til medlemmer af borgerrepræsentationen i forbindelse med  

 udførelse af de i stk. 1, litra f, nævnte aktiviteter.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til medlemmer af magistraten godtgørelse efter  

 stk. 8, litra a og b.
Borgerrepræsentationen kan endvidere beslutte at yde  

 disse godtgørelser til magistratsmedlemmer i forbindelse med udførelse af de  

 i stk. 1, litra f, nævnte aktiviteter.
Stk. 11. Borgerrepræsentationen kan endvidere beslutte at godtgøre  

 andre udgifter, som er forbundet med borgerrepræsentations- og  

 magistratsmedlemmers deltagelse i de i stk. 1 nævnte møder m.v., eller  

 beslutte at yde anden støtte i forbindelse hermed.« § 16. Der ydes borgerrepræsentationens medlemmer et vederlag, hvis  

 størrelse fastsættes i styrelsesvedtægten.
Ethvert medlem er forpligtet til  

 at modtage den fastsatte godtgørelse.
 7. Efter § 16 a indsættes:
» § 16 b.
Borgerrepræsentationen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af borgerrepræsentationen eller magistraten deltager i de i § 16, stk.  

 1, litra a-e, nævnte møder m.v.
Stk. 2. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag, og således at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for Københavns Kommunes  

 grænser.
 Stk. 3. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 2. Indenrigsministeren fastsætter nærmere regler om ydelse  

 af erstatningen.
 Stk. 4. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 5. Enhver er forpligtet til at modtage de ydelser, der  

 tilkommer den pågældende efter reglerne i stk. 1-3.
 Stk. 6. I forbindelse med deltagelse i de i § 16, stk. 1, litra  

 a-c, nævnte møder m.v., ydes der til den, der ikke er medlem af  

 borgerrepræsentationen eller magistraten, de i § 16, stk. 8, nævnte  

 godtgørelser samt godtgørelse af dokumenterede, nødvendige udgifter til  

 børnepasning.
Stk. 7. Borgerrepræsentationen kan beslutte at godtgøre de i stk.  

 6 nævnte udgifter til den, der uden at være medlem af borgerrepræsentationen  

 eller magistraten deltager i de i § 16, stk. 1, litra d-f, nævnte  

 aktiviteter.
Borgerrepræsentationen kan endvidere beslutte at godtgøre andre  

 udgifter, som er forbundet med deltagelse i de i § 16, stk. 1, nævnte møder  

 m.v., eller beslutte at yde anden støtte i forbindelse hermed.« 8. Efter § 16 b indsættes i kapitel II:
» § 16 c.
Et medlem af borgerrepræsentationen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 d.
En arbejdsgiver må ikke afskedige en lønmodtager, fordi  

 denne er opført på en kandidatliste til et valg til borgerrepræsentationen  

 eller er valgt til borgerrepræsentationen.
§ 16 e.
Afskediges en lønmodtager, der er opført på en  

 kandidatliste til et valg til borgerrepræsentationen eller er valgt til  

 borgerrepræsentationen, påhviler det arbejdsgiveren at godtgøre, at  

 afskedigelsen ikke skyldes disse forhold.
 Stk. 2. Afskediges en lønmodtager i strid med § 16 d, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 9. I § 45 indsættes som stk. 2:
»Stk. 2. Når indenrigsministeren til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 10. Efter § 49 indsættes:
» § 49 a.
Borgerrepræsentationen skal over for kommunens  

 beboere redegøre for indholdet og omfanget af de væsentligste kommunale  

 ydelser, der tilbydes eller vil blive tilbudt kommunens beboere.
Redegørelsen  

 skal tillige indeholde oplysninger om de mål, som borgerrepræsentationen har  

 sat for udviklingen på de pågældende områder.
Redegørelsen skal afgives  

 mindst hvert andet år.
Stk. 2. Borgerrepræsentationen skal over for kommunens beboere  

 mindst hvert andet år redegøre for situationen med hensyn til ligestillingen  

 mellem kvinder og mænd blandt de kommunalt ansatte.
Redegørelsen skal  

 indeholde oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier,  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 11. Efter § 51 a indsættes:
» § 52. Borgerrepræsentationen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Borgerrepræsentationen må ikke udpege et  

 flertal af medlemmerne i en sådan bestyrelse.
 Stk. 2. Borgerrepræsentationen kan udpege et eller flere medlemmer  

 af bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Borgerrepræsentationen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 borgerrepræsentationens beslutninger ved udøvelsen af hvervet for så vidt  

 angår varetagelsen af opgaver, som kommunen ikke selv kan løse, eller i det  

 omfang dette i øvrigt følger af den lovgivning, der gælder for vedkommende  

 selskab, forening, fond m.v.
Et medlem af bestyrelsen for et selskab, en  

 forening, en fond m.v., der er udpeget i medfør af stk. 2, er ikke undergivet  

 borgerrepræsentationens beslutninger ved udøvelsen af hvervet.« § 3 I lov nr. 1054 af 23. december 1992 om civilt beredskab foretages følgende  

 ændringer:
 1. I § 9, stk. 3, ændres »Reglerne i § 11, stk. 1, §  

 20, stk. 1-3 og 5,» til: »Reglerne i § 11, stk. 1, § 20, stk. 1-4  

 og 6,».
 2. § 9, stk. 4, affattes således:
» Stk. 4. Kommunalbestyrelsen, jf. stk. 2 og § 11, stk. 1,  

 eller den fælles beredskabskommission, jf. § 10, stk. 2, og § 11, stk. 2, kan  

 beslutte, at der ydes beredskabskommissionens medlemmer diæter, erstatning  

 for dokumenteret tabt arbejdsfortjeneste og udgiftsgodtgørelse efter reglerne  

 i § 16 a i lov om kommunernes styrelse.
En beslutning efter 1. pkt. skal  

 omfatte alle medlemmer af beredskabskommissionen.
Dog kan  

 kommunalbestyrelsesmedlemmer og medlemmer af Københavns Magistrat ikke  

 modtage diæter, ligesom kommunalt og statsligt ansatte ikke kan modtage  

 diæter, når varetagelsen af hvervet er et led i de pågældendes  

 embedsgerning.« § 9. - - - Stk. 3. Reglerne i § 11, stk. 1, § 20, stk. 1-3 og 5, § 21, § 22,  

 § 28, § 29, stk. 1, 2 og 4, § 61, stk. 1-5, og § 61 b, stk. 1, i lov om  

 kommunernes styrelse finder tilsvarende anvendelse på beredskabskommissionen  

 og dens medlemmer.
Stk. 4. Kommunalbestyrelsen, jf. stk. 2, og § 11, stk. 1, eller  

 den fælles beredskabskommission, jf. § 10, stk. 2, og § 11, stk. 2, kan  

 beslutte, at der ydes beredskabskommissionens medlemmer diæter, erstatning  

 for dokumenteret tabt arbejdsfortjeneste og befordringsgodtgørelse m.v. efter  

 reglerne i § 16 i lov om kommunernes styrelse.
En beslutning efter 1. pkt.  

 skal omfatte alle medlemmer af beredskabskommissionen.
Dog kan  

 kommunalbestyrelsesmedlemmer, der modtager tillægsvederlag efter § 16 a i den  

 kommunale styrelseslov, samt borgmestre og magistratsmedlemmer ikke modtage  

 diæter, ligesom kommunalt og statsligt ansatte ikke kan modtage diæter, når  

 varetagelsen af hvervet er et led i de pågældendes embedsgerning.
§ 4 I den sociale styrelseslov, jf. lovbekendtgørelse nr. 552 af 10. juli  

 1991, som ændret senest ved lov nr. 448 af 1. juni 1994, affattes § 6,  

 stk. 8, således:
» Stk. 8. Kommunalbestyrelsen kan beslutte, at der ydes  

 udvalgets medlemmer diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov om  

 kommunernes styrelse.
En beslutning efter 1. pkt. skal omfatte alle medlemmer  

 af udvalget.
Dog kan kommunalbestyrelsesmedlemmer og medlemmer af Københavns  

 Magistrat ikke modtage diæter, ligesom kommunalt og statsligt ansatte ikke  

 kan modtage diæter, når varetagelsen af hvervet er et led i de pågældendes  

 embedsgerning.
Udgifterne ved udvalgets virksomhed afholdes af  

 kommunen.« § 6. - - - Stk. 8. Kommunalbestyrelsen kan beslutte, at der ydes udvalgets  

 medlemmer diæter, erstatning for dokumenteret tabt arbejdsfortjeneste og  

 befordringsgodtgørelse m.v. efter reglerne i § 16 i lov om kommunernes  

 styrelse.
En beslutning efter 1. pkt. skal omfatte alle medlemmer af  

 udvalget.
Dog kan kommunalbestyrelsesmedlemmer, der modtager tillægsvederlag  

 efter § 16 a i den kommunale styrelseslov, borgmestre og magistratsmedlemmer  

 ikke modtage diæter, ligesom kommunalt og statsligt ansatte ikke kan modtage  

 diæter, når varetagelsen af hvervet er et led i de pågældendes embedsgerning.  

 Udgifterne ved udvalgets virksomhed afholdes af kommunen.
Efter 2. behandling den 11. maj 1995 § 1 I lov om kommunernes styrelse, jf. lovbekendtgørelse nr. 526 af 22. juni  

 1993, som ændret ved lov nr. 286 af 27. april 1994, foretages følgende  

 ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Kommunalbestyrelsen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4, som nyt  

 stykke:
»Stk. 5. Kommunalbestyrelsen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Kommunalbestyrelsen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
 »§ 9. Ethvert medlem af kommunalbestyrelsen har som led i  

 varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 borgmesteren og angive den sag eller det materiale i en sag, som ønskes  

 gennemset.
 Stk. 3. Borgmesteren kan begrænse retten til sagsindsigt, når det  

 er nødvendigt af hensyn til sagernes ekspedition, eller når en adgang til  

 sagsindsigt i øvrigt vil være forbundet med uforholdsmæssigt store  

 vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Kommunalbestyrelsen kan dog fastsætte nærmere retningslinjer for udøvelsen af  

 retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 9 a.
Kommunalbestyrelsen kan træffe beslutning om afholdelse af  

 seminarer for kommunalbestyrelsens medlemmer vedrørende kommunens årsbudget  

 eller andre kommunale anliggender af overordnet betydning.  

 Kommunalbestyrelsens beslutning herom skal så vidt muligt træffes i  

 forbindelse med fastlæggelsen af mødeplanen, jf. § 8, stk. 1.
 Stk. 2. Kommunalbestyrelsen kan tillade, at andre deltager i eller  

 overværer seminarer.
Stk. 3. På seminarer kan der ikke træffes beslutninger.« 5. I § 10, stk. 1, 2. pkt., udgår »eller  

 ønskeligt«.
 6. § 15 a ophæves.
 7. § 16 affattes således:
»§ 16. Der ydes et fast vederlag til kommunalbestyrelsens  

 medlemmer.
Indenrigsministeren fastsætter nærmere regler om vederlaget.  

 Vederlaget omfatter medlemmernes a) deltagelse i møder i kommunalbestyrelsen og dennes udvalg samt  

 underudvalg, b) deltagelse i møder i forbindelse med varetagelse af kommunale hverv,  

 der udføres efter valg af kommunalbestyrelsen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af kommunalbestyrelsen anses for at have  

 betydning for varetagelsen af de under litra a og b nævnte hverv, d) deltagelse i seminarer, jf. § 9 a, e) varetagelse af andre nærmere angivne kommunale hverv efter anmodning  

 fra kommunalbestyrelsen eller dennes udvalg og f) udførelse af andre aktiviteter i forbindelse med de under litra a-e  

 nævnte møder m.v.
Stk. 2. For medlemskab af økonomiudvalg og stående udvalg kan  

 kommunalbestyrelsen beslutte at yde kommunalbestyrelsens medlemmer  

 udvalgsvederlag.
De nærmere regler om udvalgsvederlag fastsættes af  

 indenrigsministeren, som tillige kan fastsætte regler om, at  

 kommunalbestyrelsen kan yde vederlag for medlemskab af andre udvalg, der er  

 nedsat af kommunalbestyrelsen.
 Stk. 3. For deltagelse i det konstituerende møde, jf. § 6, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 a.
 Stk. 4. Til et kommunalbestyrelsesmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 5. Et medlem kan vælge at modtage erstatning for dokumenteret  

 tabt arbejdsfortjeneste.
I så fald reduceres det faste vederlag.
Valget  

 foretages med virkning for et regnskabsår ad gangen.
Erstatning ydes for  

 deltagelse i de i stk. 1, litra a-d, nævnte møder m.v.
Herudover kan  

 kommunalbestyrelsen beslutte at yde erstatning til et medlem for udførelse af  

 de i stk. 1, litra e, nævnte aktiviteter.
Erstatningen kan pr. dag højst  

 udgøre det femdobbelte af det diætbeløb, som af indenrigsministeren er  

 fastsat for møder af ikke over 4 timers varighed, jf. § 16 a, stk. 3.  

 Indenrigsministeren fastsætter nærmere regler om ydelse af erstatningen,  

 herunder om reduktion af det faste vederlag.
 Stk. 6. Er der tillagt nogen særligt honorar eller vederlag,  

 bortset fra ydelser efter stk. 1, 2 og 4, for varetagelse af et kommunalt  

 hverv, kan der ikke ydes den pågældende erstatning for tabt  

 arbejdsfortjeneste i forbindelse med hvervets varetagelse.
 Stk. 7. Indenrigsministeren fastsætter regler om ydelse af  

 vederlag og efterløn til formændene for de af kommunalbestyrelsen nedsatte  

 udvalg samt regler om ydelse af vederlag til et medlem, der fungerer som  

 udvalgsformand på grund af formandens fravær.
 Stk. 8. Til stedfortrædere, der indkaldes til at deltage i enkelte  

 møder i kommunalbestyrelsen, jf. § 14, stk. 3, og § 15, stk. 1, ydes diæter  

 og erstatning for dokumenteret tabt arbejdsfortjeneste efter reglerne i § 16  

 a, stk. 3 og 4.
 Stk. 9. Enhver er forpligtet til at modtage de ydelser, der  

 tilkommer den pågældende efter reglerne i stk. 1-8.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til kommunalbestyrelsesmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap og c) godtgørelse af dokumenterede, nødvendige udgifter til pasning af syge  

 nære pårørende.
Stk. 11. Kommunalbestyrelsen kan beslutte at yde de i stk. 10  

 nævnte godtgørelser til kommunalbestyrelsens medlemmer i forbindelse med  

 udførelse af de i stk. 1, litra f, nævnte aktiviteter.
Kommunalbestyrelsen  

 kan endvidere beslutte at godtgøre andre udgifter, som er forbundet med  

 kommunalbestyrelsesmedlemmernes deltagelse i de i stk. 1 nævnte møder m.v.,  

 eller beslutte at yde anden støtte i forbindelse hermed.
Stk. 12. Til kommunalbestyrelsens formand og magistratsmedlemmer,  

 jf. § 64, kan der ikke ydes de vederlag, der er nævnt i stk. 1, 2 og stk.  

 4-7, eller den godtgørelse, der er nævnt i stk. 10, litra c.« 8. § 16 a affattes således:
»§ 16 a.
Kommunalbestyrelsen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af kommunalbestyrelsen deltager i de i § 16, stk. 1, litra a-e, nævnte  

 møder m.v.
 Stk. 2. For deltagelse i møder i et havneudvalg, jf. § 19, stk. 2,  

 ydes der til udvalgsmedlemmer, som ikke er medlemmer af kommunalbestyrelsen,  

 diæter og erstatning for dokumenteret tabt arbejdsfortjeneste efter reglerne  

 i stk. 3 og 4.
Stk. 3. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag og således, at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
 Stk. 4. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 3. Indenrigsministeren fastsætter nærmere regler om ydelse  

 af erstatningen.
 Stk. 5. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 6. Enhver er forpligtet til at modtage de ydelser, der  

 tilkommer den pågældende efter reglerne i stk. 1-4.
 Stk. 7. I forbindelse med deltagelse i de i § 16, stk. 1, litra  

 a-c, nævnte møder m.v. ydes der til den, der ikke er medlem af  

 kommunalbestyrelsen, de i § 16, stk. 10, nævnte godtgørelser samt godtgørelse  

 af dokumenterede, nødvendige udgifter til børnepasning.
Stk. 8. Kommunalbestyrelsen kan beslutte at godtgøre de i stk. 7  

 nævnte udgifter til den, der uden at være medlem af kommunalbestyrelsen  

 deltager i de i § 16, stk. 1, litra d-f, nævnte aktiviteter.  

 Kommunalbestyrelsen kan endvidere beslutte at godtgøre andre udgifter, som er  

 forbundet med deltagelse i de i § 16, stk. 1, nævnte møder m.v., eller  

 beslutte at yde anden støtte i forbindelse hermed.« 9. Efter § 16 a indsættes i kapitel II:
»§ 16 b.
Et medlem af kommunalbestyrelsen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Formanden for kommunalbestyrelsen og magistratsmedlemmer,  

 jf. § 64, har ikke ret til fravær efter stk. 1.
 Stk. 3. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 c.
En arbejdsgiver må ikke afskedige en lønmodtager, fordi  

 denne er opført på en kandidatliste til et kommunalvalg eller er valgt til en  

 kommunalbestyrelse.
§ 16 d.
Afskediges en lønmodtager, der er opført på en  

 kandidatliste til et kommunalvalg eller er valgt til en kommunalbestyrelse,  

 påhviler det arbejdsgiveren at godtgøre, at afskedigelsen ikke skyldes disse  

 forhold.
 Stk. 2. Afskediges en lønmodtager i strid med § 16 c, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 10. § 20, stk. 1, affattes således:
»Udvalgene udøver deres virksomhed i møder. Økonomiudvalget og hvert  

 stående udvalg træffer for hvert regnskabsår beslutning om, når og hvor  

 udvalgets møder skal afholdes.
Udvalgets beslutning om mødeplan kan af  

 ethvert af udvalgets medlemmer forlanges indbragt til afgørelse af  

 kommunalbestyrelsen.« 11. I § 20 indsættes efter stk. 1 som nyt stykke:
»Stk. 2. Udvalgene er beslutningsdygtige, når mindst  

 halvdelen af medlemmerne er til stede.
Alle beslutninger træffes ved  

 stemmeflertal.« Stk. 2-5 bliver herefter stk. 3-6.
 12. I § 20, stk. 2, der bliver stk. 3, indsættes efter 1.  

 pkt.:
»Udvalgene kan fastsætte regler om varigheden af  

 udvalgsmøderne.« 13. I § 47 indsættes som stk. 4:
»Stk. 4. Når tilsynsmyndigheden til brug for udøvelsen af tilsynet  

 modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 14. § 52 affattes således:
» § 52. I forbindelse med deltagelse i møder og kurser m.v.  

 modtager tilsynsrådets medlemmer diæter, erstatning for dokumenteret tabt  

 arbejdsfortjeneste og godtgørelse efter reglerne i § 16 a.« 15. Efter § 61 c indsættes i kapitel VIII:
» § 62. Kommunalbestyrelsen skal over for kommunens beboere  

 redegøre for indholdet og omfanget af de væsentligste kommunale ydelser, der  

 tilbydes eller vil blive tilbudt kommunens beboere.
Redegørelsen skal tillige  

 indeholde oplysninger om de mål, som kommunalbestyrelsen har sat for  

 udviklingen på de pågældende områder.
Redegørelsen skal afgives mindst hvert  

 andet år.
Stk. 2. Kommunalbestyrelsen skal over for kommunens beboere mindst  

 hvert andet år redegøre for de driftsopgaver, der efter udbud udføres af  

 andre end kommunen selv.
Redegørelsen skal indeholde oplysninger om, hvornår  

 opgaverne har været udbudt, hvorvidt opgaverne udføres af andre kommuner,  

 andre offentlige myndigheder eller private, samt hvorvidt kommunen selv har  

 budt på opgaveudførelsen.
Endvidere skal redegørelsen indeholde en vurdering  

 af opgaveudførelsen.
Stk. 3. Kommunalbestyrelsen skal over for kommunens beboere mindst  

 hvert andet år redegøre for situationen med hensyn til ligestillingen mellem  

 kvinder og mænd blandt de kommunalt ansatte.
Redegørelsen skal indeholde  

 oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 16. I § 65 b, stk. 2, ændres »§§ 16 og 16 a« til:  

 »§ 16«.
 17. I § 65 c, stk. 1, ændres »§§ 15 a-18, § 19, stk.  

 1, § 20, stk. 3 og 4« til: »§ 16, § 16 a, § 17, § 18, § 19, stk. 1,  

 § 20, stk. 4 og 5«.
 18. I § 65 d, stk. 1, ændres »befordringsgodtgørelse  

 m.v. efter reglerne i § 16« til: »godtgørelse af udgifter og ydelse  

 af anden støtte efter reglerne i § 16 a«.
 19. Efter § 68 indsættes:
» § 68 a.
Kommunalbestyrelsen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Kommunalbestyrelsen må ikke udpege et  

 flertal af medlemmerne i en sådan bestyrelse.
 Stk. 2. Kommunalbestyrelsen kan udpege et eller flere medlemmer af  

 bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Kommunalbestyrelsen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 kommunalbestyrelsens beslutninger ved udøvelsen af hvervet, for så vidt angår  

 varetagelsen af opgaver, som kommunen ikke selv kan løse, eller i det omfang  

 dette i øvrigt følger af den lovgivning, der gælder for vedkommende selskab,  

 forening, fond m.v.
Et medlem af bestyrelsen for et selskab, en forening, en  

 fond m.v., der er udpeget i medfør af stk. 2, er ikke undergivet  

 kommunalbestyrelsens beslutninger ved udøvelsen af hvervet.« § 2 I lov om Københavns Kommunes styrelse, jf. lovbekendtgørelse nr. 527 af  

 22. juni 1993, som ændret ved lov nr. 286 af 27. april 1994, foretages  

 følgende ændringer:
 1. I § 8, stk. 1, 2. pkt., ændres »stk. 4« til:  

 »stk. 6«.
 2. I § 8 indsættes efter stk. 2 som nyt stykke:
»Stk. 3. Borgerrepræsentationen kan fastsætte regler om  

 varigheden af sine møder.« Stk. 3 bliver herefter stk. 4.
 3. I § 8 indsættes efter stk. 3, der bliver stk. 4, som nyt  

 stykke:
»Stk. 5. Borgerrepræsentationen kan beslutte, at medlemmerne  

 skal have tilsendt sagsmateriale til brug for behandlingen af sagerne,  

 herunder eventuelle sagsbeskrivelser og indstillinger.
Borgerrepræsentationen  

 kan endvidere beslutte, hvorvidt og på hvilken måde medlemmerne kan forlange,  

 at der til brug for behandlingen af sagerne tilvejebringes oplysninger eller  

 ydes teknisk bistand fra administrationen.« Stk. 4 bliver herefter stk. 6.
 4. Efter § 8 indsættes:
» § 8 a.
Ethvert medlem af Borgerrepræsentationen har som led  

 i varetagelsen af sit hverv ret til at gennemse sagsmateriale, der i endelig  

 form foreligger i kommunens administration.
 Stk. 2. Begæring om sagsindsigt efter stk. 1 skal rettes til  

 overborgmesteren eller vedkommende borgmester, jf. § 29, og angive den sag  

 eller det materiale i en sag, som ønskes gennemset.
 Stk. 3. Overborgmesteren eller borgmesteren kan begrænse retten  

 til sagsindsigt, når det er nødvendigt af hensyn til sagernes ekspedition,  

 eller når en adgang til sagsindsigt i øvrigt vil være forbundet med  

 uforholdsmæssigt store vanskeligheder.
 Stk. 4. Et medlem har ret til efter anmodning at få tilsendt kopi  

 af sagsmateriale, hvori den pågældende har ret til sagsindsigt, jf. stk. 1-3.  

 Borgerrepræsentationen kan dog fastsætte nærmere retningslinjer for udøvelsen  

 af retten til at få tilsendt sagsmateriale, herunder begrænsninger i retten  

 hertil, når dette findes nødvendigt.
§ 8 b.
Borgerrepræsentationen kan træffe beslutning om afholdelse  

 af seminarer for Borgerrepræsentationens og magistratens medlemmer vedrørende  

 kommunens årsbudget eller andre kommunale anliggender af overordnet  

 betydning.
Borgerrepræsentationens beslutning herom skal så vidt muligt  

 træffes i forbindelse med fastlæggelsen af mødeplanen, jf. § 8, stk. 1.
 Stk. 2. Borgerrepræsentationen kan tillade, at andre deltager i  

 eller overværer seminarer.
Stk. 3. På seminarer kan der ikke træffes beslutninger.« 5. I § 9, stk. 1, 2. pkt., udgår »eller  

 ønskeligt«.
 6. § 16 affattes således:
» § 16. Der ydes Borgerrepræsentationens medlemmer et fast  

 vederlag, hvis størrelse fastsættes i styrelsesvedtægten.
Indenrigsministeren  

 fastsætter i øvrigt nærmere regler om vederlaget.
Vederlaget omfatter  

 medlemmernes a) deltagelse i møder i Borgerrepræsentationen og dennes udvalg, b) deltagelse i møder i forbindelse med varetagelse af kommunale hverv,  

 der udføres efter valg af Borgerrepræsentationen, medmindre der på andet  

 grundlag er fastsat bestemmelse om særskilt vederlæggelse, c) deltagelse i kurser m.v., der af Borgerrepræsentationen anses for at  

 have betydning for varetagelsen af de under litra a og b nævnte hverv, d) deltagelse i seminarer, jf. § 8 b, e) varetagelse af andre nærmere angivne kommunale hverv efter anmodning  

 fra Borgerrepræsentationen og f) udførelse af andre aktiviteter i forbindelse med de under litra a-e  

 nævnte møder m.v.
 Stk. 2. For deltagelse i det konstituerende møde, jf. § 4, ydes  

 der diæter og erstatning for dokumenteret tabt arbejdsfortjeneste efter  

 reglerne i § 16 b.
 Stk. 3. Til et borgerrepræsentationsmedlem, der har et eller flere  

 børn under 10 år boende i hjemmet, ydes et tillægsvederlag.  

 Indenrigsministeren fastsætter nærmere regler om tillægsvederlaget og om  

 afgrænsning af kredsen af medlemmer, der skal ydes et sådant vederlag.
Stk. 4. Et borgerrepræsentationsmedlem kan vælge at modtage  

 erstatning for dokumenteret tabt arbejdsfortjeneste.
I så fald reduceres det  

 faste vederlag.
Valget foretages med virkning for et regnskabsår ad gangen.  

 Erstatning ydes for deltagelse i de i stk. 1, litra a-d, nævnte møder m.v.  

 Herudover kan Borgerrepræsentationen beslutte at yde erstatning til et medlem  

 for udførelse af de i stk. 1, litra e, nævnte aktiviteter.
Erstatningen kan  

 pr. dag højst udgøre det femdobbelte af det diætbeløb, som af  

 indenrigsministeren er fastsat for møder af ikke over 4 timers varighed, jf.  

 § 16 b, stk. 2. Indenrigsministeren fastsætter nærmere regler om ydelse af  

 erstatningen, herunder om reduktion af det faste vederlag.
 Stk. 5. Er der tillagt nogen særligt honorar eller vederlag,  

 bortset fra ydelser efter stk. 1 og 3, for varetagelse af et kommunalt hverv,  

 kan der ikke ydes den pågældende erstatning for tabt arbejdsfortjeneste i  

 forbindelse med hvervets varetagelse.
 Stk. 6. Til stedfortrædere, der indkaldes til at deltage i enkelte  

 møder i Borgerrepræsentationen, jf. § 14, stk. 3, og § 15, stk. 1, ydes  

 diæter og erstatning for dokumenteret tabt arbejdsfortjeneste efter reglerne  

 i § 16 b, stk. 2 og 3.
 Stk. 7. Enhver er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. I forbindelse med deltagelse i de i stk. 1, litra a-e,  

 nævnte møder m.v. ydes der til borgerrepræsentationsmedlemmer a) befordringsgodtgørelse og godtgørelse for fravær fra hjemstedet, b) godtgørelse af dokumenterede, nødvendige udgifter forbundet med et  

 fysisk handicap og c) godtgørelse af dokumenterede, nødvendige udgifter til pasning af syge  

 nære pårørende.
 Stk. 9. Borgerrepræsentationen kan beslutte at yde de i stk. 8  

 nævnte godtgørelser til medlemmer af Borgerrepræsentationen i forbindelse med  

 udførelse af de i stk. 1, litra f, nævnte aktiviteter.
Stk. 10. I forbindelse med deltagelse i de i stk. 1, litra a-e,  

 nævnte møder m.v. ydes der til medlemmer af magistraten godtgørelse efter  

 stk. 8, litra a og b.
Borgerrepræsentationen kan endvidere beslutte at yde  

 disse godtgørelser til magistratsmedlemmer i forbindelse med udførelse af de  

 i stk. 1, litra f, nævnte aktiviteter.
Stk. 11. Borgerrepræsentationen kan endvidere beslutte at godtgøre  

 andre udgifter, som er forbundet med borgerrepræsentations- og  

 magistratsmedlemmers deltagelse i de i stk. 1 nævnte møder m.v., eller  

 beslutte at yde anden støtte i forbindelse hermed.« 7. Efter § 16 a indsættes i kapitel II:
» § 16 b.
Borgerrepræsentationen kan beslutte at yde diæter og  

 erstatning for dokumenteret tabt arbejdsfortjeneste til den, som uden at være  

 medlem af Borgerrepræsentationen eller magistraten deltager i de i § 16, stk.  

 1, litra a-e, nævnte møder m.v.
Stk. 2. Indenrigsministeren fastsætter størrelsen af diæterne.  

 Diæterne fastsættes til et bestemt beløb pr. dag og således, at der for dage,  

 hvor varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til at rejse til og fra det sted, hvor  

 hvervet udføres, medmindre hele rejsen foregår inden for Københavns Kommunes  

 grænser.
 Stk. 3. Erstatning for tabt arbejdsfortjeneste kan pr. dag højst  

 udgøre det femdobbelte af diætbeløbet for møder af ikke over 4 timers  

 varighed, jf. stk. 2. Indenrigsministeren fastsætter nærmere regler om ydelse  

 af erstatningen.
 Stk. 4. Er der tillagt nogen særligt honorar eller vederlag for  

 varetagelse af et kommunalt hverv, kan der ikke ydes den pågældende diæter og  

 erstatning for tabt arbejdsfortjeneste i forbindelse hermed.
 Stk. 5. Enhver er forpligtet til at modtage de ydelser, der  

 tilkommer den pågældende efter reglerne i stk. 1-3.
 Stk. 6. I forbindelse med deltagelse i de i § 16, stk. 1, litra  

 a-c, nævnte møder m.v. ydes der til den, der ikke er medlem af  

 Borgerrepræsentationen eller magistraten, de i § 16, stk. 8, nævnte  

 godtgørelser samt godtgørelse af dokumenterede, nødvendige udgifter til  

 børnepasning.
Stk. 7. Borgerrepræsentationen kan beslutte at godtgøre de i stk.  

 6 nævnte udgifter til den, der uden at være medlem af Borgerrepræsentationen  

 eller magistraten deltager i de i § 16, stk. 1, litra d-f, nævnte  

 aktiviteter.
Borgerrepræsentationen kan endvidere beslutte at godtgøre andre  

 udgifter, som er forbundet med deltagelse i de i § 16, stk. 1, nævnte møder  

 m.v., eller beslutte at yde anden støtte i forbindelse hermed.« 8. Før § 17 indsættes i kapitel II:
» § 16 c.
Et medlem af Borgerrepræsentationen, der er  

 lønmodtager, har ret til fravær fra arbejdet i det omfang, det er nødvendigt  

 af hensyn til deltagelse i de i § 16, stk. 1, litra a-d, nævnte møder m.v.
 Stk. 2. Retten til fravær efter stk. 1 omfatter ikke tilfælde,  

 hvor afgørende hensyn til arbejdets varetagelse taler imod, at der indrømmes  

 ret til fravær.
§ 16 d.
En arbejdsgiver må ikke afskedige en lønmodtager, fordi  

 denne er opført på en kandidatliste til et valg til Borgerrepræsentationen  

 eller er valgt til Borgerrepræsentationen.
§ 16 e.
Afskediges en lønmodtager, der er opført på en  

 kandidatliste til et valg til Borgerrepræsentationen eller er valgt til  

 Borgerrepræsentationen, påhviler det arbejdsgiveren at godtgøre, at  

 afskedigelsen ikke skyldes disse forhold.
 Stk. 2. Afskediges en lønmodtager i strid med § 16 d, skal  

 arbejdsgiveren betale en godtgørelse.
Stk. 3. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.« 9. I § 45 indsættes som stk. 2:
»Stk. 2. Når indenrigsministeren til brug for udøvelsen af  

 tilsynet modtager arbejdsdokumenter, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.« 10. Efter § 49 indsættes:
» § 49 a.
Borgerrepræsentationen skal over for kommunens  

 beboere redegøre for indholdet og omfanget af de væsentligste kommunale  

 ydelser, der tilbydes eller vil blive tilbudt kommunens beboere.
Redegørelsen  

 skal tillige indeholde oplysninger om de mål, som Borgerrepræsentationen har  

 sat for udviklingen på de pågældende områder.
Redegørelsen skal afgives  

 mindst hvert andet år.
Stk. 2. Borgerrepræsentationen skal over for kommunens beboere  

 mindst hvert andet år redegøre for de driftsopgaver, der efter udbud udføres  

 af andre end kommunen selv.
Redegørelsen skal indeholde oplysninger om,  

 hvornår opgaverne har været udbudt, hvorvidt opgaverne udføres af andre  

 kommuner, andre offentlige myndigheder eller private, samt hvorvidt kommunen  

 selv har budt på opgaveudførelsen.
Endvidere skal redegørelsen indeholde en  

 vurdering af opgaveudførelsen.
Stk. 3. Borgerrepræsentationen skal over for kommunens beboere  

 mindst hvert andet år redegøre for situationen med hensyn til ligestillingen  

 mellem kvinder og mænd blandt de kommunalt ansatte.
Redegørelsen skal  

 indeholde oplysning om a) hvorvidt kommunen har formuleret en ligestillingspolitik og i givet  

 fald det nærmere indhold af denne, b) den kønsmæssige fordeling i forhold til de enkelte stillingskategorier  

 og c) andre forhold, der skønnes at have betydning for vurderingen af  

 kommunens indsats på ligestillingsområdet.« 11. Efter § 51 a indsættes:
» § 52. Borgerrepræsentationen kan udpege et eller flere  

 medlemmer af bestyrelsen for et selskab, en forening, en fond m.v., der  

 varetager opgaver, som kommunen selv kan løse, uanset at selskabet,  

 foreningen, fonden m.v. også varetager opgaver, som kommunen ikke selv kan  

 løse, såfremt kommunen har en interesse i den virksomhed, der udøves af  

 selskabet, foreningen, fonden m.v.
Borgerrepræsentationen må ikke udpege et  

 flertal af medlemmerne i en sådan bestyrelse.
 Stk. 2. Borgerrepræsentationen kan udpege et eller flere medlemmer  

 af bestyrelsen for et selskab, en forening, en fond m.v., der udelukkende  

 varetager opgaver, som kommunen ikke selv kan løse, såfremt kommunen har en  

 interesse i den virksomhed, der udøves af selskabet, foreningen, fonden m.v.  

 Borgerrepræsentationen må ikke udpege et flertal af medlemmerne i en sådan  

 bestyrelse.
Stk. 3. Et medlem af bestyrelsen for et selskab, en forening, en  

 fond m.v., der er udpeget i medfør af stk. 1, er ikke undergivet  

 Borgerrepræsentationens beslutninger ved udøvelsen af hvervet, for så vidt  

 angår varetagelsen af opgaver, som kommunen ikke selv kan løse, eller i det  

 omfang dette i øvrigt følger af den lovgivning, der gælder for vedkommende  

 selskab, forening, fond m.v.
Et medlem af bestyrelsen for et selskab, en  

 forening, en fond m.v., der er udpeget i medfør af stk. 2, er ikke undergivet  

 Borgerrepræsentationens beslutninger ved udøvelsen af hvervet.« § 3 I beredskabsloven, lov nr. 1054 af 23. december 1992, foretages følgende  

 ændringer:
 1. I § 9, stk. 3, ændres »Reglerne i § 11, stk. 1, §  

 20, stk. 1-3 og 5,» til: »Reglerne i § 11, stk. 1, § 20, stk. 1-4  

 og 6,».
 2. § 9, stk. 4, affattes således:
»Stk. 4. Kommunalbestyrelsen, jf. stk. 2 og § 11, stk. 1,  

 eller den fælles beredskabskommission, jf. § 10, stk. 2, og § 11, stk. 2, kan  

 beslutte, at der ydes beredskabskommissionens medlemmer diæter, erstatning  

 for dokumenteret tabt arbejdsfortjeneste og udgiftsgodtgørelse efter reglerne  

 i § 16 a i lov om kommunernes styrelse.
En beslutning efter 1. pkt. skal  

 omfatte alle medlemmer af beredskabskommissionen.
Dog kan  

 kommunalbestyrelsesmedlemmer og medlemmer af Københavns magistrat ikke  

 modtage diæter, ligesom kommunalt og statsligt ansatte ikke kan modtage  

 diæter, når varetagelsen af hvervet er et led i de pågældendes  

 embedsgerning.« § 4 I den sociale styrelseslov, jf. lovbekendtgørelse nr. 552 af 10. juli  

 1991, som ændret senest ved lov nr. 448 af 1. juni 1994, affattes § 6,  

 stk. 8, således:
»Stk. 8. Kommunalbestyrelsen kan beslutte, at der ydes  

 udvalgets medlemmer diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov om  

 kommunernes styrelse.
En beslutning efter 1. pkt. skal omfatte alle medlemmer  

 af udvalget.
Dog kan kommunalbestyrelsesmedlemmer og medlemmer af Københavns  

 magistrat ikke modtage diæter, ligesom kommunalt og statsligt ansatte ikke  

 kan modtage diæter, når varetagelsen af hvervet er et led i de pågældendes  

 embedsgerning.
Udgifterne ved udvalgets virksomhed afholdes af  

 kommunen.« § 5 Stk. 1. Loven træder i kraft den 1. september 1995, § 1, nr. 8,  

 14, 16, 17 og 18, § 2, nr. 6 og 7, § 3 og § 4 dog først den 1. januar 1996.
 Stk. 2. Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med de ændrede vederlæggelses- og godtgørelsesregler, jf. § 1,  

 nr. 8, § 2, nr. 6 og 7, § 3 og § 4.
