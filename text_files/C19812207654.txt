(Til rektorerne for de  

 socialpædagogiske seminarier) Ministeriet har erfaret, at der på de socialpædagogiske seminarier hersker  

 usikkerhed med hensyn til forståelsen af § 3 pkt. b og c i aftale af 8.  

 september 1975 om tjenestetid m.v. for lærere/overlærere, praktikledere,  

 souschefer og rektorer ved de socialpædagogiske seminarier.
 Ved nogle socialpædagogiske seminarier tillægges der således de faste  

 lærere m.fl. 44 timer for medvirken i de 2 uger, der i tjenestetidsaftalen af  

 8. september 1975 er afsat til henholdsvis studiebesøg, ekskursioner m.v. og  

 fællestimer, som en fast bestanddel af årstimetallet uden hensyn til, om det  

 svarer til det gennemsnitlige ugentlige timetal.
Det fremgår af tjenestetidsaftalen § 3, pkt. c, at de nævnte 2 uger skal  

 medregnes i forhold til det gennemsnitlige ugentlige timetal for vedkommende  

 lærer.
Dette skal forstås således, at der først foretages en sammenlægning af  

 ordinære undervisningstimer med timer i medfør af deltagelse i studierejser,  

 studievejledningstimer (efter omregning), specialundervisningstimer (efter  

 omregning) samt timer i medfør af virksomhed som eksaminator, jfr.  

 tjenestetidsaftalens § 3, pkt. a, d og e, sammenholdt med §§ 5 og 6, at der  

 dernæst foretages en beregning af det gennemsnitlige ugentlige timetal ved at  

 dividere det sammenlagte timetal med 38, og at det gennemsnitlige ugentlige  

 timetal herefter multipliceres med 2 og lægges til årstimetallet som dækning  

 for medvirken i de 2 uger til studiebesøg, ekskursioner m.v. og fællestimer;  

 det vil sige at det først sammenlagte årstimetal omregnes efter forholdet  

 38:40. Til det seneste fremkomne årstimetal lægges endelig foredragstimer  

 (efter omregning) og aldersreduktion, jfr. tjenestetidsaftalens §§ 4 og 7.
 Man skal anmode om, at timetalsberegningen må blive foretaget i  

 overensstemmelse hermed.
 P.m.v.
 e.b.
Kr.
Lund-Andersen fm.
