Fremsat den 5. december 2001 af  

 økonomi- og erhvervsministeren (Bendt Bendtsen) Forslag til Lov om ændring af lov om administration  

 af tilskud fra Den  

 Europæiske Regionalfond og tilhørende statslig  

 medfinansiering (Adgang for Hovedstadens Udviklingsråd til på  

 lige fod med amtskommuner og primærkommuner at fungere som  

 administrationsmyndighed) § 1 I lov om administration af tilskud fra Den Europæiske Regionalfond  

 og tilhørende statslig medfinansiering, jf. lovbekendtgørelse  

 nr. 819 af 31. august 2000, foretages følgende ændringer:
 1. I § 8 a, stk. 1, indsættes efter »primærkommuner«: »samt  

 Hovedstadens Udviklingsråd«.
 2. I § 8 a, stk. 3, indsættes efter »kommunale myndigheder«:  

»samt Hovedstadens Udviklingsråd«.
§ 2 Loven træder i kraft den 1. januar 2002.
Bemærkninger til lovforslaget Almindelige bemærkninger 1. Baggrund I lov om administration af tilskud fra Den  

 Europæiske Regionalfond og tilhørende statslig medfinansiering,  

 jf. lovbekendtgørelse nr. 819 af 31. august 2000, kan økonomi-  

 og erhvervsministeren pålægge amtskommuner, Københavns og  

 Frederiksberg Kommuner og primærkommuner at medvirke til  

 nedsættelse af regionale udvalg, herunder grænseoverskridende  

 regionale udvalg.
De grænseoverskridende regionale udvalg  

 nedsættes i forbindelse med administration af de  

 grænseoverskridende regionale programmer (Interreg-programmer).
 Endvidere kan økonomi- og erhvervsministeren  

 bemyndige amtskommunale og kommunale myndigheder til helt eller delvist at  

 fungere som administrationsmyndighed for disse programmer.
 EU-Kommissionen har ved meddelelse K (2000) 1101 af 28.  

 april 2000 om retningslinjer for et fællesskabsinitiativ  

 vedrørende transeuropæisk samarbejde, der skal fremme en  

 harmonisk og afbalanceret udvikling inden for det europæiske  

 territorium bl.a. godkendt, at der kan afsættes EU-tilskudsmidler til  

 et grænseoverskridende samarbejde i Øresundsregionen mellem  

 på dansk side Københavns og Frederiksberg Kommuner samt  

 Københavns, Frederiksborg, Roskilde og Bornholms Amtskommuner samt  

 på svensk side Skåne Län - et Interreg III  

 a-programsamarbejde.
Kommissionen har endnu ikke godkendt det operationelle  

 Interreg III a-program for Øresundsregionen.
Det forventes, at  

 Kommissionens godkendelse foreligger inden udgangen af 2001.
Affødt af strukturfondsreformen vedtog Folketinget  

 i maj 2000 en række ændringer i loven, herunder  

 fastlæggelse af specielle regler for administrationen af  

 Interreg-programmerne.
Vedrørende behandling af dette lovforslag  

 henvises til Folketingstidende 1999-2000: 4189, 6838, 6993; A 4803, 4866; B  

 539; C 613. For ikke at påvirke den regionale proces med hensyn til  

 valg af administrationsmyndighedens placering, var Hovedstadens  

 Udviklingsråd (HUR) ikke medtaget i lovændringen.
 De involverede myndigheder i Øresundsregionen har  

 imidlertid ønsket, at økonomi- og erhvervsministeren bemyndiger  

 HUR til at fungere som administrationsmyndighed for Interreg III a-programmet  

 for Øresundsregionen.
 For at imødekomme de regionale ønsker om, at  

 HUR skal fungere som administrationsmyndighed for Interreg III a-programmet  

 for Øresundsregionen er en ændring af loven  

 nødvendig.
Ifølge lov nr. 354 af 2. juni 1999 om Hovedstadens  

 Udviklingsråd er en af HUR s opgaver at koordinere og gennemføre  

 udvikling af regionens erhvervspolitik og turismeinitiativer.
Som led i  

 varetagelsen af sine opgaver kan HUR samarbejde med offentlige myndigheder  

 uden for hovedstadsområdet.
 Samtidig med bemyndigelsen som administrationsmyndighed  

 skal HUR stille garanti over for staten til sikkerhed for eventuel  

 tilbagebetaling af programmidler, som Kommissionen måtte stille krav om  

 over for den danske stat.
2. Lovforslagets indhold Lovforslaget indeholder alene en tilføjelse af HUR,  

 så rådet på lige fod med amtskommunerne og kommunerne kan  

 pålægges at medvirke til nedsættelse af  

 grænseoverskridende regionale udvalg med deltagelse af regioner i  

 lande, der deler grænser, samt bemyndiges til helt eller delvist at  

 fungere som administrationsmyndighed for Interreg III a-programmer.
3. Administrative og statsfinansielle konsekvenser Lovforslaget giver mulighed for at henlægge  

 administration af regionalfondsmidler i Interreg III a-programmer til  

 HUR.
 For så vidt angår de statsfinansielle  

 konsekvenser er lovforslaget udgiftsneutralt.
4. Administrative og økonomiske konsekvenser for kommuner og  

 amtskommuner Lovforslaget har ingen direkte kommunale eller  

 amtskommunale konsekvenser.
Udgifterne til administrationen af Interreg  

 programmet for Øresundsregionen skal medfinansieres af de offentlige  

 regionale programdeltagere.
5. Administrative og økonomiske konsekvenser for  

 erhvervslivet Lovforslaget har ingen erhvervsøkonomiske  

 konsekvenser og påfører ikke erhvervslivet administrative  

 byrder.
6. Miljømæssige konsekvenser Lovforslaget har hverken positive eller negative  

 miljømæssige konsekvenser.
7. Administrative konsekvenser for borgeren Lovforslaget har ingen administrative konsekvenser for  

 borgeren.
8. Forholdet til EU-retten Lovforslaget er i overensstemmelse med reglerne om  

 administration af strukturfondsmidlerne i Rådets forordning (EF) nr.  

 1260/1999 af 21. juni 1999 om vedtagelse af generelle bestemmelser for  

 strukturfondene og EU s ønsker om regionernes inddragelse i  

 administrationen af programmidlerne.
9. Høring Lovforslaget har været i høring hos  

 følgende:
 Indenrigsministeriet, Justitsministeriet,
Amtsrådsforeningen, Kommunernes Landsforening, Københavns og  

 Frederiksberg Kommuner, Øresundskomiteen samt Hovedstadens  

 Udviklingsråd.
10:Skema over konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget er i overensstemmelse med reglerne om  

 administration af strukturfondsmidlerne i Rådets forordning (EF) nr.  

 1260/1999 af 21. juni 1999 om vedtagelse af generelle bestemmelser for  

 strukturfondene og EU s ønsker om regionernes inddragelse i  

 administrationen af programmidlerne.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring giver økonomi-  

 og erhvervsministeren mulighed for at pålægge Hovedstadens  

 Udviklingsråd  at medvirke til nedsættelse af  

 grænseoverskridende regionale udvalg med deltagelse fra regioner i  

 lande, der deler grænser.
De nuværende bestemmelser giver kun  

 mulighed for, at ministeren kan pålægge amtskommuner,  

 Københavns og Frederiksberg Kommuner samt primærkommunerne at  

 medvirke til nedsættelse af sådanne udvalg.
 Økonomi- og erhvervsministeren kan i henhold til  

 lovens § 8 a, stk. 2 bemyndige disse udvalg til at træffe  

 afgørelser om tilsagn om tilskud fra Regionalfonden.
Til nr. 2 Forslaget til ændring i § 8 a, stk. 3, giver,  

 efter ønske fra de amtskommunale og kommunale myndigheder, der  

 deltager i Interreg III a-programmet for Øresundsregionen,  

 økonomi- og erhvervsministeren mulighed for at bemyndige Hovedstadens  

 Udviklingsråd til, på lige fod med amtskommunerne og  

 primærkommunerne, helt eller delvist at fungere som  

 administrationsmyndighed for grænseoverskridende programmer, der  

 medfinansieres med Regionalfondsmidler.
Bilag Lovforslaget sammenholdt med gældende lov Gældende formulering Lovforslaget § 1 I lov om administration af tilskud fra Den Europæiske Regionalfond  

 og tilhørende statslig medfinansiering, jf. lovbekendtgørelse  

 nr. 819 af 31. august 2000 foretages følgende ændringer:
Bekendtgørelse af  

 lov om administration af tilskud fra Den Europæiske Regionalfond og  

 tilhørende statslig medfinansiering § 8 a.
Erhvervsministeren kan pålægge amtskommuner,  

 Københavns og Frederiksberg Kommuner og primærkommuner at  

 medvirke til nedsættelse af grænseoverskridende regionale udvalg  

 med deltagelse fra regioner i lande, der deler grænse.
 1. I § 8a, stk. 1, indsættes efter »primærkommuner«: »samt  

 Hovedstadens Udviklingsråd«.
 Stk. 3. Ved grænseoverskridende programmer kan  

 erhvervsministeren, efter fastsættelse af nærmere regler herom,  

 bemyndige amtskommunale og kommunale myndigheder til helt eller delvist at  

 fungere som administrationsmyndighed.
 2. I § 8a, stk. 3, indsættes efter »kommunale myndigheder«:  

»samt Hovedstadens Udviklingsråd«.
