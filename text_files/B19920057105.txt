I medfør af § 20, stk. 2, § 70, § 78, stk. 4, § 89, stk. 3, og § 104, stk. 5, i lov nr. 9 af 3. januar 1992 om naturbeskyttelse fastsættes:
 § 1.  Der må ikke udføres offentlige vejanlæg eller  

 ledningsanlæg m.v. i det åbne land, før der er meddelt godkendelse efter  

 reglerne i denne bekendtgørelse.
 Stk. 2.  Ved placering og udformning af anlæggene skal  

 der tages hensyn til landskabelige værdier samt de øvrige interesser, der er  

 nævnt i naturbeskyttelseslovens § 1.
Godkendelse af offentlige vejanlæg § 2.  Anlæg af nye veje og vejforlægninger, hvorved  

 den fremkommer nye linieføringer, skal godkendes af Skov- og Naturstyrelsen,  

 henholdsvis amtsrådet efter nedenstående bestemmelser.
Det samme gælder andre  

 ændringer af vejanlæg, der kan få væsentlig indflydelse på landskabet.
 § 3.  Skov og Naturstyrelsen godkender anlæg af  

 hovedlandeveje efter forhandling med Vejdirektoratet.
 Stk. 2.  Projekt med tilhørende kortmateriale indsendes  

 til Skov- og Naturstyrelsen på det tidligst mulige tidspunkt under  

 planlægningen.
 § 4.  Amtsrådet godkender anlæg af kommuneveje efter  

 forhandling med kommunalbestyrelsen samt anlæg af amtsveje.
 Stk. 2.  Projekt med tilhørende kortmateriale indsendes  

 til amtsrådet på det tidligst mulige tidspunkt under planlægningen.
 Stk. 3.  Såfremt et vejanlæg forudsætter ændringer i  

 tilstanden i et område med særlig status i henhold til regler fastsat af De  

 Europæiske Fællesskaber eller i henhold til internationale konventioner, skal  

 amtsrådet indsende projektet, ledsaget af amtsrådets indstilling, til  

 godkendelse i Skov- og Naturstyrelsen.
Godkendelse af elanlæg § 5.  Skov- og Naturstyrelsen godkender  

 højspændingsanlæg på mere end 150 kV, der planlægges fremført som  

 luftledninger.
 § 6.  Amtsrådet godkender lavspændingsanlæg, sekundære  

 højspændingsanlæg samt højspændingsanlæg til og med 150 kV, der planlægges  

 fremført som luftledninger.
 Stk. 2.  Elanlæg, der berører flere amtskommuner,  

 godkendes af de respektive amtsråd.
 Stk. 3.  Såfremt et elanlæg forudsætter ændringer i  

 tilstanden i et område med særlig status i henhold til regler fastsat af De  

 Europæiske Fællesskaber eller i henhold til internationale konventioner, skal  

 amtsrådet indsende projektet, ledsaget af amtsrådets indstilling, til  

 godkendelse i Skov- og Naturstyrelsen.
 Godkendelse af rørledningsanlæg m.v.
 § 7.  Skov- og Naturstyrelsen godkender  

 rørledningsanlæg over jorden og lignende strækningsanlæg.
 Stk. 2.  Miljøministeren kan beslutte, at konkrete  

 ansøgninger om godkendelse af sådanne anlæg ikke er omfattet af  

 godkendelsesordningen eller skal godkendes af amtsrådet.
 Kabellægning m.v.
 § 8.  Elanlæg og rørledningsanlæg m.v. kan i  

 forbindelse med godkendelse helt eller delvis kræves lagt i kabel eller  

 nedgravet.
Andre bestemmelser § 9.  Kan der ikke opnås enighed mellem  

 anlægsmyndigheden og den eller de godkendende myndigheder eller mellem de  

 godkendende myndigheder, jf. §§ 3, 4, 5, 6 og 7 forelægges sagen for  

 miljøministeren, der træffer afgørelse i sagen.
 Stk. 2.  Miljøministerens afgørelser vedrørende anlæg  

 omfattet af § 3 træffes efter forhandling med trafikministeren.
 § 10.  Afgørelser efter §§ 3, 4, 5, 6, 7 og 9 kan ikke  

 indbringes for anden administrativ myndighed.
Straf § 11.  Overtrædelse af bekendtgørelsens § 1 straffes  

 med bøde.
Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en amtskommune, en kommune  

 eller et kommunalt fællesskab, jf. § 60 i lov om kommunernes styrelse, eller  

 af staten, kan der pålægges den pågældende myndighed eller det kommunale  

 fællesskab bødeansvar.
 Stk. 3.  Sker der ikke en konfiskation af udbytte, som  

 er opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel for den pågældende selv eller andre, herunder ved  

 besparelser.
Ikrafttrædelses-, ophævelses- og overgangsbestemmelser § 12.  Bekendtgørelsen træder i kraft den 1. juli  

 1992.
Stk. 2.  Samtidig ophæves § 13.  Verserende sager om godkendelse af elanlæg  

 færdigbehandles efter de hidtidige regler.
 Stk. 2.  Skov- og Naturstyrelsen kan efter aftale med  

 anlægsmyndigheden og den eller de berørte amtskommuner beslutte, at en sag  

 omfattet af stk. 1, overgår til den eller de berørte amtskommuner og  

 færdigbehandles efter reglerne i denne bekendtgørelse.
