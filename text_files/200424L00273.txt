Betænkning afgivet af Skatteudvalget den 11. maj 2005 Betænkning over Forslag  

 til lov om ændring af forskellige skattelove (Forenkling af reglerne om begrænset skattepligt m.v. og  

 anpartsreglerne) [af skatteministeren (Kristian Jensen)] 1. Ændringsforslag Skatteministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 6. april 2005 og var til 1.  

 behandling den 20. april 2005. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 14. januar 2005 dette udkast til  

 udvalget, jf. folketingsåret 2004-05, 1. samling, alm. del  bilag 103.  

 Den 25.  

 februar 2005 sendte skatteministeren de indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra PriceWaterhouseCoopers.
Skatteministeren har over  

 for  

 udvalget kommenteret den skriftlige henvendelse.
Spørgsmål Udvalget har stillet 12 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Socialistisk Folkepartis  

 medlem af udvalget kan, som lovforslaget ser ud nu, ikke støtte lovforslaget.  

 SF vil opfordre skatteministeren til at stille et ændringsforslag,  

 hvor den del af lovforslaget, som afskaffer reglen om fælles udleje i  

 personskattelovens § 4, stk. 1, nr. 12, udgår.  

 Skatteministerens begrundelse  

 for at afskaffe reglen om fælles udleje synes nærmest at være, at  

 denne bestemmelse jo alligevel reelt ikke overholdes.
SF er enig i, at den  

 nuværende praksis ikke er hensigtsmæssig.
Der er imidlertid ikke brug for en  

 udvanding af reglerne, men derimod en opstramning.
I dag breder etableringen  

 af 10-mands-ejendomskommanditselskaber sig som en steppebrand blandt personer  

 med høj indtægt (ofte kræves der en årlig indkomst på over 1 mio. kr.) med  

 store aktuelle tab for statskassen til følge.
Hvis  

 skatteministeren stiller det foreslåede ændringsforslag, vil SF  

 kunne  

 støtte lovforslaget.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
 Enhedslistens medlem af  

 udvalget er imod at øge mulighederne for skattespekulation i anparter.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 5 1)  

  

 Det under  

  

 nr. 1  

  

 foreslåede  

  

 § 2,  

 stk. 1, nr. 4,  

  

 affattes således:
»4)  

 Udøver et erhverv med fast driftssted her i landet, jf. dog stk. 9. Udøvelse  

 af  

 erhverv om bord på et skib med hjemsted her i landet anses for udøvelse af  

 erhverv med fast driftssted her i landet, såfremt udøvelse af det pågældende  

 erhverv, hvis det var udført i land, ville blive anset for udøvelse af  

 erhverv  

 med fast driftssted her i landet.
Skattepligten omfatter udøvelse af erhverv  

 med fast driftssted her i landet eller deltagelse i en erhvervsvirksomhed med  

 fast driftssted her.
Skattepligten omfatter endvidere indkomst i form af  

 løbende ydelser hidrørende fra en sådan virksomhed eller fra afståelsen af en  

 sådan virksomhed, når ydelserne ikke er udbytte, afdrag på et tilgodehavende,  

 renter eller royalties.
Skattepligten omfatter desuden bortforpagtning af en  

 sådan virksomhed.
Skattepligten omfatter endvidere fortjeneste eller tab ved  

 afhændelse, afståelse eller opgivelse af formuegoder, der er knyttet til en  

 sådan virksomhed.
For så vidt angår aktier, omfatter skattepligten kun  

 fortjeneste, tab og udbytte på aktier omfattet af  

  

 aktieavancebeskatningslovens § 3  

  

 opgjort efter  

 reglerne for skattepligtige omfattet af  

  

 § 1  

. Såfremt den skattepligtige bliver  

 skattepligtig efter denne bestemmelse i forbindelse med ophør af skattepligt  

 efter § 1 eller efter bestemmelserne i en dobbeltbeskatningsoverenskomst  

 bliver  

 hjemmehørende i udlandet, i Grønland eller på Færøerne, kan den  

 skattepligtige  

 vælge fortsat at være skattepligtig af fortjeneste, tab og udbytte opgjort  

 efter reglerne for skattepligtige omfattet af § 1 af aktier i selskaber m.v.,  

 hvis formål er at fremme aktionærernes fælles erhvervsmæssige interesser  

 gennem  

 deres deltagelse som aftagere, leverandører eller på anden lignende måde som  

 led i den skattepligtiges erhvervsmæssige virksomhed her i landet.  

 Tilsvarende  

 gælder, hvis den skattepligtige modtager sådanne aktier efter  

  

 aktieavancebeskatningslovens § 11  

  

 eller  

  

 § 11 A  

  

 samt  

  

 dødsboskattelovens §§ 36  

  

 -38. Bygge-, anlægs-  

 eller monteringsarbejde anses for at udgøre et fast driftssted fra første  

 dag.« [Teknisk ændring, så den foreslåede formulering af  

 kildeskattelovens § 2, stk. 1, nr. 4, kommer til at svare til ordlyden af den  

 gældende bestemmelse i kildeskattelovens § 2, stk. 1, litra d] 2)  

  

 I det under  

  

 nr. 1  

  

 foreslåede  

  

 § 2,  

 stk. 1,  

  

 indsættes efter nr.  

 26 som nye numre:
 »27)  

 Erhverver stipendium til dækning af leveomkostninger efter lov om  

 universiteter  

 (universitetsloven).
28) Erhverver stipendium til dækning af  

 leveomkostninger efter lov om stipendier til visse udenlandske studerende ved  

 korte og mellemlange videregående uddannelser.« Nr. 27 bliver herefter nr. 29.
[Udvidelse af den begrænsede skattepligt for stipendier som en  

 konsekvens af vedtagelsen den 28. april 2005 af forslag til lov om ændring af  

 lov om universiteter (universitetsloven). (Gennemførelse af uddannelsesdele i  

 udlandet, afholdelse af prøver og eksaminer i udlandet, friplads- og  

 stipendieordning  

 og opkrævning af betaling for visse udenlandske studerende) og forslag til  

 lov  

 om stipendier til visse udenlandske studerende ved korte og mellemlange  

 videregående uddannelser] Til § 10 3)  

  

 Efter nr. 4 indsættes som nyt nummer:
 »01.  

  

 I  

  

 § 31, stk. 1,  

  

 indsættes som  

  

 6. pkt.:
»Tilsvarende gælder for tildeling af friplads efter lov om universiteter  

 (universitetsloven) eller lov om stipendier til visse udenlandske studerende  

 ved korte og mellemlange videregående uddannelser.«« [Fritagelse for skattepligt af friplads for udenlandske  

 studerende, der er eller er blevet fuldt skattepligtige til Danmark.  

 Ændringsforslaget  

 er en konsekvens af vedtagelsen den 28. april 2005 af forslag til lov om  

 ændring af lov om universiteter (universitetsloven). (Gennemførelse af  

 uddannelsesdele i udlandet, afholdelse af prøver og eksaminer i udlandet,  

 friplads- og stipendieordning og opkrævning af betaling for visse udenlandske  

 studerende) og forslag til lov om stipendier til visse udenlandske studerende  

 ved korte og mellemlange videregående uddannelser] Ny paragraf 4)  

  

 Efter § 15 indsættes som ny  

 paragraf:
»§ 01 I lov nr. 974 af 5. december 2003 om indgåelse af aftale  

 mellem Kongeriget Danmark og Kongeriget Sverige om visse skattespørgsmål  

 (grænsegængeraftale) foretages følgende ændring:
1.  



  

 I  

 § 2, stk. 1,  


  

 ændres »litra a« til:  

 »nr. 1«.« [Teknisk ændring som følge af, at »litra« ændres til »numre« i  

 kildeskattelovens § 2, stk. 1] Til § 16 5)  

  

 I  

  

 stk. 2  

  

 ændres »§ 10, nr.  

 1-3 og 5, § 11, nr. 4, § 12, nr. 1 og 2, og § 14« til: »§ 10, nr. 1-3, 01 og  

 5,  

 § 11, nr. 4, § 12, nr. 1 og 2, § 14 og § 01«.
[Teknisk ændring til lovforslagets ikrafttrædelsesbestemmelse  

 som følge af, at der med ændringsforslag nr. 3 er indsat et nyt nummer i  

 lovforslagets § 10 og en ny paragraf efter § 15 med ændringsforslag nr. 4.] Bemærkninger Til nr. 1 Der foreslås foretaget en teknisk ændring, så den foreslåede  

 formulering af kildeskattelovens § 2, stk. 1, nr. 4, kommer til at svare til  

 ordlyden  

 af den gældende bestemmelse i kildeskattelovens § 2, stk. 1, litra d.
Til nr. 2 Den 28. april 2005 vedtog Folketinget lov om ændring af lov om  

 universiteter (universitetsloven). (Gennemførelse af uddannelsesdele i  

 udlandet, afholdelse af prøver og eksaminer i udlandet, friplads- og  

 stipendieordning og opkrævning af betaling for visse udenlandske studerende)  

 og  

 lov om stipendier til visse udenlandske studerende ved korte og mellemlange  

 videregående uddannelser.
Begge love indfører bl.a. nye løbende stipendier  

 til  

 udenlandske studerende i Danmark som støtte til dækning af de studerendes  

 leveomkostninger  

 her i landet.
For så vidt angår stipendiet efter lov om universiteter  

 (universitetsloven), følger det af reglerne om udmåling, at det løbende  

 stipendium normalt tildeles for den normerede studietid og gives med et beløb  

 pr. kalendermåned til stipendiemodtageren.
Stipendiet vil kunne ophøre, hvis  

 den studerende ikke længere er studieaktiv.
For så vidt angår det løbende stipendium efter lov om stipendier  

 til visse udenlandske studerende ved korte og mellemlange videregående  

 uddannelser, er det i loven præciseret, at stipendiet mindst skal udgøre et  

 beløb, der svarer til satsen for stipendium til udeboende studerende ved  

 videregående  

 uddannelser efter reglerne i lov om statens uddannelsesstøtte.
Mindstebeløbet  

 forudsættes herefter at svare til den til enhver tid gældende sats for det  

 månedlige stipendium for udeboende uddannelsessøgende ved videregående  

 uddannelser.
Af begge love følger det herudover, at den studerende ikke kan  

 modtage de løbende stipendier, hvis den pågældende er berettiget til at  

 modtage  

 stipendium efter lov om statens uddannelsesstøtte.
De nye stipendier er  

 således  

 ikke et supplement til stipendium efter lov om statens uddannelsesstøtte, men  

 træder i stedet for dette stipendium i de tilfælde, hvor den studerende er  

 berettiget til at modtage begge dele.
Ud fra en samlet vurdering anses de to nye stipendier for at  

 have så store lighedstræk med stipendiet efter lov om statens  

 uddannelsesstøtte, at modtagere af disse stipendier, ligesom modtagere af et  

 stipendium efter lov om statens uddannelsesstøtte, bør være begrænset  

 skattepligtige til Danmark.
Det foreslås derfor, at positivlisten over  

 begrænset skattepligtige stipendier i den foreslåede formulering af  

 kildeskattelovens § 2, stk. 1, udvides til at omfatte disse to nye  

 stipendier.
Til nr. 3 Udenlandske studerende har hidtil ikke skullet betale for  

 studiepladser på danske universiteter.
Med vedtagelsen den 28. april 2005 af  

 lov om ændring af lov om universiteter (universitetsloven). (Gennemførelse af  

 uddannelsesdele i udlandet, afholdelse af prøver og eksaminer i udlandet,  

 friplads-  

 og stipendieordning og opkrævning af betaling for visse udenlandske  

 studerende)  

 og forslag til lov om ændring af forskellige love på  

 Undervisningsministeriets  

 område. (Afskæring af statstilskud og opkrævning af betaling for visse  

 udenlandske  

 studerende) er dette blevet ændret for visse udenlandske studerende.
Til  

 gengæld bliver der for disse udenlandske studerende etableret en  

 stipendieordning,  

 der bl.a. består af et begrænset antal fripladser.
Fripladsen er ikke begrænset skattepligtig til Danmark, da den  

 ikke er opført på positivlisten over begrænset skattepligtige stipendier.
Der  

 er  

 dog mulighed for, at fripladsen gives til en person, der er, eller  

 efterfølgende bliver, fuldt skattepligtig til Danmark, f.eks. fordi personen  

 erhverver bopæl her i landet, eller fordi den studerende opholder sig her i  

 landet i mere end 365 dage inden for et samlet tidsrum af 2 år.
Den  

 studerende  

 vil i disse tilfælde være skattepligtig af fripladsen, hvis den pågældende  

 ikke  

 er omfattet af skattefritagelsen for legater til udenlandske studerende i  

 ligningslovens § 7 K, stk. 5.
 For at undgå, at visse udenlandske studerende, der får tildelt  

 en friplads til et dansk universitet eller til en anden dansk  

 uddannelsesinstitution, bliver skattepligtige heraf, foreslås det, at de nye  

 fripladsordninger  

 gøres skattefri for udenlandske studerende, der er fuldt skattepligtige til  

 Danmark.
Til nr. 4 Der er tale om en konsekvensrettelse i lov om indgåelse af  

 aftale mellem Kongeriget Danmark og Kongeriget Sverige om visse  

 skattespørgsmål  

 (grænsegængeraftale) som følge af, at det i det foreliggende lovforslags § 5,  

 nr. 1, foreslås at ændre betegnelsen fra »litra« til »numre« i  

 kildeskattelovens  

 § 2, stk. 1.
Til nr. 5 Der foreslås foretaget en teknisk ændring til lovforslagets  

 ikrafttrædelsesbestemmelse som følge af, at der med ændringsforslag nr. 3 er  

 indsat et nyt nummer i lovforslagets § 10 og en ny paragraf efter § 15 med  

 ændringsforslag nr. 4.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 René Skau Björnsson (S)   

 Pia Gjellerup (S)   

 Frode Sørensen (S)  

  

  fmd.  

  

 Rasmus Prehn (S)   

 Ole Stavad (S)   

 Poul Erik Christensen (RV)   

 Poul Henrik Hedeboe  (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 148 Bilagsnr.
Titel 1 Meddelelse om vejledende tidsplan for udvalgets  

 behandling af lovforslaget 2 Henvendelse af 26/4-05 fra PriceWaterhouseCoopers 3 1. udkast til betænkning 4 Skatteministerens kommentar til henvendelse af 26/4-05  

 fra PriceWaterhouseCoopers 5 Ændringsforslag fra skatteministeren 6 2. udkast til betænkning Oversigt over spørgsmål og svar vedrørende L 148 Spm.nr.
