 Forbrugerombudsmanden modtog en henvendelse vedrørende  

 Sygeforsikringen »Danmarks« anvendelse af cpr-nr. som medlemsnumre.  

 »Danmark« oplyste, at anvendelsen af cpr-numre skulle sikre korrekt  

 udbetaling af tilskud, ligesom man understregede at man ikke videregav  

 oplysninger om personnumre.
Ombudsmanden forelagde spørgsmålet for registertilsynet, der svarede,  

 at fremgangsmåden ikke var i strid med registerlovens § 4a.
På baggrund af de  

 indhentede oplysninger udtalte Ombudsmanden, at sygesikringens fremgangsmåde  

 ikke var i strid med god markedsføringsskik.
 3.1.3. Sygeforsikringen »danmark«»s anvendelse af  

 cpr-nummer som medlemsnummer.
 En forbruger forespurgte FO, om det er i strid med markedsføringsloven, at  

 Sygeforsikringen »danmark« anvender medlemmernes cprnummer som  

 medlemsnummer.
 Til brug for sagen indhentede FO en udtalelse fra »danmark« og  

 Registertilsynet.
Af »danmark's svar fremgik, at oplysninger om personnummer afgives af  

 det enkelte medlem i forbindelse med optagelse, og formålet med  

 registreringen er at sikre korrekt udbetaling af tilskud til medlemmerne.  

 Medlemsnummeret er identisk med personnummeret.
Sygesikringen afkræver  

 medlemmerne dokumentation for tilskudsberettiget medicinkøb.
Apotekerne  

 attesterer på en kvittering, at der på grundlag af en recept er udleveret  

 receptpligtig medicin for kr. x til et nærmere anført cpr-nummer overført fra  

 lægens recept.
Ved modtagelse af disse kvitteringer sammenholder  

 sygesikringen kvitteringens oplysning om personnummer med medlemsregisteret.
 »danmark« videregiver ikke oplysninger om medlemmernes  

 personnummer.
Registertilsynet lagde i sit svar til grund, at de af »danmark«  

 registrerede personnumre er afgivet af medlemmerne selv under omstændigheder,  

 hvor de pågældende må vide, at oplysningen vil blive registreret.
Da det må  

 antages for nødvendigt for virksomheden at være i besiddelse af oplysningen  

 for at muliggøre en berettiget varetagelse af virksomhedens og medlemmernes  

 tarv, fandt Registertilsynet, at den nævnte fremgangsmåde ikke strider mod  

 lov om private registre m.v., § 4a.
 På baggrund af de indhentede oplysninger fandt FO det ikke i strid med god  

 markedsføringsskik, at »danmark« stiller krav om oplysning af  

 cpr-nummer som betingelse for medlemsskab.
 (* 1) offentliggjort i Forbrugerstyrelsens Juridiske Årbog 1989, side 16.
