Bekendtgørelse om forbud mod at lande med passagerer uden negativ COVID-19-test I medfør af § 3, stk. 2, i lov om luftfart, jf. lovbekendtgørelse nr. 1149 af 13. oktober 2017, fastsættes:
Anvendelsesområde § 1. Denne bekendtgørelse finder anvendelse for såvel kommercielle som ikke-kommercielle luftfartsoperatører, der flyver med passagerer fra en lufthavn, der ikke er beliggende i Danmark, Grønland eller Færøerne, til en lufthavn, der er beliggende i Danmark.
Forbud mod landing med passagerer uden negativ COVID-19-test § 2. Luftfartsoperatører, jf. § 1, må ikke lande i danske lufthavne med passagerer fra 15 år, der ikke kan fremvise en negativ COVID-19-test, jf. §§ 3-4.
 Stk. 2. Kravet om fremvisning af negativ COVID-19-test efter stk. 1 gælder ikke for:
 1) Luftfartsselskabets besætning, der er i tjeneste, medmindre der er tale om ikke-kommercielle flyvninger.
 2) Passagerer ombord på et luftfartøj, der alene foretager en teknisk mellemlanding, og hvor passagererne ikke forlader fartøjet.
 3) Passagerer, der indrejser fra et land eller en region, der på tidspunktet for afrejsen fremgår af bilag 1 (gule lande og regioner).
 4) Passagerer, der kan fremvise en positiv PCR-test, som er mindst to uger og højst otte måneder gammel regnet fra den pågældende flyafgang, jf. dog § 4.
 5) Passagerer, der er danske statsborgere, og som kan fremvise bevis for færdigvaccination, og som indrejser fra et land, der på tidspunktet for afrejsen ikke fremgår af bilag 2 (røde lande og regioner), jf. dog § 5.
 6) Passagerer, der kan fremvise bevis for færdigvaccination udstedt i et EU- eller Schengenland, OECD-land, Andorra, San Marino, Monaco, Vatikanstaten, eller et land som på tidspunktet for afrejsen fremgår af bilag 1 (gule lande og regioner), når passageren indrejser fra et land, der på tidspunktet for afrejsen ikke fremgår af bilag 2 (røde lande og regioner), jf. dog § 5.
Krav til COVID-19-test § 3. En negativ COVID-19-test, der er foretaget mere end 48 timer før den pågældende flyafgang, kan ikke benyttes som dokumentation for, at kravet efter § 2, stk. 1, er opfyldt.
 Stk. 2. Testen for COVID-19 skal enten være en antigentest eller en PCR-test for at kunne benyttes som dokumentation for, at kravet efter § 2, stk. 1, er opfyldt, jf. dog stk. 3.
 Stk. 3. Testen for COVID-19 for passagerer, der indrejser fra Storbritannien, skal være en PCR-test for at kunne benyttes som dokumentation for, at kravet efter § 2, stk. 1, er opfyldt.
 § 4. Af dokumentationen for, at en COVID-19-test, jf. § 2, stk. 2, nr. 4, og § 3, er foretaget skal følgende oplysninger fremgå:
 1) Personens navn, jf. stk. 2.
 2) Tidspunktet for testtagning.
 3) Udsteder af testresultatet, herunder kontaktinformationer for udstederen.
 Stk. 2. Personens navn, jf. stk. 1, nr. 1, skal svare til navnet på passagerens pas.
 Stk. 3. COVID-19-testresultatet kan foreligge både i papirformat og elektronisk.
 Stk. 4. COVID-19-testresultatet skal foreligge på dansk, svensk, norsk, engelsk, tysk, spansk, fransk eller italiensk.
Krav til bevis for færdigvaccination § 5. Af beviset for færdigvaccination, jf. § 2, stk. 2, nr. 5 og 6, skal følgende oplysninger fremgå:
 1) Personens navn, jf. stk. 2.
 2) Fødselsdato.
 3) Målsygdom (vaccination imod).
 4) Vaccinenavn, jf. stk. 3.
 5) Vaccinationsstatus.
 6) Effektueringsdato i form af dato for afsluttende vaccinationsstik, jf. stk. 4.
 7) Udstedelsesland.
 Stk. 2. Personens navn, jf. stk. 1, nr. 1, skal svare til navnet på passagerens pas.
 Stk. 3. Vaccinen, jf. stk. 1, nr. 4, skal være godkendt af det Europæiske Lægemiddelagentur (EMA).
 Stk. 4. Effektueringsdatoen, jf. stk. 1, nr. 6, skal ligge mindst to uger og maksimalt otte måneder før afrejsetidspunktet.
 Stk. 5. Beviset for færdigvaccination kan foreligge både i papirformat og elektronisk.
Straf § 6. Efter luftfartslovens § 149, stk. 8, straffes overtrædelse af § 2, stk. 1, med bøde eller fængsel indtil 2 år.
 Stk. 2. Efter luftfartslovens § 149, stk. 14, kan der pålægges selskaber m.v. (juridiske personer) strafansvar efter reglerne i straffelovens kapitel 5.
Ikrafttræden § 7. Bekendtgørelsen træder i kraft den 11. juni 2021 Stk. 2. Bekendtgørelsen ophæves den 26. juni 2021.
Transportministeriet, den 9. juni 2021 Benny Engelbrecht / Christian Løvenbalck Haxthausen Bilag 1 Liste over regioner og lande, som er kategoriseret som gule Lande, som er kategoriseret som gule:
1. Australien 2. Bulgarien 3. Finland 4. Island 5. Israel 6. Italien 7. Japan 8. Malta 9. New Zealand 10. Polen 11. Portugal 12. Rumænien 13. Rwanda 14. Singapore 15. Slovakiet 16. Sydkorea 17. Thailand 18. Tjekkiet 19. Tyskland 20. Ungarn 21. Østrig Regioner, som er kategoriseret som gule:
1. Corse (Frankrig) 2. Martinique (Frankrig) 3. Mayotte (Frankrig) 4. Peloponnisos (Grækenland) 5. Jadranska Hrvatska (Kroatien) 6. Møre og Romsdal (Norge) 7. Nordland (Norge) 8. Rogaland (Norge) 9. Vestland (Norge) 10. Viken (Norge) 11. Ticino (Schweiz) 12. Zug (Schweiz) 13. Canarias (Spanien) 14. Cantabria (Spanien) 15. Comunitat Valenciana (Spanien) 16. Extremadura (Spanien) 17. Galicia (Spanien) 18. Illes Balears (Spanien) 19. Principado de Asturias (Spanien) 20. Región de Murcia (Spanien) Bilag 2 Liste over regioner og lande, som er kategoriseret som røde Lande, som er kategoriseret som røde:
1. Bangladesh 2. Botswana 3. Brasilien 4. Eswatini 5. Indien 6. Lesotho 7. Malawi 8. Mozambique 9. Nepal 10. Sydafrika 11. Zambia 12. Zimbabwe Regioner, som er kategoriseret som røde:
