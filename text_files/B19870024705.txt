 § 1.  Værnepligtige, der ønsker tilladelse til at  

 opfylde værnepligten ved udførelse af bistandsarbejde i udviklingslande, skal  

 indsende ansøgning herom til Mellemfolkeligt Samvirke inden 14 dage efter at  

 have modtaget indkaldelsesordre til aftjening af værnepligt.
 Stk. 2.  Værnepligtige læger, der som studerende har  

 gjort tjeneste ved Forsvarets Lægekorps' rekrutskole, men som endnu ikke er  

 mødt ved forsvarets underlægeskole, kan dog indsende ansøgning inden 14 dage  

 efter at have modtaget indkaldelsesordre til møde ved forsvarets  

 underlægeskole.
 Stk. 3.  Ansøgningen indsendes på en blanket, der er  

 godkendt af værnepligtsstyrelsen.
 Stk. 4.  Mellemfolkeligt Samvirke kan tillade, at en for  

 sent indgivet ansøgning betragtes som rettidig, når en overskridelse af de  

 frister, der er anført i stk. 1 og stk. 2, skyldes forhold, som ikke kan  

 lægges den værnepligtige til last.
 Stk. 5.  En ansøgning fra en værnepligtig, der tidligere  

 er nægtet tilladelse til at opfylde værnepligten ved udførelse af  

 bistandsarbejde i udviklingslande, afvises uden fornyet prøvelse.
§ 2.  Hvis en ansøger ikke er egnet til bedømmelse, og  

 han ikke tilbagekalder sin ansøgning inden 14 dage efter, at afgørelsen er  

 meddelt ham, får han efter lovens § 2, stk. 3 udsættelse med  

 værnepligtstjenesten, såfremt beredskabshensyn ikke taler imod.
Udsættelse  

 kan dog højst gives i 14 måneder fra det tidspunkt, hvor det konstateres, at  

 ansøgeren ikke er egnet til bedømmelse.
 Stk. 2.  Udsættelse i henhold til stk. 1 kan kun gives  

 een gang.
 Stk. 3.  Udsættelse gives af følgende myndigheder:
 § 3.  Tilladelse til at opfylde værnepligten ved  

 udførelse af bistandsarbejde i udviklingslande gives af værnepligtsstyrelsen.
 Stk. 2.  Tilladelse kan kun gives til værnepligtige, som  

 ved bedømmelsen er anset for egnede til at udføre bistandsarbejde, jf. lovens  

 § 2.
 § 4.  De beføjelser, der er tillagt  

 indenrigsministeren i medfør af lovens § 3, stk. 2, udøves af  

 værnepligtsstyrelsen efter forhandling med Mellemfolkeligt Samvirke og  

 forsvarskommandoen.
 § 5.  Forsvarskommandoens afgørelser i henhold til  

 denne bekendtgørelse kan indbringes for forsvarsministeren inden en uge  

 efter, at afgørelsen er meddelt den værnepligtige.
 Stk. 2.  Civilforsvarsstyrelsens og  

 værnepligtsstyrelsens afgørelser i henhold til denne bekendtgørelse kan  

 indbringes for indenrigsministeren inden en uge efter, at afgørelsen er  

 meddelt den værnepligtige.
 Stk. 3.  Mellemfolkeligt Samvirkes afgørelser i henhold  

 til denne bekendtgørelse kan indbringes for udenrigsministeren inden en uge  

 efter, at afgørelsen er meddelt den værnepligtige.
 Stk. 4.  Vedkommende minister kan fravige fristen, når  

 særlige grunde taler for det.
 § 6.  Bekendtgørelsen træder i kraft den 1. juni 1987.
 Stk. 2.  Samtidig ophæves bekendtgørelse nr. 340 af 24.  

 juli 1970 om behandling af ansøgninger om værnepligtens opfyldelse ved  

 bistandsarbejde i udviklingslande.
