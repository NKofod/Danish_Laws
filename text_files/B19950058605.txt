 I medfør af § 10, §10a, §16, §17, §28, stk. 4 og 5, § 30, stk. 3, § 34 og  

 § 35, stk. 2, i lov om husdyrsygdomme, jf. lovbekendtgørelse nr. 381 af 7.  

 juni 1993 samt § 7 og § 15, stk. 2, i lov nr. 1106 af 21. december 1994 om  

 zoonoser fastsættes:
Område og definitioner § 1.  Denne bekendtgørelse angiver reglerne for  

 registrering af besætninger og andre samlinger af dyr af arterne kvæg, svin,  

 får, geder, fjerkræ, hjortedyr eller ræve i CHR.
 Stk. 2.  Fåre- og gedebesætninger, hvor antallet af  

 voksne dyr over 12 måneder ikke overstiger 3 dyr, er kun omfattet af  

 bekendtgørelsen, såfremt der flyttes dyr fra besætningen.
Stk. 3.  Fjerkræbesætninger er kun omfattet af  

 bekendtgørelsen, såfremt der leveres dyr eller produkter fra besætningen til  

 autoriseret slagteri eller ægpakkeri, eller besætningen er en avls-,  

 centralopdrætnings-, formerings-, opdrætnings- eller rugerivirksomhed, der  

 registreres i henhold til Veterinærdirektoratets bekendtgørelse om produktion  

 af høns, kalkuner, gæs og ænder eller Veterinærdirektoratets bekendtgørelse  

 om produktion af perlehøns, vagtler, duer, strudsefugle, fasaner og agerhøns  

 samt ænder til udsætning.
Endvidere er besætninger, der anmeldes i henhold  

 til Veterinærdirektoratets bekendtgørelse om opdræt af fjervildt omfattet af  

 bekendtgørelsen.
 Stk. 4.  Besætninger med hjortedyr er kun omfattet af  

 bekendtgørelsen, såfremt besætningen anmeldes i henhold til  

 Veterinærdirektoratets bekendtgørelse om opdræt af hjortedyr.
 Stk. 5.  Besætninger med ræve er kun omfattet af  

 bekendtgørelsen, såfremt besætningen anmeldes i henhold til  

 Veterinærdirektoratets bekendtgørelse om opdræt af ræve.
 § 2.  I denne bekendtgørelse forstås ved:
Fremgangsmåde og indhold § 3.  Enhver besætning og anden samling af dyr skal  

 ved etablering indberettes til registrering i CHR.
 Stk. 2.  Besætninger og andre samlinger af dyr, som  

 registreres eller ved bekendtgørelsens ikrafttræden allerede er registreret i  

 følgende registre, skal ikke indberettes særskilt til registrering i CHR:
 § 4.  Følgende oplysninger om besætninger og andre  

 samlinger af dyr skal indberettes med henblik på registrering i CHR:
 Stk. 2.  Brugeren skal på forespørgsel til Landbrugs- og  

 Fiskeriministeriet eller til den organisation, som bistår med at føre CHR, og  

 som i den anledning optræder på Landbrugs- og Fiskeriministeriets vegne,  

 oplyse følgende:
 Stk. 3.  På tilsvarende måde er ejeren forpligtet til at  

 oplyse SE-nummer eller CPR-nummer til indlæggelse i Landbrugs- og  

 Fiskeriministeriets Generelle Landbrugsregister, GLR.
 § 5.  I forbindelse med registrering i CHR tildeles  

 den geografiske beliggenhed for besætningen eller anden samling af dyr, samt  

 selve besætningen et nummer som identifikation, jf. § 2, nr. 5 og 6.
§ 6.  Indberetning til registrering og indberetning om  

 ændring af oplysninger, som er registreret i henhold til denne  

 bekendtgørelse, samt den årlige erklæring, jf. § 2, nr. 9, indsendes i  

 underskrevet og dateret stand til følgende organisation, som bistår med at  

 føre CHR, og som i denne anledning optræder på Landbrugs- og  

 Fiskeriministeriets vegne: Landbrugets Rådgivningscenter, Udkærsvej 15,  

 Skejby, 8200 Århus N.
Den årlige erklæring skal i korrekt udfyldt stand være  

 indsendt inden for 1 måned efter den dato, der er angivet på den fremsendte  

 registerudskrift.
 Stk. 2.  Veterinærdirektoratet fører tilsyn med den i  

 stk. 1, nævnte organisations bistand med førelsen af CHR og skal have adgang  

 til alle oplysninger, der er nødvendige for udøvelsen af tilsynet.
§ 7.  Ændringer af registrerede oplysninger om  

 brugerens navn og telefonnummer, om ejerskab, samt om besætningens ophør skal  

 indberettes inden for 1 måned med henblik på ajourføring af CHR.
For øvrige  

 oplysninger, som er registreret i henhold til denne bekendtgørelse, skal  

 anmeldelse om ændringer indgives senest i forbindelse med afgivelsen af den i  

 § 2, nr. 9, nævnte årlige erklæring.
 § 8.  Enhver har adgang til fra CHR at få meddelt  

 oplysninger, som er registreret i overensstemmelse med denne bekendtgørelse  

 og de for GLR/CHR gældende registerforskrifter.
 Stk. 2.  Anmodning om at få meddelt oplysninger, som er  

 registreret i henhold til denne bekendtgørelse, kan rettes til den lokale  

 kredsdyrlæge eller Veterinærdirektoratet.
 Stk. 3.  Indsigelser over registerets indhold kan rettes  

 til Veterinærdirektoratet.
Betaling, straf, ikrafttræden § 9.  Udgifter, som følger af pligter i medfør af  

 denne bekendtgørelse, afholdes af den forpligtede selv.
 Stk. 2.  I tilfælde, hvor den årlige erklæring forlanges  

 indsendt, eller hvor der forlanges oplyst data i henhold til § 4, stk. 2,  

 opkræves ved ikke rettidig indsendelse et gebyr på 40 kr. for  

 erindringsskrivelser.
 Stk. 3.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 10.  Overtrædelse af § 3, stk. 1, §§ 4, 6 og 7  

 straffes med bøde.
§ 11.  For overtrædelser, der begås af et  

 aktieselskab, andelsselskab, anpartsselskab eller lignende, kan der i medfør  

 af § 36 i lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab fødeansvar.
 § 12.  Bekendtgørelsen træder i kraft den 20. juli  

 1995.
 Stk. 2.  Samtidig ophæves bekendtgørelse nr. 957 af 10.  

 december 1993 om registrering af besætninger og andre samlinger af dyr i CHR.
 § 13.  Bekendtgørelsen gælder ikke for Grønland.
