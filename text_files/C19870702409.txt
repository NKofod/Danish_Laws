Fra Forbundsrepublikken Tyskland (Vesttyskland) er modtaget meddelelse om,  

 at man har indført en skærpet kontrol med fisk og fiskevarer med det formål  

 at eliminere risikoen for, at eventuelle nematoder (indvoldsorm) i fisk når  

 frem til forbrugerne i levende stand.
Der er primært tale om en kontrol, der  

 udøves i Vesttyskland af de tyske kontrolmyndigheder, og kontrollen omfatter  

 al saltvandsfisk, der landes (med visse undtagelser) eller indføres i  

 Vesttyskland.
Ferskvandsfisk - herunder ål, laks og ørred - samt krebsdyr og  

 bløddyr omfattes ikke af denne specielle kontrol.
 For at lette samhandelen med andre stater, vil den strenge kontrol i  

 Vesttyskland kunne afløses af en mere enkel stikprøvekontrol i de tilfælde,  

 hvor fisk og fiskevarer, der indføres i Vesttyskland, er ledsaget af en  

 kontrolattest med oplysninger af forskellig art for forskellige produkter.  

 Der føres stadig forhandling mellem de vesttyske og danske myndigheder om  

 visse detaljer i den krævede attestation, men i princippet har man fra dansk  

 side accepteret, at der kan udstedes kontrolattest i det ønskede omfang,  

 såfremt forudsætningerne herfor er til stede.
 Der kan fremtidig udstedes kontrolattest for fisk og fiskevarer bestemt  

 til Vesttyskland efter følgende retningslinier:
1. Der anvendes attestformular Fm 00-82 (for ferske og  

 frosne fiskevarer) og Fm 00-62 (for tilvirkede fiskeprodukter). Det bemærkes,  

 at der ikke hidtil fra vesttysk side er rejst indvendinger imod, at  

 attesterne er udfærdiget på engelsk.
Om nødvendigt vil der blive udfærdiget  

 attester med tysk tekst.
2. Teksten på attesterne kan suppleres i overensstemmelse med det  

 nedenstående.
Det er - som normalt - eksportøren eller dennes  

 befuldmægtigede, ofte en speditør, der udfylder attesten og ved sin  

 underskrift (forneden til venstre) indestår for, at de givne oplysninger er  

 korrekte.
3. Attester for frosne fisk og fiskevarer kan  

 suppleres med en oplysning om, at varerne er indfrosset til en  

 kærnetemperatur af -18 grader C (eller lavere) og er opbevaret ved denne  

 temperatur i mindst 24 timer.
Al fisk, der er frosset i Danmark på et  

 autoriseret frysehus i overensstemmelse med bestemmelserne i  

 Fiskeriministeriets bekendtgørelse om frysning af fisk og fiskevarer, vil  

 efter mindst et døgns forskriftsmæssig frostlagring opfylde nævnte krav.
4. På attester for fladfisk (fersk eller frossen) kan  

 anføres, at fisken er renset (tysk: ausgenommen). Generelt skal fladfisk  

 ifølge Fiskeriministeriets bekendtgørelse om fisk og fiskevarers behandling  

 og opbevaring om bord i fiskerfartøjer være renset.
En undtagelse er  

 skrubber, og ved udførsel af denne fiskeart til Vesttyskland må det derfor  

 kontrolleres, at fisken er renset.
5. På attester for andre fisk end fladfisk, sild,  

 makrel og brisling (samt de i indledningen nævnte fisk, der ikke omfattes af  

 de nye vesttyske bestemmelser) kan anføres, at buglapperne (tysk:  

 Bauchlappen) er fjernet.
Dette gælder både fersk og frossen fisk samt  

 fiskefileter.
Da det ikke i Danmark er almindelig praksis altid at fjerne  

 buglapperne for fersk og frossen fisk og kun i begrænset omfang på  

 fiskefileter, må det i hvert enkelt tilfælde kontrolleres, om buglapperne er  

 fjernet.
Dette gælder også for frosne blokke.
6. På attester for varmtrøgede sild, makrel og  

 brisling kan anføres, at varen har været opvarmet til en kærnetemperatur på  

 mindst 70 grader C.
Ved den i Danmark traditionelle varmrøgning vil dette  

 krav være opfyldt.Tilsvarende kan anføres på andre varmebehandlede varer,  

 f.eks. stegte eller kogte fiskevarer, der har opnået en kærnetemperatur på  

 mindst 70 grader C.
Der kan ikke gives tilsvarende erklæring for koldt- eller  

 halvvarmtrøgede fisk.
Helkonserves omfattes ikke af de tyske bestemmelser.
 7. For saltede fisk er foreskrevet følgende:
 8. For marinerede produkter er foreskrevet følgende  

 for vandfasen (her anvendes i den tyske tekst »Fischgewebswasser«):
9. Der kan i intet tilfælde gives erklæring om, at en  

 vare er nematodefri.
Der kan ikke gives erklæringer ud over, hvad der fremgår  

 af det foranstående, uden godkendelse fra industritilsynet.
 10. Der er ikke i den tyske tekst foreskrevet en  

 bestemt ordlyd af de krævede attestationer, men disse skal give udtryk for  

 det, der fremgår af det foranstående.
Poul Fr.
Jensen (* 1) I den tyske tekst står »Fischgewebe«.
Det undersøges, om  

 der ikke menes »Fischgewebswasser«.
