Bekendtgørelse om stenfiskeri fra  

 havbunden I medfør af §§ 22, 26, stk.9, 29, 34, 38 og 44, stk. 3-5, i lov om  

 råstoffer, jf. lovbekendtgørelse nr. 569 af 30. juni 1997,  

 fastsættes:
 § 1. Denne bekendtgørelse gælder for  

 opfiskning af søsten på søterritoriet og  

 kontinentalsoklen.
 Stk. 2. I de områder der er nævnt i bilag 1,  

 kan Skov- og Naturstyrelsen, indtil den for hvert område angivne totale  

 indvindingskvote er opfisket, meddele godkendelse efter råstoflovens §  

 19, stk. 1, og tilladelse efter lovens § 20, stk. 1, til opfiskning af  

 søsten til reparation og mindre udvidelser af eksisterende havne,  

 moler, kystsikringsanlæg el. lign. anlagt med søsten.  

 Godkendelsen/tilladelsen meddeles til et konkret anlægsarbejde.
 § 2. Ansøgningen efter råstoflovens  

 §§ 19, stk. 1, og 20, stk. 1, skal indeholde oplysning om:
 1)	Mængden af søsten der skal opfiskes.
 2)	I hvilket område søstenene skal opfiskes.
 3)	Tidspunktet for opfiskningen.
 4)	Hvor og til hvilket formål søstenene skal anvendes.
 5)	Hvilket fartøj der anvendes, herunder navn, indregistrering  

 og ejerforhold.
 Stk. 2. Skov- og Naturstyrelsen kan kræve  

 yderligere oplysninger til brug for bedømmelsen af ansøgningen  

 efter stk. 1.
 § 3. Opfiskning kan kun ske med grab, polygrab  

 eller stentang.
 Stk. 2. Der må ikke opfiskes søsten på  

 steder med en vanddybde på mindre end 6 m.
 Stk. 3. Opfiskning skal straks, efter at  

 opfiskningsopgaven er tilendebragt, indberettes til Skov- og Naturstyrelsen  

 på de skemaer, som Skov- og Naturstyrelsen udsender sammen med  

 godkendelsen/tilladelsen efter råstoflovens §§ 19, stk. 1, og 20, stk.  

 1.
 § 4. Bestemmelserne i råstoflovens § 26,  

 stk. 7 og 8, gælder ikke for godkendelse/tilladelse efter  

 råstoflovens §§ 19, stk. 1, og 20, stk. 1, til stenfiskeri.
§ 5. Overtrædelse af bekendtgørelsens  

 § 3 straffes med bøde.
Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 1, nr. 2.
 § 6. Bekendtgørelse nr. 1167 af 16.  

 december 1996 om ansøgning og efterforskning af råstoffer fra  

 havbunden samt indberetning om indvundne råstoffer gælder ikke  

 for stenfiskeri.
 § 7. Bekendtgørelsen træder i kraft  

 den 1. juli 1999.
Miljø- og Energiministeriet, den 15. juni  

 1999 Svend Auken /Ole Christiansen Bilag 1 Indvindingslokaliteter for stenfiskeri Kortene angiver alene områdeafgrænsningen.
Herudover  

 gælder de til enhver tid gældende regler for sejlads og  

 indvinding i danske farvande jf. gældende søkort, love,  

 bekendtgørelser m.v.
 Indvindingslokaliteterne er fordelt på søkort, som det  

 fremgår af den følgende oversigt.
 I den detaljerede gennemgang er de enkelte lokaliteter anført i  

 nummerrækkefølge.
Søkort	102, Kattegat, sydlige del.
Søkort 152,  

 Lillebælt, sydlige del.
 534S-B, Tangen.		542S-A, Søndre Stenrøn.
Søkort	112, Århus Bugt.
Søkort 160,  

 Smålandsfarvandet, vestlige 506S-C, Moselgrund Syd.	del.
 510S-B, Vene Grunde.
Søkort	128, Kattegat, sydvestlige del.
Søkort 185,  

 Østersøen, vestlige del.
 506S-A, Middelflak.		566S-C, Vejsnæs Flak.
 506S-B, Moselgrund Nord.
Søkort	129, Kattegat, sydøstlige del.
Søkort  

 186, Østersøen mellem Langeland 530S-B, Lysegrund.		og Dars.
 568S-B, Schönheyders Pulle.
 Søkort	141, Storebælt, nordlige del.
504S-A, Bolsaks.
Søkort 187, Østersøen  

 mellem Falsterbro 		og Dars.
 504S-B, Falske Bolsaks		520S-A, Gyldenløves Flak.
 504S-H, Røsnæs Nord.		520S-B, Brunhoved.
 550S-A, Paludans Flak.		538S-A, Hjelm Bugt.
 Søkort	142, Storebælt, sydlige del.
 544S-A, Broen.
 544S-D, Vengeancegrund.
