Bilag Blankettens udformning og indhold 1. Format og udformning af den indberetningsblanket,  

 der er beskrevet i Sundhedsstyrelsens cirkulære af 8. februar 1989 om  

 indberetning på børne- og ungdomstandplejeområdet er tilpasset optiske  

 læseenheder.
Blanketten er afbildet på foregående side.
Udfyldningen af  

 blanketten er dikteret som angivet i bilag 1 til vejledningen.
Cirkulæret er  

 optaget som bilag 2.
Det store L på blanketten tjener til orientering for læseenheden.
Denne  

 aflæser kun de indrammede rubrikker, og i disse kan følgende tegn benyttes,  

 skrevet med speciel skrift:
 Tallene 0,1,2,3,4,5,6,7,8 og 9 samt bogstavet X (kryds).
Disse 11 tegn skal - for at kunne identificeres af den optiske læser -  

skrives tydeligt med blyant (ikke kuglepen) og således, at det næsten  

 helt udfylder rubrikken, men uden at berøre dennes ramme.
Skriveredskabet  

 skal skrive tyndt og sort.
Udviskning af forkert skrevne tegn skal foretages meget grundigt.
Det er  

 uden betydning, hvis den grønne rubrikindramning herved skulle blive fjernet.  

 Derimod må der som nævnt aldrig skrives ind på den plads, som de grønne  

 indramninger optager.
Tegnene skal udformes efter bestemte regler.
Deres form er vist i  

 blankettens højre hjørne.
Det er nødvendigt, at alle, som skal udfylde  

 blanketterne, sætter sig ind i instruktionerne og følger dem meget nøje.
Det bemærkes, at det øverste felt over de grønne rubrikindramninger ikke  

 aflæses af den optiske læser.
Dette felt er alene til brug for tandlægen, og  

 almindelig skrift kan anvendes i feltet.
Der er afsat plads til barnets navn  

 og statusnummeret, det vil sige den fortløbende nummerering af blanketterne  

 samt tandlægens og klinikassistentens signatur.
 I den indrammede del af blanketten benyttes som nævnt speciel skrift.  

 Denne del er udformet med henblik på optegnelse af:
Identifikationsdata.
Kariesstatus.
Gingivitis- og pochestatus.  

 Tandstillingsfejl.
Behov for ortodontibehandling.
Funktionsforstyrrelser.  

 Disponible statistikfelter.
I det følgende er givet udførlige anvisninger og registreringskriterier  

 for disse forhold.
Det er normalt hensigtsmæssigt, at tandlægen dikterer  

 undersøgelsesfundene for de enkelte punkter til klinikassistenten.
Identifikationsdata 2. Denne del af blanketten kan udfyldes forud for  

 selve undersøgelsen.
Personnummer, kommunekode og statusdato skal  

 anføres, da udskriften af de enkelte kommuners statistik er baseret på disse  

 data.
 Ydernummer skal herudover udfyldes af praktiserende tandlæger, som  

 behandler indberetningspligtige børn, der er omfattet af lov om tandpleje.
3. Personnummer.
De første seks cifre af det 10-cifrede  

 personnummer (CPR-nummer) angiver fødselsdatoen; de sidste fire cifre  

 identificerer barnet; det sidste ciffer er et kontrolciffer, som er ulige for  

 drenge og lige for piger.
Alle ti cifre anføres.
4. Kommunekode skrives i de tre rubrikker efter personnummeret.
For  

 den enkelte kommune angives det tre-cifrede tal fra det kommunekodesystem,  

 som fremgår af Indenrigsministeriets cirkulære af 25. marts 1974 om kommune-  

 og amtskoder.
I tilfælde af fælleskommunal børne- og ungdomstandplejeordning  

 kan skrives koden for den kommune, hvorfra børne- og ungdomstandplejen  

 administreres, hvis der ønskes en samlet statistik.
5. Skolekode.
Hver skole får en 6-cifret kode, i hvilken de første  

 tre cifre er identiske med ovennævnte kommunekode.
De sidste tre cifre, der  

 identificerer en bestemt skole i en given kommune, kan skrives i de tre  

 rubrikker efter kommunekoden, dersom der ønskes mulighed for senere at sondre  

 mellem forskellige skolers statistik.
Der skrives højrestillet med O'er  

 foran, hvis der anvendes een - eller tocifrede skolekoder.
 6. Klassetrin anføres, hvis dette ønskes anvendt, i anden linies  

 første to rubrikker, (i højre del af blanketten), det vil sige eksempelvis:
9. klasse = 09 10. klasse = 10 Børnehaveklasse angives som 00. Det fremgår, at der skrives højrestillet  

 med et 0 foran ved klassetrinene 1-9.
I førskoletandplejen lades de to rubrikker blanke, idet førskolebørn altid  

 opgøres efter alder.
Disse børn indgår derfor ikke i de klassetrinsopdelte  

 tabeller.
 Hvis rubrikken ikke udfyldes, kan kommunen udelukkende bestille  

 aldersfordelte tabeller.
7. Statusdato er undersøgelsesdagens dato.
Hver af de seks  

 rubrikker udfyldes, om fornødent med et 0.
8. Ydernummer skal anføres af praktiserende tandlæger.
Dette sker i  

 de seks rubrikker længst til højre i anden linie, idet tandlægerne her  

 anfører deres sygesikringsnummer.
 Behandles barnet på offentlige klinikker skal dette felt lades blankt.
Kariesstatusfelter 9. Denne del af registreringen omfatter status med  

 hensyn til såvel tandfrembrud som karies.
Overkæbens tænder fra 8+ til +8  

 står øverst til venstre på blanketten: underkæbens tænder fra 8- til -8  

 nederst til venstre.
Undersøgelsen bør foretages i den nævnte rækkefølge,  

 dels for at sikre systematik i den kliniske undersøgelse, dels for at undgå  

 udgnidning af allerede overskrevne tal.
Tandtype 10. For begge kæber indeholder rubrikkerne i den  

 vandrette kolonne fortryk af cifrene 0 og 1. Disse fortrykte tal læses ikke  

 af den optiske læser.
Klinikassistenten skal her skrive et 0, hvis det drejer  

 sig om en primær tand, og 1, hvis det drejer sig om en permanent tand.
Tandfrembrud 11. Kriteriet for en tands frembrud er, at tanden har  

 gennembrudt slimhinden, således at en større eller mindre del af tandkronen  

 er synlig i mundhulen.
Persisterer en primær tand, efter den tilsvarende permanente tand er  

 frembrudt, markeres den permanente tand.
Persistensen kan da angives ved  

 afkrydsning i rubrikken for eruptionsafvigelse.
Persisterer en primær tand ved undertal af den tilsvarende permanente  

 tand, markeres den primære tand.
Persisterer den derimod ikke, skrives intet  

 tandnummer.
Det bemærkes, at undertal således ikke fremgår af  

 indberetningsblanketten.
Undertal kan, hvis det ønskes, anføres på  

 kopiblanketten eller på journalforsiden.
En transplanteret tand  

 registreres som den tand, på hvis plads den nu sidder.
På dens oprindelige  

 placering registreres tanden også, men med angivelse af en kode 7 (mistet af  

 anden årsag, tabel 2).
Kariesregistrering 12. Kariesregistreringen for den enkelte tand  

 foretages fladevis i rækkefølgen okklusalt, mesialt, facialt, distalt, oralt.  

 Svarende til hjørnetænderne og incisiverne findes kun rubrikker for fire  

 flader, idet skærekanten ikke regnes som en selvstændig flade.
Karies eller  

 fyldning på skærekanten markeres på oralfladen.
Sunde tandfladers rubrikker forbliver blanke (evt. bortset fra  

 fissurforseglede flader, se senere). Herved lettes udfyldningen af blanketten  

 og overskueligheden øges.
Når en flade blot er behandlet ved slibning, lades  

 rubrikken ligeledes blank.
 13. De diagnostiske kriterier for karies er  

 beskrevet i Tabel 1 og er ens for alle typer af tandflader.
14. I rubrikkerne svarende til de enkelte tandflader  

 benyttes de i Tabel 2 anførte koder.
Kodenumrene er ens for primære og  

 permanente tænder.
 15. Enhver behandling, der har krævet et operativt  

 indgreb på de hårde tandvæv (fyldning eller krone, permanent som provisorisk)  

angives med 4 for de pågældende flader, med mindre der er tale om en  

 af de tilstande, som er specificerede under kodenumrene 2, 3 eller/og 5.
 16. Når en fyldning involverer en ikke-karieret  

 flade, registreres denne også som fyldt (kode 2 eller 4), dersom  

 det drejer sig om en okklusal retention for en approksimal fyldning eller en  

 okklusal fyldningsudtrækning til en fissur på facial- eller oralfladen.  

 Derimod forbliver en ikke-karieret facial- eller oralflade blank, selvom en  

 lille del af denne flade er inddraget ved præparation til en  

 approksimalfyldning.
 Plast eller lignende, der lægges på tandflader udelukkende af kosmetiske  

 årsager eller som pålægges en sund tandflade som led i fastgørelse af bro  

 eller lignende, registreres ikke.
17. Kodenummer 3 angiver en fyldning som følge af et  

 tandtraume.
Alle involverede flader registreres.
Formålet med at betegne  

 traumebetingede tandfyldninger med et særligt kodenummer er at opnå et rent  

 kariesindeks.
 Medfører et traume rodbehandling af en tand, markeres den heraf opståede  

 fyldning som et 3-tal på den flade, hvorfra oplukningen er sket.
18. Tidligere udført pulpabehandling, det vil  

 sige overkapning, koronal amputation eller rodbehandling, registreres ved  

kode 5 i rubrikken for den tandflade, hvor oplukningen normalt sker,  

 det vil sige okklusalfladen på molarer og præmolarer og oralfladen på  

 incisiver og hjørnetænder.
Der indberettes udelukkende pulpabehandlinger, der  

 er foretaget som følge af kompliceret karies.
Det skal understreges, at kode 5 i den statistiske opgørelse af karies vil  

 blive talt som et 4-tal, idet der jo normalt foretages en fyldning efter  

 oplukningen.
Man vil på denne måde forholdsvis enkelt tillige få et mål for  

 pulpabehandlede tænder caries causa.
 19. For såvidt angår tidligere ekstraktioner på  

 grund af karies (kode 6) og tidligere tandtab af anden årsag (kode  

 7) skal tallet kun skrives i den første af tandfladernes rubrikker: det  

 vil sige okklusalfladerne for kindtændernes vedkommende og mesialfladerne for  

 hjørnetændernes og incisivernes vedkommende, mens de øvrige rubrikker for  

 tanden lades blanke.
20. Fissurforsegling (kode 8) registreres, hvis hele fissursystemet  

 på den pågældende flade er dækket af forseglingsmateriale.
Det bemærkes, at  

 denne indberetning ikke er obligatorisk.
Selvom kode 8 officielt står  

 for fissurforsegling, kan den også bruges til at registrere andre forhold  

 efter tandplejens ønske, da der ikke beregnes landstotaler eller amtstotaler  

 for de frivillige koder.
 21. Det samme gælder registrering af inaktiv  

 karies (kode 9), som også er frivillig.
Gingivitis- og pochestatus 22. Indberetning af gingivitis foretages hvert år fra  

 det fyldte 7. år.
Indberetning af pocher/fæstetab er obligatorisk fra det  

 fyldte 14. år, men kan foretages frivilligt på ethvert tidspunkt i  

 skoleforløbet.
23. Der anvendes til disse registreringer 6 måletænder  

 i hver kæbe, nemlig 6,2,1 + 1,2,6 samt 6,2,1 - 1,2,6. Rubrikkerne hertil er  

 placeret umiddelbart under identifikationsrubrikkerne.
Der anvendes ikke  

 erstatningstand (heller ikke den tilsvarende primære tand), såfremt  

 måletanden mangler.
Manglende måletand angives istedet med X i den pågældende  

 rubrik.
 Diagnostiske kriterier og koder for denne undersøgelse er givet i Tabel  

 3 og 4.
Tabel 3. Koder for de tilstande, der registreres ved gingivitisindberetningen.
 Registreringstænder er 6,2,1 + 1,2,6 samt 6,2,1 - 1,2,6.
 24. En nærmere beskrivelse af de diagnostiske  

 kriterier og undersøgelsesmetoder er givet i det følgende:
25. Sund gingiva eller let gingivitis: Se nedenstående - kode =  

 Blank 26. Let gingivitis: Initiale forandringer i margo  

 gingiva og på papillernes top.
Ingen blødning ved sondering.
Denne kode er  

ikke obligatorisk, hvilket vil sige, at rubrikken kan lades blank -  

 ellers kode = 1.
27. Moderat gingivitis (kode = 2): Blødning ved sondering 1/2 mm  

 under margo gingiva.
Denne registrering er obligatorisk.
Der udføres  

 en standardiseret provokation af gingiva ved hjælp af en pochemåler, idet  

 denne føres langs tandens omkreds med et let, men konstant tryk på  

 margo gingiva og anbragt i pocheindgangen ca. 1/2 mm under margo gingiva i en  

 vinkel på ca. 30-45 grader med tandens længdeakse.
 (En øvelse i at opnå det rette tryk - ca. 25g. - kan være at føre  

 pochedybdemåleren under egen fingernegl til modstand, men uden at der udløses  

 smerte).
 Medfører provokationen af gingiva blødning efter ca. 10 sekunders  

 ventetid, anføres dette på blanketten - kode 2. Kun positive fund (højeste  

 score på den enkelte tand) noteres som 2, ellers efterlades tandens rubrik  

 blank eller gives efter eget valg kode 1.
 28. Når registreringstanden mangler er kode = X.
Pocher/fæste tab 29. Pocher på mindre end 4 mm: Kode = blank.
30. Pocher på 4 mm eller mere uden fæstetab (kode =  

 4). Det mesiale og det distale område udfor hver tand sonderes ved hjælp af  

 pochedybdemåleren.
Fra barnet er fyldt 14 år er det obligatorisk at  

 indberette pocheregistrering.
 31. Pocher på 4 mm eller mere og med fæstetab (kode = 5): Pochens  

 bund ligger apikalt for emalje-cementgrænsen.
Ved registrering af pochedybder kan anføres fæstetab kode 5, hvis  

 emaljecementgrænsen kan sonderes under registreringen.
Pochedybdemålerens  

 spids holdes mod pochebunden, og pochedybdemåleren vinkles mod tandoverfladen  

 ca. 45 grader, hvorefter spidsen føres op og ned i kontakt med  

 tandoverfladen.
 Den højeste kode for hver tand noteres i rubrikken.
 32. Når registreringstanden mangler er kode = X.
 33. Såfremt der ved registrering findes fæstetab et enkelt sted, bør en  

 fuldstændig registrering af de parodontale forhold finde sted.
 34. Registrering af pochedybder og fæstetab foretages  

 ikke på erupterende tænder.
Tandstillingsfejl 35. Disse indberetninger er ikke obligatoriske.  

 Udskrifterne kan rekvireres særskilt, og statistisk bearbejdelse vil da finde  

 sted for 4-årige og for børn på 9, 12 og 15 år.
36. Registreringen omfatter anomalier i (1) dentition,  

 (2) okklusion og (3) pladsforhold.
Forekomst af en given anomali markeres ved  

 afkrydsning (X) i den pågældende rubrik.
Rubrikken lades blank, hvis den  

 pågældende tandstillingsfejl ikke foreligger, det vil sige hvis  

 registreringskriteriet ikke er opfyldt.
Fejlstillede tænders numre,  

 størrelsen i mm af visse afvigelser og lignende kan til brug for tandlægen  

 anføres med almindelig skrift i det hvide område udfor linien under den  

 pågældende anomalis betegnelse.
Skriften må som nævnt ikke berøre  

 rubrikindramningen.
Supplerende optegnelser kan endvidere foretages i  

 journal-dagbogen eller i en speciel ortodonti-journal.
Dentition 37. Visse dentitionsanomaliers forekomst ændres ikke  

 under barnets udvikling.
Dette gælder især tanddannelsesanomalierne, det vil  

 sige undertal, overtal og misdannelser.
Disse anomalier er derfor ikke anført  

 på blanketten, idet det ikke er rimeligt at optegne diagnosen her gang på  

 gang.
I stedet kan diagnosen anføres i journalen.
De enkelte  

 eruptionsafvigelser, nemlig ektopi, transposition, hindret eruption, standset  

 eruption og persistens, er ikke specificeret på blanketten.
Forekomst af en  

 eller flere af disse afvigelser angives ved et X i rubrikken for  

 eruptionsafvigelser(e).
 Desuden er to af stillingsanomalierne, rotation(r) og kipning(k), placeret  

 på dette sted i blanketten.
 38. Invertering (i): Registreres, hvis en, to eller tre  

 overkæbeincisiver okkluderer oralt for underkæbens tænder, men ikke hvis alle  

 fire overkæbeincisiver er involveret (jfr. mandibulært overbid).
Okklusion 39. Okklusionsbestemmelsen foretages for den  

 habituelle okklusionsstilling med maximal intercuspidation.
Forekomst eller  

 ikke-forekomst af nedenstående sagittale, vertikale og transversale anomalier  

 vurderes:
40. Ekstremt maxillært overbid (e): Registreres, hvis afstanden fra  

 det mest prominerende punkt på de centrale overkæbeincisivers skærekanter til  

 underkæbeincisivernes facialflader er 6 mm eller derover.
Måles parallelt med  

 overkæbens okklusalplan, f.eks. med en skydelære, stållineal eller  

 pochedybdemåler.
 41. Mandibulært overbid (m): Registreres, hvis alle fire  

 overkæbeincisiver okkluderer oralt for underkæbens tænder. (Ligebid  

 registreres ikke som tandstillingsfejl).
42. Dybt bid (d): Registreres, hvis den største afstand mellem de  

 centrale overkæbeincisivers og underkæbeincisivernes skærekanter er 5 mm  

 eller derover.
Måles f.eks. med en skydelære, stållineal eller  

 pochedybdemåler efter blyantafmærkning af det vertikale overbid på  

 underkæbeincisivernes facialflader: blyanten holdes parallelt med overkæbens  

 okklusalplan.
 43. Åbent bid (å): Registreres, hvis ingen af underkæbeincisiverne  

 når overkæbens okklusalplan.
44. Distal okklusion (d): Registreres, hvis de to permanente første  

 molarers indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er distal.
Bedømmes for  

 højre og venstre side, i tvivlstilfælde bedst ved at vurdere om de to tænders  

 mesiale kontaktpunkter står på linie med hinanden. (Hvis een eller begge  

 molarer i en side mangler, kan bedømmelsen foretages ud fra de primære anden  

 molarers distale kontaktpunkter eller ud fra præmolarerne). Tilstedeværende  

 distal okklusion registreres kun i een rubrik.
45. Mesial okklusion (m): Registreres, hvis de to permanente første  

 molarers indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er mesial.
Bedømmes for  

 højre og venstre side. (Hvis een eller begge molarer i en side mangler, kan  

 bedømmelsen foretages ud fra de primære anden molarer eller ud fra  

 præmolarerne). Tilstedeværende mesial okklusion registreres kun i een rubrik.
46. Krydsbid (k): Registreres, hvis en overkæbemolars eller  

 -præmolars faciale cuspis eller en overkæbehjørnetand er placeret oralt for  

 en antagonerende underkæbemolars eller -præmolars faciale cuspis eller for en  

 underkæbehjørnetand.
Bedømmes for højre og venstre side, såvel for primære  

 som permanente tænder.
Tilstedeværende krydsbid registreres kun i een rubrik.
47. Saksbid (s): Registreres, hvis en overkæbemolars eller  

 -præmolars orale cuspis er placeret facialt for en antagonerende  

 underkæbemolars eller -præmolars faciale cuspis eller for en  

 underkæbehjørnetand.
Bedømmes for højre og venstre side, såvel for primære  

 som permanente tænder.
Tilstedeværende saksbid registreres kun i een rubrik.
48. Midtlinieforskydningen (m): Registreres, hvis underkæbens  

 midtlinie devierer 2 mm eller derover til højre eller venstre for overkæbens  

 midtlinie.
Bedømmes ud fra midtlinierne mellem de centrale incisivers mesiale  

 kontaktpunkter i de to kæber.
49. Tvangsføring (t): Registreres, hvis underkæben forskydes 2 mm  

 eller derover til højre eller venstre ved sammenbidning fra første  

 tandkontakt til maximal intercuspidation.
Bedømmes ud fra midtlinierne mellem  

 de centrale incisivers mesiale kontaktpunkter i de to kæber.
Pladsforhold 50. Trangstilling og spredtstilling i overkæben (o) og  

underkæben (u): Registreres ved pladsmangel, respektivt pladsoverskud,  

 på sammenlagt 2 mm eller derover i mindst een af nedenstående sektioner:
51. I en given sektion bedømmes pladsforholdene inden  

 påbegyndt tandskifte efter de primære tænder og efter påbegyndt tandskifte  

 efter de permanente tænder.
Under tandskiftet kan eventuelt anvendes  

 foreliggende røntgenbilleder af ikke frembrudte permanente tænder i  

 sektionen.
Pladsforholdene i en sektion kan principielt ikke registreres, hvis der  

 inden tandskiftet er foretaget ekstraktion af primære tænder i sektionen, og  

 hvis der efter påbegyndt tandskifte er ekstraheret permanente tænder (caries-  

 eller orthodontiae causa), eller hvis der forekommer undertal, overtal eller  

 tandmisdannelse i sektionen.
I sådanne tilfælde foretages derfor ikke  

 afkrydsning under trang- eller spredtstilling; eventuelle notater om  

 pladsforholdene til brug for tandlægen kan da anføres under bemærkninger på  

 kopiblanketten, respektivt enkeltblanketten.
52. Diastema mediale i overkæben (d): Registreres, hvis diastemas  

 mindste bredde er 2 mm eller derover.
Bedømmes f.eks. ved hjælp af en 2 mm  

 tyk tråd.
 53. Orale vaner (v) kan registreres i en enkelt rubrik.
Behov for ortodontibehandling 54. Der er for øjeblikket ikke fundet grundlag for at  

 give nærmere vejledning om fælles retningslinjer for en behovsklassificering  

 for ortodontibehandling.
Det er imidlertid fundet hensigtsmæssigt at afsætte  

 to rubrikker til efter eget ønske og valg at udnytte en sådan mulighed,  

 såfremt der lokalt anvendes særlige afgrænsede kriterier.
Der er mulighed for  

 at få opgjort en sådan registrering lokalt.
55. Det skal præciseres, at der, såfremt man anvender  

 denne registrering, skal anvendes numeriske koder i begge felter.  

 Koderne kan efter eget valg ligge mellem 00 og 99. Tabellen er opbygget, så  

 den giver mulighed for opdeling i 10 grupper.
Koderne 00-09 slås sammen, kode  

 10-19 slås sammen, kode 20-29 slås sammen o.s.v. med angivelse af en fælles  

 procent. Ønsker man derfor udskrifter på koderne for OR-behov, skal de  

 grupper, man ønsker materialet opdelt i, være forskellige i første  

 felt.
Eventuelle underopdelinger på andet felt skal kun foretages, hvis  

 det skønnes hensigtsmæssigt til eget brug i forbindelse med anvendelse af  

 OCR-kopien som journalbilag. Ønskes kun de 10 grupper, som vil fremgå af  

 tabellen, kan f.eks. anvendes koderne 00, 10, 20, 30, 40, 50, 60, 70, 80 og  

 90.
Bidfunktionel status 56. Disse indberetninger er ikke obligatoriske.  

 Udskrifter kan rekvireres særskilt.
Registreringens formål er en  

screening af funktionsforstyrrelser i tyggeapparatet, hovedpine  

 og ansigtssmerter samt dertil relaterede kliniske fund, som på visse  

 kriterier kan udløse en egentlig bidfunktionsundersøgelse og eventuelt  

 oprettelse af bidfunktionsjournal.
Kombinationen af subjektive symptomer og  

 kliniske fund er vigtig.
 Systematisk registrering kan foretages med udgangspunkt i følgende  

vejledning.
 57. Tilstedeværelsen af een eller flere af tilstandene markeres ved  

 afkrydsning (X) i rubrikken for subjektive symptomer (s) respektive for  

 kliniske fund (k).
 Specifikation af fundene kan noteres i journalen.
Subjektive symptomer (s) 58. Smerter: Anamnestisk registreres hovedpine og/eller  

 ansigtssmerter i højre og/eller venstre side.
Registrering foretages kun,  

 hvis hyppigheden er mindst ugentligt.
59. Funktionsbesvær: Anamnestisk registreres gabebesvær og/eller  

 tyggebesvær: førstnævnte i begge sider, sidstnævnte i højre og/eller venstre  

 side.
Registrering foretages kun, hvis hyppigheden er mindst ugentligt.
Kæbeledslyd: Anamnestisk registreres kæbeledslyd, som oftest vil være  

 knæk, men hvor krepitation eller andre lydfænomener kan optræde, fra højre  

 og/eller venstre kæbeled.
Registrering foretages kun, hvis hyppigheden er  

 mindst ugentligt.
Kliniske fund (k) 60. Muskelømhed: Undersøges ved palpation af m.temporalis anterior  

 ekstraoralt over tindingen og af m.masseter ekstraoralt over kinden.  

 Registrering foretages kun, hvis palpationen, som ikke i forvejen beskrives  

 for patienten, spontant medfører blinkrefleks eller undvigemanøvre.  

 Registrering foretages for begge muskler for højre og venstre side.
 61. Kæbeledslyd: Knæk eller krepitation registreres ved palpation  

 eller auditivt med det blotte øre for højre og venstre kæbeled.
62. Nedsat gabeevne: Gabeevnen måles ved i intercuspidation med en  

 blyant at overføre de centrale overkæbeincisivers incisalkantniveau til  

 facialfladen af de tilsvarende underkæbeincisiver.
Afstanden fra  

 overkæbeincisalkanten til denne markering måles med lineal i det tredie  

 forsøg på aktiv, maksimal gabning.
Registrering foretages kun, hvis afstanden  

 er mindre end 3 cm.
Yderligere specifikation af fundene kan noteres i  

 journalen.
Statistikfelter Statistikkoder 63. Statistikkoderne a, b, c og d bør generelt  

 anvendes, hvis der ønskes en opdeling af materialet, og det ønskede antal  

 underopdelinger indenfor hver kode ikke overstiger 10. Disse fire  

 statistikfelter er 4 selvstændige felter, der kan anvendes til selvvalgt  

 formål (forskning, identifikation, evaluering m.v.).
 Eksempel:
1 = Karin 2 = Jens 3 = Pia 1 = ja 2 = nej 1 = tyrkiske børn 2 = jugoslaviske børn 3 = iranske børn 4 = græske børn 5 = andre indvandrergrupper 1 = deltaget 2 = ikke deltaget 64. Det skal bemærkes, at et blankt felt i et  

 statistikkodefelt ikke kan anvendes som en gruppe til forskel fra et udfyldt  

 felt, idet der kun foretages optælling på udfyldte felter.
Felterne skal  

 derfor udfyldes med numeriske koder, hvis de ønskes anvendt.
Det skal  

 endvidere bemærkes, at statistikkoderne ikke kan kombineres i udskrifterne.
Det angives via en rekvisition til LEC hvilke tabeller, der ønskes  

 udskrevet efter statistikkoderne.
Vejledning i udfyldelse af disse  

 rekvisitioner udsendes i særskilt brugervejledning.
Variabel/disponibelkoder 65. Variabelkode/disponibelkode anvendes primært, hvis  

 antallet af underopdelinger overstiger 10.
 Disse koder må kun anvendes efter aftale med Sundhedsstyrelsen.  

 Variabelkoden tildeles af Sundhedsstyrelsen og er en eencifret kode, der  

 overordnet opdeler det indsendte materiale efter ønske i op til 10 grupper.
66. Disponibelkoden er en 2-cifret selvvalgt kode (fra  

 00-99), der anvendes til at underopdele de grupper, der er dannet af  

 variabelkoderne.
Disponibelkoder kan kun benyttes sammen med en variabelkode.
 67. Det angives via en rekvisition til LEC, hvilke  

 tabeller, der ønskes udskrevet efter disse koder.Vejledning heri udsendes i  

 særskilt brugervejledning.
 68. Alle koder, der anvendes i statistikfelterne skal  

 være numeriske.
