Skrivelse  

 om fremsendelse af miljøministeriets bekendtgørelse om orientering af  

 miljøministeren forinden nedrivning eller salg til private af visse ikke  

 fredede bygninger i offentlig eje Vedlagt fremsendes et eksemplar af  

 miljøministeriets  

 bekendtgørelse nr. 393 af 3. juni 1982 om orientering af miljøministeren  

 forinden nedrivning eller salg til private af visse ikke fredede bygninger i  

 offentligt eje.
 Man henleder opmærksomheden på, at bekendtgørelsen efter § 2  

 omfatter bygninger, der er ældre end 50 år, og som er opført eller senere  

 indrettet til de i § 3 nævnte formål, og at kirker, der ikke er omfattet  

 af lovgivningen om folkekirker, kirkegårdskapeller, kirkelader samt  

 præsteboliger, er nævnt i den i § 3 nævnte fortegnelse.
 Under henvisning til bestemmelsen i bekendtgørelsens § 4  

 bemærkes, at det må anses for hensigtsmæssigt, at menighedsrådet, allerede  

 når  

 spørgsmålet om nedrivning eller salg til private af en mere end 50 år gammel  

 præstebolig eller præstegård første gang tages op til overvejelse, giver  

 fredningsstyrelsen meddelelse herom, således at spørgsmålet om bygningens  

 eventuelle fredning er afklaret, forinden sagen forelægges kirkeministeriet.
 I øvrigt henvises til cirkulære af 22. juli 1981 om almindelige  

 regler og vilkår for salg af fast ejendom under menighedsrådenes  

 administration, hvori der forudsættes, at der, forinden udbud til salg  

 iværksættes, indhentes tilladelse til salget herfra.
Kirkeministeriet, den 3. september  

 1982 Bilag Bekendtgørelse nr. 393 om orientering af  

 miljøministeren forinden nedrivning eller salg til private af visse ikke  

 fredede bygninger i offentlig eje (Til  

 samtlige ministerier, amtskommuner, kommuner, kirker, præsteembeder og  

 offentlige stiftelser) I medfør af lov nr. 213 af 23. maj 1979 om  

 bygningsfredning § 26 fastsættes følgende:
 § 1.  

  

 De i § 3 nævnte kategorier  

 af bygninger, jfr. bygningsfredningslovens § 2, der tilhører staten,  

 amtskommuner, kommuner, kirker, præsteembeder og offentlige stiftelser, må  

 ikke  

 nedrives eller afhændes til andre end de nævnte, uden at miljøministeren har  

 haft mulighed for at tage stilling til, om bygningen bør fredes efter  

 bygningsfredningslovens § 3.
 Stk. 2.  

  

 Fredningsstyrelsen varetager  

 miljøministerens beføjelse i henhold til bygningsfredningslovens § 3,  

 jfr.  

 § 15 i miljøministeriets bekendtgørelse nr. 52 af 12. februar 1980 om  

 henlæggelse af opgaver og beføjelser til fredningsstyrelsen.
 § 2.  

  

 Bekendtgørelsen omfatter  

 bygninger, der er ældre end 50 år, og som er opført eller senere indrettet  

 til  

 de i § 3 nævnte formål.
 Stk. 2.  

  

 Skure, midlertidige pavilloner  

 og barakker, udhuse, væksthuse, garager og andre sekundære bygninger samt  

 hegn  

 m.v. der ikke indgår i bygningskategoriens hovedanlæg, omfattes ikke af  

 bekendtgørelsen.
 § 3.  

  

 Følgende kategorier af bygninger  

 er omfattet:
administrationsbygninger, biblioteker, boliger og  

 administrationsbygninger oprettet i henhold til en offentlig stiftelses  

 fundats, brandstationer, fyranlæg, fængsler, hospitaler, herunder institutioner for  

 særforsorgen, jernbanestationer og andre  

 baneanlæg, kaserner og andre militære  

 etablissementer, kirker, der ikke er omfattet af  

 lovgivningen om folkekirker, kirkegårdskapeller, kirkelader, museer, politistationer, post- og telebygninger, præsteboliger, kystredningsstationer, skoler, seminarier og  

 gymnasier, ting- og arresthuse, toldkammerbygninger og universiteter og andre højere læreanstalter.
 § 4.  

  

 Ejeren af en bygning omfattet af  

 § 3 skal give fredningsstyrelsen meddelelse, hvis bygningen påtænkes  

 nedrevet eller afhændet til private.
 Stk. 2.  

  

 Hvis ejeren ikke inden 6 uger,  

 efter at fredningsstyrelsen har modtaget den i stk. 1 nævnte meddelelse,  

 har fået underretning fra fredningsstyrelsen om, at en fredning påtænkes  

 iværksat, betragtes dette, som om fredningsstyrelsen har accepteret  

 dispositionen.
§ 5.  

  

 Hvis fredningen påtænkes  

 iværksat, skal fredningsstyrelsen inden 6 uger fra modtagelsen af meddelelsen  

 fra ejeren skriftligt, jfr. bygningsfredningslovens § 6, stk. 1  

 underrette 1)  

 	  

 bygningens ejer og  

 bruger, 2)  

 	  

 kommunalbestyrelsen, 3)  

 	  

 amtsmuseumsrådet og 4)  

 	  

 de foreninger og  

 lignende med lokalt tilhørsforhold, som h ar interesse i bevaringsspørgsmål,  

 og  

 som over for miljøministeren har fremsat skriftlig anmodning om at blive  

 holdt  

 underrettet om fredninger.
 Stk. 2.  

  

 I underretningen fastsættes en  

 frist på mindst tre måneder for indsendelse af bemærkninger til fredningen,  

 jfr. bygningsfredningslovens § 6, stk. 2.
 Stk. 3.  

  

 Fra det tidspunkt underretningen  

 er kommet frem, må der ikke foretages noget, som strider mod den påtænkte  

 fredning, jfr. bygningsfredningslovens § 6, stk. 3.
 Stk. 4.  

  

 Efter udløbet af fristen efter  

 stk. 2, beslutter fredningsstyrelsen inden tre måneder, om bygningen  

 skal  

 fredes, jfr. bygningsfredningslovens § 7, stk. 1.
 § 6.  

  

 Nærværende bekendtgørelse  

 regulerer alene forholdet til bygningsfredningsloven og ikke forholdet til  

 anden lovgivning.
Stk. 2.  

  

 Spørgsmålet om en  

 bygningsfredning skal være afklaret, forinden der træffes foranstaltning til  

 iværksættelse af en lokalplanprocedure, jfr.
Kommuneplanlovens § 19,  

 stk. 2.
 § 7.  

  

 Bekendtgørelsen træder i kraft  

 den 1. august 1982.
