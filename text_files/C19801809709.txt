 Under henvisning til § 5, stk. 1, i lov nr. 534 af 28. december 1979 om  

 udskrivningsprocenten og personfradragene for pensionister for kalenderåret  

 1980 og om ændring af sømandsskatteloven, skal man herved anmode kommunerne  

 om at anvende procentsatsen 39 ved beregningen af fradraget i skatten på  

 sømandsskattekortet for 1980, når der i forbindelse med ændring af  

 forskudsregistreringen anmodes om nyt sømandsskattekort for 1980.
 Endvidere skal man under henvisning til den nævnte lovs § 3 anmode  

 kommunerne om ved ændring af forskudsregistreringen for pensionister, der er  

 sømænd, at tage den ved loven gennemførte forhøjelse af personfradraget på 50  

 kr. månedlig i betragtning ved udarbejdelsen af nyt sømandsskattekort for  

 1980.
