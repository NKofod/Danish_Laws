Cirkulæreskrivelse om meddelelse om  

 rådighed op til åbningstidspunktet af selvstændig  

 virksomhed, der drives på grundlag af franchiseaftale Kommentarer m.v.:
 Indgåelse af franchiseaftale og forudgående  

 momsregistrering heraf er uden betydning i relation til  

 rådighedsbetingelsen i tilfælde, hvor franchisegiver jfr. aftalen  

 fastlægger retningslinier for bl.a. service, åbningstider,  

 priser, indretning af lokaler m.v., således at medlemmet ikke deltager  

 i etableringen.
 Meddelelse om afgørelsen:
Ankenævnet fandt, at der ikke var  

 tilstrækkelig grundlag for at rejse tvivl om  medlemmets rådighed  

 for arbejdsmarkedet i perioden fra kontraktunderskrivelsen og indtil datoen  

 for åbningen af virksomheden 3 måneder senere.
Det drejede sig om  

 et motionscenter.
 Ankenævnet lagde vægt på, at der var  

 tale om en franchiseaftale, hvor retningslinierne er fastlagt af  

 franchisegiver, og at medlemmet således ikke deltager i  

 etableringen.
 Medlemmets forudgående momsregistrering og  

 kontraktens indgåelse under ledighed var således uden betydning  

 for rådighedsspørgsmålet.
