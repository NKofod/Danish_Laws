 Statsamternes sociale ankenævns beføjelser i forbindelse med kommunale  

 afgørelser om beregning og udbetaling af orlovsydelse.
 Departementet har på baggrund af en konkret henvendelse fra det sociale  

 ankenævn i et statsamt udtalt følgende:
 »Det er Arbejdsministeriets opfattelse, at en afgørelse, der er  

 truffet af en myndighed, der står i et underordnelsesforhold til en højere  

 myndighed, kan påklages til denne myndighed, hvis ikke andet er fastsat i  

 loven, Dette er tilfældet med Arbejdsformidlingens afgørelser om orlov, som  

 ifølge lov om orlov ikke kan indbringes for anden administrativ myndighed.
 Arbejdsministeriet er endvidere af den opfattelse, at i tilfælde, hvor der  

 ikke eksisterer et over- og underordnelsesforhold, kan der kun ske påklage af  

 afgørelsen, hvis der er hjemmel hertil i loven.
 Da der ikke kan siges at bestå noget over- og underordnelsesforhold mellem  

 kommuner og Arbejdsministeriet eller Socialministeriet, og da der ikke er en  

 lovbestemt klageadgang, er det Arbejdsministeriets opfattelse, at kommunale  

 afgørelser i henhold til lov om orlov ikke kan påklages til anden  

 administrativ myndighed.
 Socialministeriet er enig i denne forståelse«.
