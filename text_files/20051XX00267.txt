Skriftlig fremsættelse (9. februar 2006) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
Forslag til lov  

 om ændring af lov om forsvarets personel og  

 lov om hjemmeværnet (Omlægning af værnepligten mv.) (Lovforslag nr.
L 159).
Lovforslaget er en konsekvens af regeringens aftale af 10.  

 juni 2004 med Socialdemokratiet, Dansk Folkeparti, Det Radikale Venstre og  

 Kristendemokraterne om forsvarets ordning 2005 -2009. Som led i denne aftale  

 nedlægges mobiliseringsstyrken.
Den aktuelle sikkerhedspolitiske situation  

 betyder,  

 at mobiliseringsforsvaret kan nedlægges.
Samtidig er der erkendt et behov for  

 at styrke totalforsvaret, herunder evnen til at imødegå terrorhandlinger og  

 deres virkninger.
I konsekvens heraf omlægges og målrettes værnepligten mod  

 totalforsvaret.
Værnepligtsuddannelsen planlægges som hovedregel gennemført  

 over 4 måneder for den overvejende del af de værnepligtige, hvor den  

 værnepligtige modtager totalforsvarsuddannelse og herefter overføres til  

 forsvarets  

 totalforsvarsstyrke.
Herudover indkaldes fortsat værnepligtige i 8 - 12  

 måneder  

 til varetagelse af opgaver i relation til forsvarets forpligtelser over for  

 kongehuset.
 Der uddannes ikke længere værnepligtige befalingsmænd  

 (sergenter og løjtnanter).
Der etableres en totalforsvarsstyrke på ca. 12.000 personer.  

 Værnepligtige, der er overført til forsvarets totalforsvarsstyrke, er  

 forpligtet til inden for de første 3 år efter hjemsendelsen fra den første  

 samlede tjeneste i forsvaret at stille sig til rådighed i forbindelse med  

 løsning af totalforsvarsopgaver for det danske samfund.
Totalforsvarsstyrken  

 bidrager således til, at samfundet råder over tilstrækkelig kapacitet til at  

 imødegå trusler mod Danmark og større katastrofer.
Ordningen, hvorefter kvinder generelt kan antages til  

 tjeneste i forsvaret på værnepligtslignende vilkår, opretholdes og tilpasses,  

 således at tjenestetiden og tjenestens indhold svarer til tjenesten for de  

 værnepligtige mænd efter omlægningen af værnepligten.
Kvinder på  

 værnepligtslignende vilkår uddannes i det almindelige uddannelsessystem for  

 værnepligtige og sammen med de værnepligtige mænd.
Kvinder på  

 værnepligtslignende vilkår erstatter et tilsvarende antal værnepligtige mænd.
 Lovforslaget skal tilsikre, at lov om forsvarets personel  

 tilpasses, så loven afspejler den nye værnepligtsordning og de øvrige  

 ændringer, der er en følge af aftalen om forsvarets ordning 2005-2009.  

 Herudover foreslås der enkelte ændringer i lov om forsvarets personel, der  

 ikke  

 er direkte afledt af aftalen om forsvarets ordning 2005 - 2009. Endelig  

 foreslås en enkelt ændring i lov om hjemmeværnet som konsekvens af enkelte af  

 de foreslåede ændringer i lov om forsvarets personel.
På baggrund af aftalen om forsvarets ordning 2005-2009  

 foreslås det, at tjenestetiden for værnepligtige nedsættes, således at den  

 første samlede tjeneste og efterfølgende tjeneste højst kan udgøre i alt 12  

 måneder mod 27 måneder efter gældende lov, og at værnepligtige ikke længere  

 kan  

 indkaldes på baggrund af deres uddannelse og livsstilling.
Det foreslås  

 endvidere, at værnepligtige ikke længere kan overføres til tjeneste i  

 hjemmeværnet.
Det foreslås, at efter hjemsendelsen fra den første samlede  

 tjeneste har værnepligtige mænd og kvinder på værnepligtslignende vilkår  

 pligt  

 til at forrette tjeneste i totalforsvaret (totalforsvarsstyrken). Pligten  

 ophører som hovedregel, når der er forløbet 3 år fra datoen for hjemsendelsen  

 fra den første samlede tjeneste.
Forslaget medfører i forhold til gældende  

 lov  

 en væsentlig forkortelse af den periode, de hjemsendte værnepligtige og  

 kvinder  

 på værnepligtslignende vilkår har pligt til at stå til rådighed for  

 indkaldelse  

 til forsvaret.
Det foreslås, at forsvarsministeren gives bemyndigelse til  

 at indkalde hjemsendte værnepligtige og hjemsendte kvinder på  

 værnepligtslignende  

 vilkår, der er overført til totalforsvarsstyrken, under krig eller andre  

 ekstraordinære forhold og i katastrofetilfælde.
Hermed er der tale om en  

 udvidelse af de situationer, hvor hjemsendte værnepligtige og kvinder på  

 værnepligtslignende vilkår kan indkaldes, idet katastrofetilfælde nu er  

 omfattet.
Som følge af mobiliseringsstyrkens nedlæggelse foreslås det,  

 at afskediget militært personel ikke længere kan indkaldes til tjeneste i  

 forsvaret i kraft af det tidligere ansættelsesforhold.
Dette medfører en  

 begrænsning i antallet af personer, der er omfattet af begrebet  

 personel af  

 reserven, og hermed i forsvarsministerens mulighed for at indkalde  

 personel.
Det foreslås, at det fastsættes i loven, at under krig eller  

 andre ekstraordinære forhold og i katastrofetilfælde har ansatte i forsvaret  

 pligt til at forrette tjeneste og kan ikke forlange ansættelsesforholdet  

 eller  

 rådighedskontrakten bragt til ophør.
Der er i forhold til gældende lov tale  

 om  

 en udvidelse af de tilfælde, hvor ansatte i forsvaret ikke kan forlange  

 ansættelsesforholdet eller rådighedskontrakten bragt til ophør, og hvor de  

 har  

 pligt til at forrette tjeneste, idet katastrofetilfælde nu er  

 omfattet.
Endelig foreslås det, at klageadgangen til  

 Forsvarsministeriet for en række afgørelser truffet af Forsvarets  

 Personeltjeneste i ansættelses- og personalesager afskæres, med mindre  

 klageadgangen er fastsat ved lov.
Klageadgangen afskæres ikke for afgørelser  

 i  

 sager om afsked, sager om erstatning og godtgørelse i forbindelse med  

 personskade,  

 sager om erstatning for manglende opfyldelse af tjenestepligt og sager om  

 aktindsigt i ansættelses- og personalesager.
Forslaget skal ses i lyset af  

 oprettelsen af Forsvarets Personeltjeneste som en overordnet central  

 personeladministrerende myndighed under Forsvarsministeriet, samt i lyset af  

 at  

 Forsvarsministeriets mulighed for at foretage en egentlig materiel prøvelse  

 af  

 afgørelserne i en lang række sager er yderst begrænset.
Forslaget skal  

 endvidere medvirke til, at ressourceanvendelsen i Forsvarsministeriets  

 departement optimeres og fokuseres på strategisk udvikling og overordnet  

 styring og kontrol, som er ministeriets kerneopgaver, uden at der samtidig  

 hermed sker en svækkelse af personellets retssikkerhed, idet der i Forsvarets  

 Personeltjeneste er den nødvendige faglige, herunder juridiske ekspertise til  

 rådighed for behandlingen af ansættelses- og personalesager.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
