Til politiet Trafikministeriet har i medfør af færdselslovens nye § 68a udstedt en ny  

 bekendtgørelse om installation og plombering af hastighedsbegrænsere i  

 lastbiler og busser.
Bekendtgørelsen fastsætter sammen med Detailforskrifter  

 for Køretøjer 1993 af 3. marts 1993 med ændring af 17. september pkt.  

 7.01.002, pkt. 7.01.023 og pkt. 7.01.026 1993 de nærmere krav til  

 installering, justering og plombering af hastighedsbegrænsere i lastbiler,  

 hvis tilladte totalvægt overstiger 12.000 kg og i busser, hvis tilladte  

 totalvægt overstiger 10.000 kg.
Bekendtgørelsen træder i kraft den 23. februar 1994 for køretøjer, der er  

 registreret første gang den 1. januar 1994 eller senere.
Endvidere gælder  

 kravene for biler, der er blevet registreret første gang mellem 1. januar  

 1988 og 1. januar 1994 med ikrafttræden den 1. januar 1995 for biler i  

 international trafik og den 1. januar 1996 for øvrige biler.
Politiets kontrol af de pågældende køretøjer kan hensigtsmæssigt ske ved  

 almindelige hastighedsmålinger.
Opmærksomheden henledes i den forbindelse på,  

 at de tekniske forskrifter for hastighedsbegrænserne tillader en tolerance på  

 5 km/t.
Herefter vil en lastbil med korrekt installeret og indstillet  

 hastighedsbegrænser kunne køre op til 90 km/t, mens den tilsvarende hastighed  

 for busser vil være 105 km/t.
 Reglerne medfører ingen ændring i de gældende hastighedsgrænser for de af  

 bekendtgørelsen omfattede biler.
 Såfremt der konstateres en højere hastighed end de ovenstående anførte,  

 bør det overvejes også at rejse tiltale for overtrædelse af vedlagte  

 bekendtgørelse.
 Kopi af bekendtgørelsen vedlægges til orientering.
Med venlig hilsen Vibeke R. von Stemann Bilag Bekendtgørelse nr. 116 af 14/02/1994.
