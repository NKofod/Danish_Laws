 Registertilsynet fandt ikke at kunne give tilladelse til registrering  

 af oplysninger om personer, der har haft en post i et selskab, der er gået  

 konkurs.
 Antaget, at registrering af oplysninger om virksomheders selvtægt i  

 form af tilbagetagelse af solgte genstande uden fogedrettens medvirken, ikke  

 kunne antages at være i overensstemmelse med lov om private registre § 3,  

 stk. 1 og 2.
 Endvidere antaget, at registrering og videregivelse i det påtænkte  

 advarselsregister af oplysninger om, at et firma brugte opsøgende  

 inkassoselskaber eller gjorde brug af et kreditoplysningsbureau, ikke  

 vedrørte den registreredes betalingsevne eller vilje, og ikke kunne anses at  

 tjene et anerkendelsesværdigt formål.
 Registertilsynet modtog en henvendelse vedrørende oprettelsen af et  

 advarselsregister, som skulle have til formål at registrere og videregive  

 oplysninger om »useriøse« forretninger.
Der agtedes registreret oplysninger om firmaer/næringsdrivende, hvis en af  

 foreningens medlemmer indberettede den pågældende, eller efter indhentelse af  

 oplysninger fra Statstidende.
Oplysninger om selvtægt agtedes registreret og  

 videregivet, når en næringsdrivende selv ville foranledige tilbagetagelse af  

 det solgte uden fogedens medvirken og uden debitors samtykke, idet der ville  

 foreligge selvtægt, jf. kreditkøbslovens § 31, nu lov om kreditaftaler § 48,  

 stk. 1.
Oplysninger om konkurs ville blive indhentet fra Statstidende og ville  

 blive registreret med navn eller firmanavn, adresse, postnummer og by samt  

 dato for konkursen.
Der ønskedes endvidere registreret oplysninger om  

 bestyrelsespost/selskab, jf. de offentligt tilgængelige oplysninger, som  

 hidrørte fra f.eks.
Statstidende og andre offentlige institutioner, som ville  

 danne baggrund for, at der kunne registreres oplysninger om navn og bopæl på  

 den indtrædende og betegnelse for dennes post i selskabet.
Derudover agtedes  

 registreret navnet på selskabet efterfulgt af registreringsnummer og bopæl.
Formålet med registreringen af oplysninger om konkurser var at advare mod  

 konkursryttere.
Der agtedes registreret oplysninger om samtlige stiftede  

 selskaber med oplysning om bestyrelsesmedlemmer samt oplysninger om samtlige  

 konkurser.
Der agtedes videregivet oplysninger efter et skøn, når en person  

 formentlig 3 gange inden for en 5-årig periode var gået konkurs, eller den  

 pågældende 3 gange havde siddet i bestyrelsen i et selskab, der var gået  

 konkurs.
Et bestyrelsesmedlem kunne undgå dette ved at fremsende bekræftende  

 kopi af protokol, om at han var udtrådt af bestyrelsen inden konkursen, til  

 registeret.
Det ville være muligt at søge på personens navn samt adresse.
Såfremt en skyldner opsøgtes på dennes privatadresse af et firma, som  

 repræsenterede kreditor, ville medlemmerne kunne indberette dette.
Det  

 agtedes således registreret, at firmaet for det første brugt denne  

 fremgangsmåde, og for det andet hvilket inkassoselskab man anvendte.
Der  

 agtedes desuden registreret oplysning om, at et firma gjorde brug af et  

 kreditoplysningsbureau.
 Der agtedes endvidere registreret oplysninger om branche, idet man ønskede  

 at registrere en kode, der viste, hvilken branche det registrerede firma  

 kunne henregnes til.
 Det var oplyst, at registeret ville blive ført ved hjælp af elektronisk  

 databehandling, samt at registeret ville blive ført erhvervsmæssigt.
Oplysningerne agtedes videregivet til alle, som havde tegnet et  

 abonnement.
Det var oplyst, at man påtænkte kvartalsvis at udsende lister  

 over samtlige de registrerede, hvorom der skulle videregives oplysninger.
Det  

 var hensigten at inddele landet i 73 regioner, svarende til de 73 retskredse,  

 således at abonnenterne alene ville modtage materiale vedrørende deres egen  

 region.
Det var endvidere oplyst, at der var tanker om at udgive et  

 kvartalsblad, dvs. et forbrugerblad indeholdende redaktionelt stof, altså  

 ikke oplysninger om registrerede personer.Registertilsynet udtalte, at  

 tilsynet fandt, at spørgsmålet om, hvorvidt der foreligger registrering af  

 oplysninger om strafbare forhold, måtte bero på en konkret vurdering af  

 omstændighederne i hvert enkelt tilfælde.
Registertilsynet var af den  

 opfattelse, at det ikke kunne tillægges afgørende betydning, at bestemmelsen  

 om selvtægt i straffeloven var undergivet privat påtale.
Det var endvidere  

 Registertilsynets opfattelse, at registrering af oplysning om, at der var  

 sket tilbagetagelse som omhandlet af § 48, stk. 1, i lov om kreditaftaler  

 indicerer, at der forelå et forhold, som var strafbart efter straffelovens §  

 294 om selvtægt.
 Registertilsynet var på denne baggrund af den opfattelse, at den ønskede  

 registrering af oplysninger om virksomheders (herunder enkeltmandsejede  

 virksomheders) selvtægt i form af tilbagetagelse uden fogedrettens medvirken  

 ikke kunne antages at være i overensstemmelse med bestemmelserne i § 3, stk.  

 1 og 2, i lov om private registre.
Med hensyn til registrering af oplysninger om, at en person har haft en  

 bestyrelsespost i et selskab, der er gået konkurs, bemærkede  

 Registertilsynet, at tilsynet efter lov om private registre § 3, stk. 6, skal  

 give tilladelse til oprettelse af registre med henblik på at advare andre mod  

 forretningsforbindelser med eller ansættelsesforhold til en registreret.
I  

 bedømmelsen af, om en ansøgning bør imødekommes må navnlig indgå en vurdering  

 af registerets formål i forhold til den risiko for krænkelse af privatlivets  

 fred, som oprettelsen og brugen af registeret kan medføre.
 Den omhandlede registrering adskilte sig fra sædvanlig  

 kreditoplysningsvirksomhed, idet der ønskedes registreret oplysninger, som  

 måtte antages ikke alene at tjene til bedømmelse af økonomisk soliditet og  

 kreditværdighed, men som også rejste tvivl om registrerede personers evne  

 eller vilje til at drive en virksomhed på en sund og forsvarlig måde.
Registertilsynet har tidligere behandlet en ansøgning om tilladelse til  

 oprettelse af et advarselsregister over aktie- og anpartsselskaber, der er  

 gået konkurs, overgivet til tvangsopløsning eller tvangsopløst, samt disse  

 selskabers stiftere og ledelse.
Registertilsynet var ud fra en samlet  

 vurdering af registerets formål i forhold til de ulemper for den enkelte, som  

 en registrering i en del af tilfældene måtte antages at indebære, af den  

 opfattelse, at det måtte anses for overvejende betænkeligt at give tilladelse  

 til registerets oprettelse.
Der henvises til årsberetningen for 1990 afsnit  

 5.3.5.1.
 Registertilsynet fandt ikke at kunne give tilladelse til, at der i det nu  

 foreslåede advarselsregister registreredes oplysninger om personer, som havde  

 haft en post i et selskab, som var gået konkurs.
 Registertilsynet lagde herved bl.a. vægt på, at en række personer ville  

 kunne blive registreret i advarselsregisteret, uanset om den indtrufne  

 konkurs eller tvangsopløsning på nogen måde kunne lastes dem, f.eks. fordi  

 begivenheden var begrundet i ude fra kommende forhold.
 Med hensyn til offentligt tilgængelige oplysninger om konkurs, indhentet  

 fra Statstidende, bemærkede Registertilsynet dog, at sådanne oplysninger  

 ville kunne registreres som led i kreditoplysningsbureauvirksomhed, jf. lov  

 om private registre § 10, stk. 1.
For så vidt angår registrering af oplysninger om, at et firma brugte  

 opsøgende inkassoselskaber, samt om, at et firma gjorde brug af et  

 kreditoplysningsbureau, fandt Registertilsynet, at registrering og  

 videregivelse i det påtænkte advarselsregister af sådanne oplysninger ikke  

 kunne anses at tjene anerkendelsesværdige interesser, som måtte antages og  

 ikke vedrørte den registreredes betalingsevne eller -vilje, på det  

 foreliggende grundlag.
Registertilsynet lagde herved vægt på, at det forhold,  

 at et firma gør brug af opsøgende inkassoselskaber eller af indberetning til  

 et kreditoplysningsbureau, må antages at udgøre et naturligt led i almindelig  

 forretningsvirksomhed, som forudsattes lovligt udført.
 Registertilsynet meddelte på den baggrund, at det påtænkte  

 advarselsregister i den forelagte form på det foreliggende grundlag ikke  

 lovligt kunne oprettes.
 (* 1) Registertilsynets Årsberetning 1991 side 111.
