Fremsat den 11. oktober 2000 af  

 Socialministeren (Henrik Dam Kristensen) Forslag til Lov om ændring af lov om dagpenge ved  

 sygdom eller fødsel (Forlængelse af dagpengeperioden) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
 1. I § 22, stk. 1, indsættes efter nr. 1 som  

 nyt nummer:
»2)	det anses for nødvendigt at gennemføre  

 arbejdsprøvning eller andre afklarende foranstaltninger med henblik  

 på at klarlægge den sikredes arbejdsevne, således at  

 dagpengeperioden forlænges i op til 2 gange 13 uger,« Nr. 2-5 bliver herefter nr. 3-6.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Baggrunden for lovforslaget Det foreslås at udvide adgangen til at udbetale  

 sygedagpenge ud over den normale varighedsgrænse på 52 uger.
Forslaget fremsættes som led i udmøntningen  

 af aftalen mellem regeringen, SF og Enhedslisten om bl.a. forbedringer af  

 personlige tillæg, varmetillæg mv. for pensionister med små  

 indkomster ved siden af pensionen og nedsættelse af bidraget til  

 arbejdsløshedsforsikringen.
Omlægningen finansieres ved, at  

 personfradraget for personer over 18 år fastholdes uændret fra  

 2000 til 2001.
 Aftalen indebærer følgende forbedringer af de  

 personlige tillæg, herunder også varmetillæg:
 ·  

 	Indførelse af et helbredstillæg, som giver dækning af  

 en del af pensionistens udgifter til medicin og en række øvrige  

 helbredsrelaterede udgifter efter faste regler.
 ·  

 	En lempelse af beregningen af den personlige tillægsprocent samt  

 fremtidig satsregulering af aftrapningsintervallet.
 ·  

 	En ændret regulering af beløbsgrænser for  

 varmetillæg, således at varmetillæggene følger  

 udviklingen i energipriserne.
 ·  

 	En præcisering af, at kommunerne skal yde varmetillæg til  

 udgifter til varmt vand.
 For pensionister med små indkomster vil  

 ændringerne af reglerne om de personlige tillæg, herunder  

 også varmetillæg, give sikkerhed for, at tillæg til medicin  

 og en række øvrige helbredsrelaterede udgifter samt varme  

 udmåles efter ensartede regler i alle landets kommuner.
Ud over forbedringerne for pensionister indebærer  

 aftalen også, at der sker en generel nedsættelse af  

 medlemsbidragene til arbejdsløshedsforsikringen svarende til 1,2 gange  

 dagpengenes størrelse.
Formålet hermed er at øge  

 tilskyndelsen til at forsikre sig mod ledighed.
Nedsættelsen vil for  

 langt de fleste forsikrede modsvare effekten af, at personfradraget  

 fastholdes uændret i 2001.
 For modtagere af pensionstillæg, kontanthjælp  

 og introduktionsydelse samt udeboende SU-modtagere forhøjes de  

 pågældende satser med 768 kr. årligt for at kompensere for,  

 at personfradraget fastholdes uændret i 2001. Disse grupper vil  

 således opleve en større stigning i bruttoydelsen end ellers,  

 men en omtrent uændret stigning i nettoydelsen i forhold til  

 situationen uden denne pakke.
 For flertallet af danskerne vil der således ikke ske  

 nævneværdige ændringer af den disponible indkomst som  

 følge af fastfrysningen af personfradraget.
Som led i aftalen sker der endvidere en forbedring af  

 ordningen med befordringsrabat til studerende, således at der  

 også kan ydes befordringsrabat til studerende i op til 1 år  

 efter, at de har opbrugt deres SU-klip.
Der stilles dog krav om, at de  

 pågældende skal være studieaktive.
 Der indføres endvidere en ny  

 forlængelsesmulighed i sygedagpengeloven, således at  

 sygedagpengene kan forlænges med 3 måneder, hvis kommunen  

 vurderer, at der er behov for at afklare arbejdsevnen gennem aktive tilbud.  

 Og med yderligere 3 måneder, hvis der ikke er skabt tilstrækkelig  

 afklaring af arbejdsevnen inden for de første 3 måneder.
 Endelig får kommunerne pligt til, parallelt med  

 servicelovens regelsæt, at yde økonomiske og  

 socialpædagogiske fripladser i skolefritidsordningerne.
Lovforslagets indhold Formålet med lovændringen er at forlænge  

 dagpengeudbetalingen i de situationer, hvor der ikke inden  

 varighedsgrænsen er sket en sådan afklaring af  

 sygedagpengemodtagerens arbejdsevne, at der kan træffes beslutning om,  

 hvilke tilbud der kan iværksættes.
Med de nuværende  

 forlængelsesmuligheder har en række personer derfor måttet  

 overgå til kontanthjælpssystemet, fordi der ikke i løbet  

 af sygedagpengeperioden er gennemført denne afklaring.
Efter lov om dagpenge ved sygdom eller fødsel er  

 sygedagpenge en korttidsydelse, som skal søges afløst af andre  

 sociale eller arbejdsmarkedsmæssige ydelser og foranstaltninger,  

 når der ikke er udsigt til at modtageren kan blive rask og genvinde  

 arbejdsevnen.
Derfor ophører udbetalingen som udgangspunkt, når  

 der er udbetalt sygedagpenge i 52 uger i de 18 forudgående  

 kalendermåneder.
Loven indeholder i dag visse muligheder for at  

 forlænge dagpengeperioden.
Efter bestemmelsen i lovens § 22, stk. 1,  

 nr. 4 fortsætter sygedagpengemodtagere   for hvilke der er rejst sag om  

 førtidspension   med at modtage sygedagpenge, indtil der er truffet  

 afgørelse i førtidspensionssagen.
 En sag om førtidspension kan efter pensionslovens §  

 20 a normalt først påbegyndes fra det tidspunkt, hvor det  

 konstateres, at alle aktiverings-, revaliderings- og behandlingsmæssige  

 samt andre foranstaltninger har været afprøvet.
Efter lovens § 22, stk. 1, nr. 1 forlænges  

 sygedagpengene også, hvis det anses for overvejende sandsynligt, at  

 revalidering vil blive iværksat.
Det er imidlertid efter Den Sociale  

 Ankestyrelses langvarige praksis kun muligt for kommunen at anvende denne  

 forlængelsesbestemmelse, hvis der er udsigt til, at revalideringen kan  

 medføre mulighed for arbejdsplacering og tilbagevenden til  

 arbejdsmarkedet på normale vilkår.
Forlængelsesbestemmelsen kan således ikke  

 anvendes i forhold til personer, for hvem der ikke er sket en  

 tilstrækkelig afklaring af arbejdsevnen, og hvor det derfor er  

 nødvendigt at iværksætte en indsats i form af en  

 arbejdsprøvning, aktivering eller lignende, med henblik på at  

 kunne vurdere, om der f.eks. skal rejses sag om førtidspension eller  

 ske visitering til fleksjob eller anden afklarende foranstaltning.
Dette har  

 i dag givet problemer i de tilfælde, hvor kommunen ikke som led i sin  

 dagpengeopfølgning har gennemført eller har haft mulighed for  

 at iværksætte de nødvendige afklarende, aktive tilbud  

 inden varighedsgrænsen blev nået.
På denne baggrund foreslås det med virkning  

 fra 1. januar 2001 at indføre en ny forlængelsesmulighed i  

 loven, således at kommunen skal fortsætte udbetalingen af  

 sygedagpenge ud over varighedsgrænsen til personer, hvor det anses for  

 nødvendigt at gennemføre arbejdsprøvning, aktivering  

 e.l. for at skabe klarhed over, om der skal rejses sag om  

 førtidspension, visitering til fleksjob eller anden afklarende  

 foranstaltning.
Efter forslaget skal sygedagpengene forlænges med 13  

 uger og med yderligere 13 uger, hvis der ikke er skabt tilstrækkelig  

 afklaring af personens arbejdsevne inden for de første 13 uger.
 Den foreslåede forlængelsesmulighed vil give  

 kommunerne en betydelig tilskyndelse til at iværksætte den  

 fornødne afklarende indsats, mens personen modtager sygedagpenge, idet  

 udgifter til dagpenge efter den 52. uge fuldt ud finansieres af kommunerne.  

 Der vil herved ske en begrænsning i antallet af tilfælde, hvor en  

 person ved ophør af dagpengeudbetalingen skulle overgå til  

 kontanthjælpssystemet.
 Det forventes, at en væsentlig del af problemet  

 omkring en tidlig afklaring af sygedagpengemodtageres arbejdsevne vil blive  

 løst ved indførelsen af en sagsbehandlingsmetode på dels  

 førtidspensionsområdet og dels i forhold til den forebyggende  

 indsats som forudsat i henholdsvis finanslovaftalen 2000 om en  

 førtidspensionsreform og det rummelige arbejdsmarked samt aftalen om  

 kommunernes økonomi i 2001. Indførelsen af en  

 sagsbehandlingsmetode vil således sikre, at arbejdsevnekriteriet bliver  

 anvendt på en mere systematisk måde end i dag.
 Regeringen vil følge lovændringen tæt  

 for at sikre, at den foreslåede forlængelsesmulighed virker efter  

 hensigten.
Økonomiske konsekvenser for det offentlige Forslaget skønnes at medføre en merudgift  

 til sygedagpenge på 118,7 mill. kr. (pl-01) og en mindreudgift til  

 kontanthjælp på 39,4 mill. kr. (pl-01). Den samlede offentlige  

 merudgift skønnes dermed at blive 79,4 mill. kr. årligt fra 2001  

 og fremover.
 Den samlede offentlige merudgift fordeler sig med 99,0  

 mill. kr. til kommunerne og -19,7 mill. kr. til staten.
 Den samlede offentlige nettoudgift efter skat  

 skønnes at blive 48,3 mill. kr. årligt fra 2001 og fremover.
 De økonomiske konsekvenser af lovforslaget skal  

 forhandles med de kommunale parter.
Administrative konsekvenser for det offentlige Lovforslaget skønnes alene at ville medføre  

 mindre administrative konsekvenser for kommunerne.
Økonomiske og administrative konsekvenser for erhvervslivet Forslaget har ingen økonomiske eller administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser /  

 Mindreudgifter Negative konsekvenser / Merudgifter Økonomiske konsekvenser for stat,  

 kommuner og amtskommuner Statslig mindreudgift til kontanthjælp  

 på 19,7 mill. kr. i 2001 og fremefter.
Kommunal mindreudgift til kontanthjælp på 19,7  

 mill. kr. i 2001 og fremefter Kommunal merudgift til sygedagpenge på  

 118,7 mill. kr. i 2001 og fremefter.
Administrative konsekvenser for stat,  

 kommuner og amtskommuner - Mindre administrative konsekvenser for  

 kommunerne Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige  

 konsekvenser - - Administrative konsekvenser for  

 borgerne - - Forholdet til EU-retten Lovforslaget indeholder ikke EU-retlige  

 aspekter Bilag Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
§ 22. Udbetalingen af dagpenge ophører,  

 når der er udbetalt dagpenge eller løn under sygdom for mere end  

 52 uger i de 18 forudgående kalendermåneder, medmindre Stk. 2-4.
 1. I § 22, stk. 1, indsættes efter  

nr. 1 som nyt nummer:
» Nr. 2-5 bliver herefter nr. 3-6.
