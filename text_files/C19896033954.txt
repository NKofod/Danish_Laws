En præst kan begære sager vedrørende præsteboliger optaget på  

 menighedsrådsmødets dagsorden, uanset at præster ikke kan deltage i  

 forhandlinger og afstemning i sager vedrørende præsteboliger, jfr. § 14, stk.  

 1 i lov om menighedsråd Kirkeministeriets skrivelse af 11. juli 1989 til fru Annelise Prien.
 I anledning af Deres telefoniske forespørgsel om, hvorvidt en præst vil  

 kunne forlange et punkt vedrørende præsteboligen optaget på dagsordenen for  

 et menighedsrådsmøde, skal man meddele, at den i § 14 i lov om menighedsråd  

 indeholdte begrænsning i præsternes adgang til at deltage i forhandling og  

 afstemning i menighedsrådet i sager vedrørende præsteboliger efter  

 ministeriets opfattelse ikke udelukker, at en præst på linie med de øvrige  

 medlemmer af rådet kan begære sager vedrørende præsteboliger optaget på  

 dagsordenen.
 Opmærksomheden henledes i denne forbindelse på, at det i bemærkningerne  

 til lovforslaget er anført, at det forudsættes, at præsten får lejlighed til  

 under sagens behandling i menighedsrådet af fremføre sine synspunkter og  

 bidrage med faktiske oplysninger for at tilvejebringe det  

 beslutningsgrundlag, som de øvrige medlemmers forhandling og afstemning  

 baseres på, jf. ministeriets cirkulære af 14. september 1984 om lov om  

 menighedsråd.
