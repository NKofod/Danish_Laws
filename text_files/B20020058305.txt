Bekendtgørelse om ændring af  

 bekendtgørelse om forældrebetaling for ophold i dagtilbud til  

 børn § 1 I bekendtgørelse nr. 1166 af 29. december 1999 om  

 forældrebetaling for ophold i dagtilbud til børn foretages  

 følgende ændringer:
 1. § 7, stk. 1-4, affattes således:
» Stk. 2. Kommunen fastsætter en  

 ansøgningsfrist for forældre, som søger et barn optaget i  

 dagtilbud i direkte forlængelse af barselsorlov, jf. § 7, stk. 2, i lov  

 nr. 141 af 25. marts 2002 om ligebehandling af mænd og kvinder med  

 hensyn til beskæftigelse og barselsorlov.
For at opfylde  

 pasningagarantien for forældre, der søger om plads inden for den  

 fastsatte frist, skal kommunen tilbyde en plads senest 4 uger efter  

 forældrenes ansøgning om en plads.
Kommunen er dog tidligst  

 forpligtet til at tilbyde en plads, når barnet er 30 uger.
Stk. 3. Hvis forældrene overskrider  

 ansøgningsfristen efter stk. 2, kan kommunen forlænge perioden,  

 inden for hvilken kommunen skal tilbyde en plads, med en periode svarende til  

 overskridelsen.
Barnet skal dog være sikret en plads senest 3  

 måneder efter afholdelse af barselsorlov.
For tilflyttere, der  

 søger om plads efter udløb af ansøgningsfristen efter  

 stk. 2, skal barnet være sikret en plads senest 3 måneder efter  

 afholdelse af barselsorlov.
Stk. 4. I andre situationer end efter stk. 2 og 3,  

 herunder afholdelse af udskudt barselsorlov efter § 7, stk. 3-5, i lov nr.  

 141 af 25. marts 2002 om ligebehandling af mænd og kvinder med hensyn  

 til beskæftigelse og barselsorlov, skal barnet være sikret en  

 plads senest 3 måneder efter ansøgningstidspunktet.« § 2 Bekendtgørelsen træder i kraft den 1. august 2002.
