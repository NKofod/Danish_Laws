 Da der er konstateret en varierende praksis vedrørende kontering af  

 udgifter til ekskursioner, fastsættes følgende retningslinjer:
 1. Alle udgifter til transport, indkvartering  

 (hytteleje o. lign.) m. v., der af institutionerne afholdes i forbindelse med  

 elevers/studerendes deltagelse i ekskursioner, herunder lejrskoleophold og  

 studierejser til udlandet, konteres som tilskud (konto 53). Dette gælder også  

 i de tilfælde, hvor institutionerne efter gældende regler selv direkte  

 afholder udgifter til transport, logi m. v., og uanset om disse udgifter  

 dækkes fuldt ud.
 Eventuelle betalinger fra elever/studerende for deltagelse i ekskursioner  

 skal krediteres kontoen.
 Bestemmelsen har virkning fra 1. januar 1980.
 2. Udgifter i forbindelse med læreres deltagelse i  

 ekskursioner for elever/studerende konteres under standardkonto 07.  

 Tjenesterejser og befordring.
 3. Bestemmelserne gælder for alle  

 uddannelsesinstitutioner under undervisningsministeriet, hvor staten afholder  

 alle driftsudgifter, samt for handelsskoler og tekniske skoler for så vidt  

 angår ekskursioner for efg-elever.
Undervisningsministeriet, den 3.  

 december 1979 P.M.V.
 E.B.
