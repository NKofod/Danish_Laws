Bekendtgørelse om betaling for kontrol med autoriserede  

 laboratorier I medfør af § 1, stk. 3, nr. 11, i lov om  

 foderstoffer, jf. lovbekendtgørelse nr. 80 af 2. februar 2000, og § 1,  

 stk. 3, nr. 7, i lov om gødning og jordforbedringsmidler m.m., jf.  

 lovbekendtgørelse  

 nr. 853 af 25. september 1996, samt efter bemyndigelse fastsættes:
 § 1.  

  

 Laboratorier, der ansøger om autorisation efter bekendtgørelse om  

 autoriserede  

 laboratorier, skal betale et anmeldelsesgebyr på 5.200 kr. til dækning af  

 Plantedirektoratets udgifter ved behandling af ansøgningen og meddelelse af  

 autorisation.
 Stk. 2.  

  

 Autoriserede laboratorier skal betale afgift som fastsat i stk. 3 til  

 dækning af Plantedirektoratets udgifter i finansåret 2005 til administration  

 og  

 kontrol m.m. i henhold til den bekendtgørelse, der er nævnt i stk. 1.
 Stk. 3.  

  

 Afgiften er  

 fastsat til:
1)  

 	  

 en årlig grundafgift  

 på 5.800 kr., og 2)  

 	  

 en omsætningsafgift  

 på 31 kr. pr. omsat t.kr.
 Stk. 4.  

  

 Laboratorier,  

 der udfører analyser efter bekendtgørelse om autoriserede laboratorier i  

 deres  

 udenlandske afdelinger, skal dække Plantedirektoratets omkostninger til  

 tilsynsbesøg  

 på de udenlandske  

 afdelinger efter Finansministeriets cirkulære om satsregulering for  

 tjenesterejser.
 Stk. 5.  

  

 Afgifter og  

 gebyrer tillægges merværdiafgift.
 § 2.  

  

 Laboratorier, der kun er autoriseret en del af finansåret, kan ikke kræve  

 tilbagebetaling eller afkortning af grundafgiften.
 § 3.  

  

 Autoriserede laboratorier skal hvert år efter anmodning fra  

 Plantedirektoratet  

 og inden den frist, direktoratet fastsætter, meddele direktoratet de  

 oplysninger om deres omsætning inden for autorisationen i det senest  

 afsluttede  

 finansår, der er nødvendige for beregning af omsætningsafgiften.
Stk. 2.  

  

 For  

 laboratorier, der autoriseres, beregnes omsætningsafgiften det første år på  

 grundlag af laboratoriets oplysninger om den forventede årlige omsætning  

 inden  

 for autorisationen.
Oplysningerne skal meddeles direktoratet i forbindelse  

 med  

 ansøgningen om autorisation.
 Stk. 3.  

  

 For  

 laboratorier, der afmelder deres autorisation, beregnes omsætningsafgiften på  

 grundlag af laboratoriets oplysninger om omsætningen inden for autorisationen  

 i  

 den forløbne del af finansåret.
 Stk. 4.  

  

 Undlader en  

 virksomhed at meddele direktoratet de nødvendige oplysninger inden den  

 fastsatte  

 frist, fastsætter direktoratet beregningsgrundlaget for afgiften  

 skønsmæssigt.
 § 4.  

  

 Afgifter og gebyrer forfalder ved påkrav, og betaling skal ske senest 30 dage  

 efter fakturaens dato.
 Stk. 2.  

  

 Betales  

 forfaldne afgifter ikke rettidigt, skal der betales en årlig rente svarende  

 til  

 renten i henhold til rentelovens § 5. Den tillagte rente udgør dog mindst 50  

 kr.
 Stk. 3.  

  

 For  

 erindringsskrivelser betales et gebyr på 100 kr.
 Stk. 4.  

  

 Der er  

 udpantningsret for gebyrer, afgifter og renter.
 § 5.  

  

 Dækker opkrævede afgifter ikke Plantedirektoratets udgifter, kan direktoratet  

 indregne det manglende beløb ved fastsættelsen af afgiftssatser for følgende  

 finansår.
 Stk. 2.  

  

 Overstiger  

 opkrævede afgifter Plantedirektoratets udgifter, kan direktoratet indregne  

 det  

 overskydende beløb ved fastsættelsen af afgiftssatser for følgende finansår.
 § 6.  

  

 Bekendtgørelsen træder i kraft den 1. januar 2005.
 Stk. 2.  

  

 Bekendtgørelse nr. 163 af 20. marts 2002  

 om betaling for kontrol med autoriserede laboratorier ophæves.
