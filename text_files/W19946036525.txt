 Revisor udarbejdede en forpagtningskontrakt der således bindene  

 fastlagde retsstillingen mellem parterne og således kunne anvendes som  

 dokumentation overfor trediemand Idømt bøde 5000 kr.
 Udskrift af Revisornævnets kendelsesprotokol.
År 1994, den 3. januar blev der i sagen j.nr. 93-7.400, statsautoriseret  

 revisor Bjarne Bertelsen afsagt sålydende K E N D E L S E Under denne sag har Foreningen af Statsautoriserede Revisorer i skrivelse  

 af 29. januar 1993 anmodet Revisornævnet om at tage stilling til, om  

 statsautoriseret revisor Bjarne Bertelsen ved sin virksomhed som revisor i  

 forbindelse med udarbejdelse af forpagtningskontrakter og lejeaftaler mellem  

 koncernselskaber med Restaurant Italia Holding ApS har handlet i strid med §  

 10, stk. 2, i lov om statsautoriserede revisorer, jf. lovbekendtgørelse nr.  

 321 af 18. maj 1993.
 Foreningen af Statsautoriserede Revisorer har endvidere i skrivelse af 15.  

 marts 1993 anmodet Revisornævnet om at tage stilling til, om statsautoriseret  

 revisor Bjarne Bertelsen har handlet i strid med § 9 i ovennævnte lov om  

 statsautoriserede revisorer, i forbindelse med revisionsvirksomhed med  

 kontorsted i København.
 Indklagede er født 30. september 1952 og er beskikket som statsautoriseret  

 revisor 28. februar 1986. Han er partner i revisionsfirmaet Krogh &  

 Ronald I/S, Århus.
 Klagepunkterne har været behandlet i udvalget for god revisorskik under  

 Foreningen af Statsautoriserede Revisorer.
 ad klagepunkt 1. - revisorlovens § 9.
 Mellem revisionsfirmaet Krogh & Ronald og revisionsfirmaet Poul Gabe  

 og Partnere, København, blev der den 15. november 1989 etableret et  

 interessentskab med kontorsted på sidstnævnte firmas adresse i København fra  

 1. januar 1990. Til ansvarlig leder blev udpeget en statsautoriseret revisor  

 fra revisionsfirmaet Poul Gabe og Partnere.
I løbet af 1990 blev der indgået aftale om at fusionere Krogh & Ronald  

 og Gabe og Partnere.
Fusionsaftalen blev imidlertid opsagt 20. november 1990  

 af Gabe og Partnere med virkning fra 1. januar 1991. Opsigelsen beroede på,  

 at Krogh & Ronald havde udfærdiget brochurer i strid med aftalen med  

 fusionspartneren.
 Der foreligger ikke oplysning om, hvorvidt det nævnte kontorsted blev  

 anmeldt til Erhvervs- og Selskabsstyrelsen for perioden 1. januar 1990 til  

 31. december 1990.
I tiden efter 1. januar 1991 angav revisionsfirmaet Krogh & Ronald på  

 sit brevpapir fortsat at have et kontorsted i København, men uden angivelse  

 af en adresse.
Ved skrivelse af 9. april 1992 anmeldte indklagede efter sine  

 oplysninger til sagen til Erhvervs- og Selskabsstyrelsen et forretningssted  

 for revisionsfirmaet med adresse, »att: statsautoriseret revisor Bjarne  

 Bertelsen, Frederiks Holms Kanal 2, 1220 K«.
Erhvervs- og  

 Selskabsstyrelsen har dog ikke været i stand til at bekræfte modtagelsen af  

 indklagedes anmeldelse.
 Der foreligger ikke oplysning om, at revisionsfirmaet drev virksomhed i  

 perioden fra 1. januar 1991 til anmeldelsen til Erhvervs- og  

 Selskabsstyrelsen den 9. april 1992.
 ad klagepunkt 2. - revisorlovens § 10, stk. 2.
 Det fremgår af klageskrivelsen af 29. januar 1993, at indklagede over for  

 foreningens udvalg for god revisorskik »har erkendt at have udarbejdet  

 forpagtningskontrakter og lejeaftaler«.
 Der er i sagen fremlagt et dokument, der i overskriften er betegnet  

 forpagtningskontrakt, dateret 1. september 1989, mellem Ristorante Italia  

 Århus Holding ApS og selskabet Det Italienske Spisehus ApS på den ene side og  

 selskabet Ristorante Italia Århus ApS på den anden side, samt en kontrakt,  

 dateret 1. januar 1990, hvor Det Italienske Spisehus ApS overdrager sine  

 lejerettigheder m.m. til Restaurant Italia Holding ApS.
 Under sagen har indklagedes advokat, Carsten Fode, 29. april 1993 afgivet  

 redegørelse i henhold til § 8, stk.1, i bekendtgørelsen for Revisornævnet  

 samt en supplerende redegørelse af 17. juni 1993, sidstnævnte efter at have  

 gjort sig bekendt med Revisornævnets afgørelser af 1. april 1993 vedrørende  

 overtrædelse af § 10, stk. 2 i lov om statsautoriserede revisorer, og den for  

 registrerede revisorer tilsvarende bestemmelse i § 1, i  

 virksomhedsbekendtgørelsen for registrerede revisorer, jf. § 8, stk. 2, i lov  

 om registrerede revisorer, jf. lovbekendtgørelse nr. 57 af 19. januar 1989.
 Sagen er mundtligt forhandlet på nævnets møde 9. december 1993, hvor  

 indklagede gav møde med sin advokat.
Indklagede har forklaret, at der ikke var medarbejdere på kontorstedet i  

 København.
Revisionsfirmaet havde lejet sig ind hos et andet revisionsfirma,  

 således at der ophængtes et navneskilt på døren, der angav Krogh &  

 Ronalds kontorsted.
Indklagede arbejdede fortsat i Århus på hovedkontoret,  

 hvis leder er statsautoriseret revisor P.
Krogh Petersen.
Der blev etableret  

 kontakt til indklagede ved hjælp af en telefonslynge, og der blev kun afholdt  

 1 eller 2 møder på kontorstedet i København.
Disse møder blev ledet af  

 indklagede.
Revisonsfirmaet har siden opgivet at drive virksomhed fra  

 kontorstedet, der således er nedlagt.
Indklagede har vedrørende sagens andet klagepunkt forklaret, at han i  

 forbindelse med sin revision af klienten Fulvio Capuzzis forskellige  

 selskabers regnskaber (»Italia-koncernen«) fandt det nødvendigt med  

 dokumentation af nogle mellem selskaberne indgåede aftaler.
Han anmodede  

 således om dokumentation af vilkårene i en aftale om forpagtning mellem  

 Ristorante Italia Århus Holding ApS og Det Italienske Spisehus ApS på den ene  

 side og Ristorante Italia Århus ApS.
 Indklagedes anmodning skyldtes kravet i Revisionsvejledning 5, punkt 1.3,  

 der lyder:
»For at begrænse mulighederne for misforståelser er det som  

 hovedregel nødvendigt, at en række af de oplysninger, revisor indhenter,  

 afgives af virksomhedens ledelse i skriftlig form.
Erklæringen vil kunne  

 erstattes af et af klient og revisor godkendt referat af møder, i hvilke de  

 spørgsmål, revisor har stillet, er blevet behandlet og besvaret.« Der var imidlertid ikke udarbejdet forpagtningsaftaler eller andet  

 skriftligt materiale, fordi hovedanpartshaveren i koncernens selskaber var  

 samme person.
Hovedanpartshaveren dikterede derfor på indklagedes kontor  

 aftalen, der blev renskrevet og underskrevet, og aftalen indgik derefter i  

 indklagedes arbejdspapirer.
Der er ikke faktureret for aftalen, og den er  

 ikke blevet udleveret til andre.
 Indklagede benægter at have medvirket ved indgåelsen af en lejekontrakt.
Han har erkendt, at han ikke plejer at lave arbejdspapirer på den i dette  

 tilfælde anvendte måde.
Alle Fulvio Capuzzis selskaber er momsregistreret  

 samlet, og den oprettede kontrakt har heller ikke været anvendt overfor  

 skattevæsenet.
Indklagede har erkendt, at kontrakten fastlægger forholdet  

 mellem selskaberne på en måde, der må anses for juridisk bindende.
Indklagedes advokat har i sin redegørelse af 29. april 1993 gjort  

 gældende, at angivelsen af København på firmaets brevpapir i tiden efter 1.  

 januar 1991 og indtil anmeldelsen til Erhvervs-og Selskabsstyrelsen ikke er  

 en overtrædelse af § 9 i lov om statsautoriserede revisorer, fordi der ikke  

 er angivet en bestemt adresse.
Da der heller ikke var nogen aktivitet i  

 København i denne periode, har der ikke været tale om et kontorsted.
Først da  

 der var blevet etableret et kontorsted i Frederiksholms Kanal, blev dette  

 anmeldt til Erhvervs- og Selskabsstyrelsen i overensstemmelse med den nævnte  

 lovbestemmelses stk. 2.
Indklagedes advokat har vedrørende sagens andet klagepunkt gjort gældende,  

 at advokatvirksomhed i § 10, stk. 2, i lov om statsautoriserede revisorer,  

 »skal fortolkes i overensstemmelse med retsplejeloven og de indenfor  

 revisorbranchen faktisk eksisterende forhold.« Da revisorloven ikke  

 fastsætter nærmere regler for, hvad begrebet advokatarbejde omfatter, må  

 begrebet forstås med udgangspunkt i advokaters eneret i henhold til  

 retsplejeloven »til at udføre retssager for andre, herunder møde i  

 retten som fuldmægtig for sagens parter.« Begrebet advokatarbejde  

 »i revisorlovens forstand« må derfor i følge advokaten fortolkes  

 »i lyset af«, at der af revisorer udøves »virksomhed af  

 rådgivende og anden karakter, som ligger langt udenfor begrebet  

 revision.« Indklagedes advokat bestrider imidlertid, at indklagede » har  

 udfærdiget kontrakter eller andet, som på nogen måde kan opfattes som  

 advokatarbejde i nærværende sag.« De udfærdigede dokumenter er  

 »interne arbejdsdokumenter/dokumentation i henhold til  

 Revisionsvejledning nr. 5, punkt 1.3«, der er kommet til eksistens under  

 møder hos indklagede, hvorfor de er skrevet på indklagedes kontor, men  

 indholdet er bestemt af klienten, og der er ikke af indklagede »udøvet  

 nogen form for juridisk rådgivning i forbindelse med formuleringen af  

 dokumenterne....«.
 Revisiornævnet skal udtale:
Den omstændighed, at revisionsfirmaet angav København på sit brevpapir i  

 en periode, hvor det ikke havde et kontorsted i denne by, og derfor heller  

 ikke angav en adresse, er ikke en overtrædelse af bestemmelserne i § 9 i lov  

 om statsautoriserede revisorer.
Efter det oplyste har der ikke været ansat  

 medarbejdere på det i Frederiksholms Kanal etablerede kontorsted, som blev  

 ledet af indklagede.
Indklagede havde ikke lederfunktion i firmaets  

 hovedkontor i Århus.
På denne baggrund finder nævnet, at indklagede kan  

 frifindes for dette klagepunkt.
Ved behandlingen af det andet klagepunkt i sagen, stillingtagen til, om  

 indklagede har handlet i strid med § 10, stk. 2, i lov om statsautoriserede  

 revisorer, lægger nævnet til grund, at han under sit arbejde som revisor har  

 været klienten Fulvio Capuzzi behjælpelig med udfærdigelsen af de fremlagte  

 dokumenter.
Efter klageskrivelsens indhold tager nævnet dog alene stilling  

 til spørgsmålet, om udfærdigelsen af forpagtningskontrakten må antages at  

 falde udenfor de opgaver, som en statsautoriseret revisor i medfør af  

 bekendtgørelse nr. 125 af 28. februar 1989 § 1 må beskæftige sig med, og ind  

 under den form for rådgivningsvirksomhed, der traditionelt varetages af  

 advokater.
 Uanset i hvilke sammenhænge dokumentet har været anvendt, finder nævnet,  

 at det med bindende fastlæggelse af parternes retstilling overfor hinanden i  

 påkommende tilfælde har kunnet anvendes fx som dokumentation i skattemæssige  

 forhold, hvorved det har en videre betydning end blot som et af indklagedes  

 arbejdspapirer.
 Som følge heraf anser nævnet indklagedes medvirken ved dokumentets  

 tilblivelse som en virksomhed, han ikke må udføre som statsautoriseret  

 revisor.
Ved således at have tilsidesat de pligter, som stillingen medfører, findes  

 indklagede at have forskyldt en bøde i medfør af § 19, stk. 1 i lov om  

 statsautoriserede revisorer.
Bøden fastsættes til 5000,- kr.
 Thi bestemmes:
 Statsautoriseret revisor Bjarne Bertelsen pålægges en bøde på 5000,- kr.
Henning Kjær Udskriftens rigtighed bekræftes.
 Revisornævnet, den 3. januar 1994.
Winkler Kromann, sekr.
