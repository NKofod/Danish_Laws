Nr LSF 158 Forslag til Lov om ændring af lov om arbejdsskadeforsikring (Overflytning  

 af de forsikringstekniske funktioner fra Sikringsstyrelsen til  

 Forsikringstilsynet m.v.) Fremsat af socialministeren (Mimi Stilling Jakobsen) den 14. januar 1987 § 1 I lov om erstatningsansvar, jf. lovbekendtgørelse nr. 904 af 15.
december 1986, som ændret ved lov nr. 142 af 25. marts 1987, foretages følgende ændringer:
 1. § 42 affattes således:
»§ 42. Forsikringspligtige arbejdsgivere skal overføre deres risiko efter loven til et forsikringsselskab eller et forsikringsforbund, jf. § 49, der er godkendt af Forsikringstilsynet.« 2. I § 45 ændres »godkendt forsikringsselskab« til:
 »forsikringsselskab, der er godkendt af Forsikringstilsynet«.
 3. § 46 affattes således:
»§ 46. De beløb, der forskudsvis er udlagt af Sikringsstyrelsen efter § 5, stk. 3, § 6, stk. 3, § 44, stk. 4, og § 48, stk. 1 og 4, forrentes med en årlig rente, der svarer til gennemsnittet af den af Nationalbanken opgjorte dag-til-dag pengemarkedsrente.
De nærmere regler for beregningen af renten fastsættes af chefen for Sikringsstyrelsen.« 4. § 47 affattes således:
»§ 47. De forsikringsselskaber, der er godkendt af Forsikringstilsynet, skal inden 3 måneder efter udløbet af regnskabsåret indsende meddelelse til Sikringsstyrelsen om præmieindtægten i det forløbne år.« 5. § 48 affattes således:
»§ 48. Tages et forsikringsselskabs bestand af arbejdsskadeforsikringer under administration efter lov om forsikringsvirksomhed, skal samtlige skader, der anmeldes efter datoen for beslutningen om at sætte bestanden under administration, oversendes til Sikringsstyrelsen.
 Stk. 2. Såfremt senere foretagne reguleringer af lovens ydelser, jf.
§ 38, medfører udgifter, som selskabet ikke hæfter for, afholdes disse forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3.
Stk. 3. Med virkning fra 3-årsdagen for beslutningen om at tage bestanden under administration overtager Sikringsstyrelsen afviklingen af de skader, for hvilke selskabet hæfter, herunder tilkendte løbende ydelser.
Samtidig overdrages til Sikringsstyrelsen kapitaler, som selskabet har reserveret, og som vedrører selskabets bestand af forsikringer efter loven på tidspunktet for beslutningen om at tage bestanden under administration.
Stk. 4. De udgifter, der følger af skadernes afvikling, betales forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3. De overdragne kapitaler fordeles efter samme regler.« 6. § 49, stk. 5, § 50 og § 51 ophæves.
 7. § 52, stk. 2, sidste pkt., affattes således:
»Inden udgangen af september måned giver styrelsen de bidragspligtige meddelelse om størrelsen af bidraget, der skal indbetales inden udgangen af oktober måned.« § 2 Stk. 1. Loven træder i kraft den 1. maj 1987.
 Stk. 2. § 1, nr. 1, 2 og 4-6, har dog virkning fra 1. januar 1987.
Oprindeligt fremsat lovforslag Blad nr 436 § 1 I lov nr. 79 af 8. marts 1978 om arbejdsskadeforsikring som senest ændret ved § 30 i lov nr. 228 af 23. maj 1984 om erstatningsansvar foretages følgende ændringer:
 1. § 42 affattes således:
»§ 42. Forsikringspligtige arbejdsgivere skal overføre deres risiko efter loven til et forsikringsselskab eller et forsikringsforbund, jf. § 49, der er godkendt af Forsikringstilsynet.«.
 2. I § 45 ændres »godkendt forsikringsselskab« til:
 »forsikringsselskab, der er godkendt af Forsikringstilsynet«.
 3. § 46 affattes således:
»§ 46. De beløb, der forskudsvis er udlagt af Sikringsstyrelsen efter § 5, stk. 3, § 6, stk. 3, § 44, stk. 4 og § 48, stk. 1 og 4, forrentes med en årlig rente, der svarer til gennemsnittet af den af Nationalbanken opgjorte dag-til-dag pengemarkedsrente.
De nærmere regler for beregningen af renten fastsættes af chefen for Sikringsstyrelsen.«.
 4. § 47 affattes således:
»§ 47. De forsikringsselskaber, der er godkendt af Forsikringstilsynet, skal inden 3 måneder efter udløbet af regnskabsåret indsende meddelelse til Sikringsstyrelsen om præmieindtægten i det forløbne år.«.
 5. § 48 affattes således:
»§ 48. Tages et forsikringsselskabs bestand af arbejdsskadeforsikringer under administration efter lov om forsikringsvirksomhed, skal samtlige skader, der anmeldes efter datoen for beslutningen om at sætte bestanden under administration, oversendes til Sikringsstyrelsen.
 Stk. 2. Såfremt senere foretagne reguleringer af lovens ydelser, jf.
§ 38, medfører udgifter, som selskabet ikke hæfter for, afholdes disse forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3.
Stk. 3. Med virkning fra 3-årsdagen for beslutningen om at tage bestanden under administration overtager Sikringsstyrelsen afviklingen af de skader, for hvilke selskabet hæfter, herunder tilkendte løbende ydelser.
Samtidig overdrages til Sikringsstyrelsen kapitaler, som selskabet har reserveret, og som vedrører selskabets bestand af forsikringer efter loven på tidspunktet for beslutningen om at tage bestanden under administration.
Stk. 4. De udgifter, der følger af skadernes afvikling, betales forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3. De overdragne kapitaler fordeles efter samme regler.«.
 6. § 49, STK. 5, § 50 OG § 51 ophæves.
 7. § 52, STK. 2, SIDSTE PKT. affattes således:
»Inden udgangen af september måned giver styrelsen de bidragspligtige meddelelse om størrelsen af bidraget, der skal indbetales inden udgangen af oktober måned.«.
§ 2 Stk. 1. Loven træder i kraft den 1. april 1987.
 Stk. 2. § 1, nr. 1, 2 og 4-6, har dog virkning fra 1. januar 1987.
BEMÆRKNINGER TIL LOVFORSLAGET ALMINDELIGE BEMÆRKNINGER Lov nr. 79 af 8. marts 1978 om arbejdsskadeforsikring (Folketingstidende 1977-78, 2. samling, sp. 498, 800, 6740, 7068; tillæg A, sp. 887; tillæg B, sp. 315, sp. 483; tillæg C, sp. 225).
Lovforslaget fremsættes samtidig med Industriministeriets forslag til ændring af lov om forsikringsvirksomhed som følge af overflytningen af de forsikringstekniske funktioner fra Sikringsstyrelsen til Forsikringstilsynet.
Lovforslaget omfatter endvidere forslag til ændrede forrentningsbestemmelser af de beløb, som Sikringsstyrelsen forskudsvis lægger ud for forsikringsselskaberne.
På baggrund af debatten om forsikringsselskabernes indtægter og udgifter ved arbejdsskadeforsikringen ændrede socialministeren i slutningen af 1985 reglerne for selskabernes indtægter og udgifter på dette område.
I forbindelse hermed nedsattes i januar 1986 et udvalg.
Udvalget skulle bl.a. udrede de faktiske forhold med hensyn til forsikringsselskabernes hidtidige og fremtidige indtjeningsforhold, stille forslag til den fremtidige præmiefastsættelse samt foretage en gennemgang af de forsikringstekniske funktioner i arbejdsskadeforsikringen med henblik på, hvor disse bedst kunne placeres.
Ydelserne efter arbejdsskadeforsikringsloven finansieres gennem arbejdsgivernes præmiebetaling til forsikringsselskaber, der godkendes af Socialministeriet (Sikringsstyrelsen).
Sikringsstyrelsen træffer afgørelse i sagerne efter arbejdsskadeforsikringsloven og giver meddelelser til selskaberne om udbetaling af ydelserne efter loven til de arbejdsskadede.
Sikringsstyrelsen fører endvidere tilsyn med de godkendte forsikringsselskabers administration af arbejdsskadeforsikringen.
Udvalget om forsikringsselskabernes administration af arbejdsskadeforsikringen afgav betænkning i juni 1986 (betænkning nr. 1077) med bl.a. forslag til en samling af tilsynsfunktionerne i Forsikringstilsynet.
Lovforslaget omfatter alene overflytningen af de forsikringstekniske funktioner.
Dog skal Sikringsstyrelsen fortsat omregne en løbende ydelse til en kapitalerstatning efter arbejdsskadeforsikringslovens § 39, stk. 4. Det bemærkes, at spørgsmål om kapitalisering vil blive behandlet i et kommende udvalgsarbejde om arbejdsskadeforsikringsloven.
Sikringsstyrelsen skal fortsat behandle sagerne om ydelser efter loven med ankeadgang til Den Sociale Ankestyrelse.
Der henvises om de hidtidige forsikringstekniske funktioner i Sikringsstyrelsen og om de økonomiske og personalemæssige konsekvenser ved den foreslåede overflytning til det lovforslag, som industriministeren samtidigt har fremsat.
Udvalget har endvidere i betænkningen peget på visse forbedringer af ydelserne efter arbejdsskadeforsikringsloven til de arbejdsskadede.
Regeringen har lagt vægt på, at tilsynet med forsikringsselskabernes administration af arbejdsskadeforsikringen kan overføres til Forsikringstilsynet med virkning for regnskabsåret 1986 samtidig med, at der indføres nye regler for selskabernes regnskabsaflæggelse, præmiefastsættelse m.v.
Det har derfor været nødvendigt at udskille lovforslaget om overflytningen af de forsikringstekniske funktioner til forsikringstilsynet fra lovforslaget om forbedringerne på ydelsessiden, der blev fremsat den 26. november 1986.
Forslaget omfatter som nævnt også forslag til indførelse af en forrentning af de beløb, som Sikringstyrelsen lægger ud for forsikringsselskaberne til dækning af ydelserne til de arbejdsskadede.
Herudover omfatter forslaget en nedsættelse af indbetalingsfristen for administrationsbidragene til Sikringsstyrelsen og Den Sociale Ankestyrelses administration af loven.
Forrentningen er beregnet til at give staten en indtægt på ca. 4,1 mill. kr. i 1987 og fremover ca. 5,5 mill. kr. årlig.
Ved nedsættelsen af indbetalingsfristen er rentebesparelsen anslået til 1,6 mill. kr. årlig.
Der henvises til nr. 3 og 7 i bemærkningerne til lovforslagets enkelte bestemmelser.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 Ændringen er en følge af, at Forsikringstilsynet fremover godkender forsikringselskaber, der ønsker at drive arbejdsskadeforsikringsvirksomhed, efter lov om forsikringsvirksomhed.
Der henvises til nr. 6 om forsikringsforbundene.
Til nr. 2 Ændringen er redaktionel som følge af, at godkendelse af forsikringsselskaberne fremover sker i forsikringstilsynet.
Bestemmelsen svarer til forslaget til § 210 a i forslag til lov om ændring af lov om forsikringsvirksomhed.
Til nr. 3 Efter §§ 5, 6, 44 og § 48, stk. 1 og 2 udbetaler Sikringsstyrelsen i visse tilfælde forskudsvis for forsikringsselskaberne og forsikringsforbundene erstatningerne til de arbejdsskadede.
Sådan forskudsvis udbetaling anvendes fx., når arbejdsgiveren ikke har opfyldt sin forsikringspligt, eller når arbejdsgiveren ikke kan udpeges, samt når en erhvervssygdomsramt har pådraget sig sygdommen under arbejdet hos flere forskellige arbejdsgivere.
Disse forskudsvise udlæg har hidtil ikke været forrentet af selskaberne.
Finansministeriet har henstillet, at renten fastsættes til dag-til-dag pengemarkedsrenten.
Med forslaget imødekommes henstillingen.
Til nr. 4 Forsikringsselskaberne har hidtil efter socialministeriets godkendelsesbetingelser efter § 46 haft pligt til at indberette præmieindtægternes størrelse. § 46 foreslås ophævet som følge af, at godkendelse af selskaberne til at drive arbejdsskadeforsikringsvirksomhed fremover gives af Forsikringstilsynet.
Sikringsstyrelsen skal fortsat anvende præmieindtægternes størrelse til at fordele styrelsens udgifter til forskudsvise udlæg efter §§ 5, 6 og 44 mellem selskaberne.
Som følge heraf foreslås en selvstændig hjemmel for Sikringsstyrelsen til at kræve oplysningerne om præmieindtægterne hos selskaberne.
Til nr. 5 Ændringen er redaktionel som følge af den foreslåede overflytning til lov om forsikringsvirksomhed.
Til nr. 6 Ændringerne er redaktionelle som følge af den foreslåede overflytning.
Der henvises til bemærkningerne til bestemmelserne i § 210 a, § 210 e og § 210 f i forslaget til lov om ændring af lov om forsikringsvirksomhed.
Ulykkesforsikringsforbundene, der i lov om forsikringsvirksomhed betragtes som forsikringsselskaber, skal fremover godkendes som sådanne af forsikringstilsynet.
Arbejdsskadeforsikringsloven afgrænser herefter alene den forsikringsberettigede personkreds og den forsikringspligtige arbejdsgiver i forbundene for fiskeri og for søfart.
Bestemmelserne herom bevares derfor i arbejdsskadeforsikringsloven.
Til nr. 7 Indbetalingsfristen for det årlige bidrag til Sikringsstyrelsens og Den Sociale Ankestyrelses udgifter ved administrationen af loven foreslås nedsat fra 3 måneder til 1 måned for at sikre staten mod rentetab.
TIL § 2 Udvalget om forsikringsselskabernes administration af arbejdsskadeforsikringen har foreslået, at en ny bekendtgørelse om forsikringsselskabernes præmiefastsættelse, regnskabsaflæggelse m.v. har virkning fra 1. januar 1986. Udvalgets forslag til et nyt regnskabssystem har taget udgangspunkt i lov om forsikringsvirksomhed.
På denne baggrund har socialministeren udstedt bekendtgørelse, og da det er Forsikringstilsynets opgave at påse, at selskaberne følger lovens regler, foreslås det, at Forsikringstilsynet fra 1. april 1987 overtager tilsynet med arbejdsskadeforsikringsvirksomheden med virkning fra regnskabsåret 1986. Det er således Forsikringstilsynet, der påser overholdelsen af den nævnte bekendtgørelse, hvorefter regnskaberne for 1986 indsendes til det nye tilsyn efter april 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 42 affattes således:
»§ 42. Forsikringspligtige arbejdsgivere skal overføre deres risiko efter loven til et forsikringsselskab eller et forsikringsforbund, jf. § 49, der er godkendt af Forsikringstilsynet.«.
--/ § 42. Forsikringspligtige arbejdsgivere skal overføre deres risiko efter  

 loven til et forsikringsselskab, der er godkendt af socialministeren,  

 medmindre de er medlemmer af et forsikringsforbund som nævnt i § 49.
/-- 2. I § 45 ændres »godkendt forsikringsselskab« til »forsikringsselskab, der er godkendt af Forsikringstilsynet«.
--/ § 45. Når et godkendt forsikringsselskab har overtaget en  

 forsikringspligtig arbejdsgivers risiko, hæfter selskabet, selv om det ved  

 forsikringsaftalen er gået ud fra urigtige forudsætninger vedrørende  

 forsikringsansvarets art og omfang.
/-- 3. § 46 affattes således:
»§ 46. De beløb, der forskudsvis er udlagt af Sikringsstyrelsen efter § 5, stk. 3, § 6, stk. 3, § 44, stk. 4 og § 48, stk. 1 og 4, forrentes med en årlig rente, der svarer til gennemsnittet af den af Nationalbanken opgjorte dag-til-dag pengemarkedsrente.
De nærmere regler for beregningen af renten fastsættes af chefen for Sikringsstyrelsen.«.
--/ § 46. Godkendelse af gensidige selskaber gives ved socialministerens  

 stadfæstelse af vedtægten.
Vedtægten skal indeholde bestemmelser, som sikrer  

 medlemmernes opfyldelse af den solidariske forpligtelse, der påhviler dem.
 Stk. 2. Godkendelse af forsikringsaktieselskaber gives af socialministeren  

 på betingelser, der fastsættes for hvert enkelt selskab.
 Stk. 3. De godkendte forsikringsselskaber skal følge en vedtægt,  

 stadfæstet af socialministeren for fællesordning (pool) for løntalsregulering  

 af løbende ydelser efter loven, medmindre det fremgår af vedtægten, at  

 selskabet er fritaget herfor.
Stk. 4. For at et forsikringsselskab kan godkendes, kræves det, at  

 selskabets forsikringsbestand omfatter mindst 10.000 helårsarbejdere eller  

 10.000 arbejdsgivere, eller det skønnes, at selskabet inden for et kortere  

 tidsrum kan opnå et af disse antal.
En godkendelse tilbagekaldes efter  

 indstilling af Sikringsstyrelsen, såfremt antallet af helårsarbejdere eller  

 arbejdsgivere går væsentligt ned under disse grænser.
/-- 4. § 47 affattes således:
»§ 47. De forsikringsselskaber, der er godkendt af Forsikringstilsynet, skal inden 3 måneder efter udløbet af rengskabsåret indsende meddelelse til Sikringsstyrelsen om præmieindtægten i det forløbne år.«.
--/ § 47. De godkendte forsikringsselskaber er forpligtet til at fastsætte  

 præmierne således, at der ud over, hvad der er fornødent til dækning af  

 ydelserne efter loven, kun opkræves, hvad der er nødvendigt til dækning af  

 omkostningerne ved en forsvarlig administration m.v.
De nærmere regler for  

 denne beregning fastsættes af socialministeren efter forslag af  

 Sikringsstyrelsen.
Stk. 2. Ved reguleringer efter § 38 er de godkendte forsikringsselskaber,  

 uanset indgåede forsikringsaftaler, berettiget til at regulere de fastsatte  

 præmier med beløb, der svarer til de forøgede eller formindskede udgifter,  

 som følger af reguleringen.
Tegnede forsikringer forbliver, uanset  

 præmiereguleringen, i kraft, indtil de udløbet.
Mener en forsikringstager, at  

 en foretagen præmieforhøjelse, der ikke har hjemmel i forsikringsaftalen, er  

 større, eller at en præmienedsættelse er mindre, end hvad der svarer til den  

 udgiftsændring, der skyldes reguleringen af ydelserne, kan forsikringstageren  

 indbringe spørgsmålet for Sikringsstyrelsen inden 4 uger efter modtagelsen af  

 meddelelse om præmieændringen.
 Stk. 3. I mangel af rettidig betaling af præmie for lovpligtig  

 arbejdsskadeforsikring har forsikringsselskabet (forsikringsforbundet, jf. §  

 49) udpantningsret for beløbet.
/-- 5. § 48 affattes således:
»§ 48. Tages et forsikringsselskabs bestand af arbejdsskadeforsikringer under administration efter lov om forsikringsvirksomhed skal samtlige skader, der anmeldes efter datoen for beslutningen om at sætte bestanden under administration, oversendes til Sikringsstyrelsen Stk. 2. Såfremt senere foretagne reguleringer af lovens ydelser, jf.
§ 38, medfører udgifter, som selskabet ikke hæfter for, afholdes disse forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3.
Stk. 3. Med virkning fra 3-årsdagen for beslutningen om at tage bestanden under administration overtager Sikringsstyrelsen afviklingen af de skader, for hvilke selskabet hæfter, herunder tilkendte løbende ydelser.
Samtidig overdrages til Sikringsstyrelsen kapitaler, som selskabet har reserveret, og som vedrører selskabets bestand af forsikringer efter loven på tidspunktet for beslutningen om at tage bestanden under administration.
Stk. 4. De udgifter, der følger af skadernes afvikling, betales forskudsvis af Sikringsstyrelsen og fordeles for hvert kalenderår på samtlige godkendte forsikringsselskaber efter reglerne i § 5, stk. 3. De overdragne kapitaler fordeles efter samme regler.«.
--/ § 48. Ophører et selskabs godkendelse, hæfter selskabet efter de på  

 ophørstidspunktet gældende regler for de arbejdsskader, der er indtruffet  

 inden ophøret.
Såfremt senere foretagne reguleringer af lovens ydelser, jf. §  

 38, medfører udgifter, som selskabet ikke hæfter for, afholdes disse  

 forskudsvis af Sikringsstyrelsen og fordeles for hvert kalenderår på samtlige  

 godkendte forsikringsselskaber efter reglerne i § 5, stk. 3.
 Stk. 2. Er det pågældende selskabs forsikringsbestand overtaget af et  

 andet selskab, påhviler det dog dette selskab at udrede ydelserne.
Stk. 3. Stk. 3. Har en overtagelse som nævnt i stk. 2 ikke fundet sted,  

 overtager Sikringsstyrelsen med virkning fra 3 års dagen for godkendelsens  

 bortfald afviklingen af de skader, for hvilke selskabet hæfter, herunder  

 tilkendte løbende ydelser.
Samtidig overdrages til Sikringsstyrelsen  

 kapitaler, som selskabet har reserveret, og som vedrører selskabets bestand  

 af forsikring efter loven ved godkendelsens bortfald.
Såfremt disse kapitaler  

 efter Sikringsstyrelsens skøn ikke er tilstrækkelige til dækning af  

 selskabets forpligtelser efter loven, hæfter selskabet for det manglende  

 beløb.
 Stk. 4. De udgifter, der følger af skadernes afvikling, betales  

 forskudsvis af Sikringsstyrelsen og fordeles for hvert kalenderår på samtlige  

 godkendte forsikringsselskaber efter reglerne i § 5, stk. 3. De overdragne  

 kapitaler fordeles efter samme regler.
/-- 6. § 49, STK. 5, § 50 OG § 51 ophæves.
--/ § 49.Forsikringspligtige arbejdsgivere for personer antaget til arbejde om  

 bord på fartøj af enhver art, der sædvanligvis anvendes i fiskerierhverv, er  

 under gensidigt ansvar medlemmer af Ulykkesforsikringsforbundet for dansk  

 Fiskeri.
 Stk. 2. Forsikringspligtige arbejdsgivere for personer antaget til arbejde  

 om bord på fartøj af enhver art, der sædvanligvis anvendes i anden virksomhed  

 end fiskerierhverv, er under gensidigt ansvar medlemmer af  

 Ulykkesforsikringsforbundet for Dansk Søfart.
Stk. 3. Ulykkesforsikringsforbundene overtager tillige forsikringsrisikoen  

 efter loven for arbejdsgivere, der er forpligtet til at tegne forsikring for  

 sig selv, jf. § 5, Stk. 2, 2. pkt., og § 8.
 Stk. 4. Stk. 1 og 2 gælder ikke for forsikringspligtige arbejdsgivere for  

 personer antaget til arbejde om bord på fartøj, der udelukkende anvendes til  

 lystsejlads, og som er målt til under 4 bruttoregistertons.
Stk. 5. Ulykkesforsikringsforbundenes vedtægter stadfæstes af  

 socialministeren.
Vedtægterne skal indeholde bestemmelser om medlemmernes  

 pligt til at anmelde sig til forbundene og bestemmelser om fastsættelse af  

 præmierne.
 § 50. Ethvert godkendt selskab samt forsikringsforbundene skal til dækning  

 af løbende ydelser efter loven afsætte en særlig reserve, som beregnes efter  

 nærmere regler, der fastsættes af chefen for Sikringsstyrelsen.
Stk. 2. Reserven skal anbringes i værdipapirer.
Socialministeren bestemmer  

 efter indstilling fra Sikringsstyrelsen arten af de værdipapirer, hvori  

 reservens midler skal anbringes, og fastsætter regler for, til hvilken værdi  

 de pågældende værdipapirer skal ansættes.
Stk. 3. Inden 3 måneder efter regnskabsårets udgang skal værdipapirerne  

 forsynes med selskabets (forbundets) påtegning om, at de skal tjene til  

 dækning af reserven.
Ved værdipapirer, der efter kap.
V i gældsbrevsloven kan  

 være genstand for notering, skal påtegningen noteres.
Ihændehavergældsbreve,  

 der ikke kan noteres på navn, og andre værdipapirer, der skal lyde på  

 ihændehaveren, påtegnes dog ikke, men indskrives eller gives i forvaring i et  

 godkendt forvaltningssted.
Det udstedte indskrivnings- eller forvaringsbevis  

 forsynes med den foreskrevne påtegning, der noteres af bevisets udsteder.
Når  

 indskrivning i øvrigt sker, er påtegning af de indskrevne dokumenter  

 unødvendig, når beviset påtegnes og påtegningen noteres af bevisets udsteder.
Stk. 4. Sikringsstyrelsen udnævner en tillidsmand, der påser, at disse  

 regler følges, og underskriver påtegningerne, hvorved de pågældende  

 værdipapirer anses som givet i håndpant til sikkerhed for ydelsesmodtagerens  

 krav efter loven.
For enkelte værdipapirer, der uden selv at bære påtegning,  

 er pantsat ved hjælp af indskrivnings- eller forvaringsbevis, kan  

 pantsætningen hæves ved tillidsmandens påtegning af beviset eller på anden  

 måde, som styrelsen bestemmer.
Pantsætningen ophører i øvrigt ved  

 tillidsmandens påtegning derom på vedkommende dokument.
 Stk. 5. Socialministeren kan, når ganske særlige omstændigheder taler  

 derfor og efter indstilling af Sikringsstyrelsen, fritage et selskab for at  

 følge reglerne i stk. 1-4.
 § 51. Socialministeren kan efter indstilling fra Sikringsstyrelsen  

 tilbagekalde godkendelsen af et forsikringsselskab, der ikke opfylder lovens  

 betingelser.
 Stk. 2. Godkendelse af forsikringsselskaber samt tilbagekaldelse af  

 godkendelsen offentliggøres af Sikringsstyrelsen.
/-- 7. § 52, STK. 2, SIDSTE PKT., affattes således:
»Inden udgangen af semptember måned giver styrelsen de bidragspligtige meddelelse om størrelsen af bidraget, der skal indbetales inden udgangen af oktober måned.«.
--/ § 52. De godkendte forsikringsselskaber, forsikringsforbundene og de  

 kommuner, der efter § 41 ikke har tegnet forsikring efter loven, skal yde et  

 årligt bidrag til dækning af udgifterne ved Sikringsstyrelsens og den sociale  

 ankestyrelses administration af de forhold, der omfattes af denne lov, og som  

 vedrører de bidragspligtige.
Stk. 2. Bidragets størrelse fastsættes af socialministeren efter  

 indstilling fra Sikringsstyrelsen.
Fordelingen af bidragene foretages af  

 styrelsen i forhold til de bidragspligtiges præmieindtægt eller, når  

 forsikring ikke er tegnet, i forhold til et af styrelsen skønsmæssigt  

 beregnet præmiebeløb svarende til risikoen.
Inden udgangen af september måned  

 giver styrelsen de bidragspligtige meddelelse om størrelsen af bidraget, der  

 skal indbetales inden kalenderårets udgang.
