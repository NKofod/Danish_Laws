 Vi Frederik den Ottende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1 Under Straf af Bøder fra 200 Kr. til 2,000 Kr. forbydes det at foretage  

 eller lade foretage Kolportage (Ombæring) i den Hensigt at sælge eller udbyde  

 til Salg udenlandske saakaldte Præmieobligationer eller andre dermed i Klasse  

 staaende Obligationer eller Beviser for Ret til at erholde saadanne, naar  

 saadan Kolportage foregaar her i Landet eller herfra foranstaltes udført i  

 fremmed Land, hvor denne Virksomhed er forbudt der bosatte Personer.
§ 2 Under samme Straf skal det være forbudt at sælge eller udbyde til Salg  

 Andele i fornævnte Obligationer eller særskilt at afhænde eller udbyde til  

 Salg Retten til for en enkelt eller enkelte Trækninger at deltage i  

 Gevinstfordelingen efter de nævnte Obligationer, selv om saadan Afhændelse  

 fremtræder under Form af et tilsyneladende Salg af selve Obligationen eller  

 under Form af nogen anden Retshandel, naar det af Retten kan skønnes, at  

 denne er valgt i det Øjemed derved at unddrage sig det ovennævnte Forbud.  

 Dette Forbud gælder, naar saadant Salg eller Udbydelse til Salg foregaar her  

 i Landet eller herfra foranstaltes udført i fremmed Land, hvor denne  

 Virksomhed er forbudt der bosatte Personer.
§ 3 Bekendtgørelser i indenlandske Tidender til Fremme af de efter § 2  

 forbudte Falbydelser straffes med en Bøde af indtil 400 Kr., saaledes at  

 Ansvaret bedømmes efter de i Lov af 3. Januar 1851 § 3 fastsatte Regler.
Den  

 for en Tidendes Udgivelse ansvarlige kan dog ikke tiltales for Optagelse af  

 saadanne Bekendtgørelser, forinden det er ham betydet af Politiet, at de ere  

 ulovlige.
§ 4 Sager efter denne Lov behandles som offentlige Politisager.
§ 5 Bestemmelserne i Lov om Klasselotteriets Ordning af 6. Marts 1869 § 4 og  

 Lov af 10. April 1895 indeholdende Forbud mod Kolportage med samt Salg og  

 Udbydelse til Salg af Andele af udenlandske Præmieobligationer m.m. ophæves.
§ 6 Denne Lov træder i Kraft 3 Maaneder efter dens Kundgørelse i Lovtidende.  

 Opfyldelsen af allerede lovlig indgaaede Retshandler berøres ikke af Lovens  

 Bestemmelser.
 Hvorefter alle vedkommende sig have at rette.
 Givet paa Amalienborg, den 14de Marts  

 1911.
 Under Vor Kongelige Haand og Segl.
 Frederik R.
(L.
S.) Buelow.
(* 1) Udfærdiget gennem Justitsministeriet.
Se Rigsdagstidenden for  

 1910-11: Landst.
Tid.
Sp. 415, 452, 545, 564; Folket.
Tid.
Sp. 4795, 5115,  

 5156; Till.
A.
Sp. 3511; Till.
C.
Sp. 169, 299.
