Indhold INDLEDNING Forord Vejledningen er blevet til i samarbejde med udvalgte kommuner,  

 sekretariater for Revaliderings- og Pensionsnævn, Direktoratet for Social  

 Sikring og Bistand samt Den Sociale Ankestyrelse.
Samarbejdet har haft til  

 formål at gøre vejledningen mere brugbar for kommunerne.
Vejledningen er ikke blot et genoptryk af tidligere vejledning med  

 ændringer, men er brudt om og bygget op på en anden måde.
Vejledningen bygger  

 i det væsentlige på lovens opbygning i et forsøg på at gøre vejledningen så  

 brugbar og læsevenlig for sagsbehandleren som mulig.
Samtidig er  

 stikordsregistret gjort mere detaljeret end tidligere.
Vejledningens kapitler henviser til lovens kapitler, og hvert kapitel  

 indledes med den lovtekst, det omhandler.
Herudover er der under overskriften  

 til flere afsnit nævnt relevante henvisninger til lov, bekendtgørelse og  

 cirkulære om social pension.
Dette for at understrege, at det er vigtigt, at  

 loven, bekendtgørelsen og cirkulæret samt Ankestyrelsens praksis anvendes som  

 grundlag for afgørelser efter loven.
Vejledningen skal betragtes som  

 udfyldende fortolkning af de gældende regler.
Lov, bekendtgørelse og  

 cirkulære om social pension med ændringer er gengivet som bilag.
I vejledningen er der henvisninger til - lov om social pension - kaldet "loven" - bekendtgørelse om social pension - kaldet "bekg." - cirkulære om social pension - kaldet "cirk." Direktoratet for Social Sikring og Bistand kaldes flere steder i  

 vejledningen blot Direktoratet.
De generelle budskaber fra de af Ankestyrelsen udsendte sociale  

 meddelelser (SM) er i videst muligt omfang forsøgt indarbejdet i  

 vejledningen.
Herudover er der henvisninger til de enkelte SM-er - dog kun  

 SM-er, der er udsendt siden sidste vejledning.
Der henvises i øvrigt til Den  

 Sociale Ankestyrelses Praksisoversigt.
Den udsendes en gang årligt og  

 suppleres løbende i Nyt fra Ankestyrelsen.
 Som noget nyt er der medtaget et afsnit om supplerende ydelser til  

 pensionister.
Ændringer på pensionsområdet Denne vejledning erstatter Socialstyrelsens vejledning nr. 6 af 29.  

 oktober 1990 samt Socialministeriets vejledning af 12. november 1991 om  

 omlægning af regler om tilkendelse af førtidspension, refusionssatser og  

 ankestrukturen på det sociale område.
 Herudover er de skrivelser, Socialministeriet har udsendt i forbindelse  

 med vedtagelse af lovændringer på pensionsområdet indarbejdet i  

 vejledningsteksten.
Lovgrundlaget Lovgrundlaget for denne vejledning er Socialministeriets bekg. nr. 612 af  

 24. juni 1996 af lov om social pension.
Pensionsbegrebet Social pension er en aktuel ydelse, der udbetales til personer, der af en  

 eller anden grund ikke varigt kan forsørge sig selv.
Med pensionsydelsen skal  

 pensionister løbende sikres et eksistensgrundlag, som efter lovgivningen er  

 fastsat som passende.
Pensionen er således en forsørgelsesydelse, der for de  

 fleste af pensionsydelsernes bestanddele er indtægtsafhængig, og ydelsens  

 størrelse skal baseres på pensionistens økonomiske forhold - og principielt  

 så aktuelle forhold som muligt med henblik på til enhver tid at sikre et  

 eksistensgrundlag.
Pension efter lov om social pension er folkepension, førtidspension,  

 invaliditetsydelse samt en række tillæg.
Modtagere af invaliditetsydelse  

 betragtes i almindelighed ikke som pensionister og er således ikke berettiget  

 til personligt tillæg, men kan tilkendes bistands- og plejetillæg.
Der er pr. 1. januar 1996 - 709.109 folkepensionister - 271.710 førtidspensionister - 6.258 modtagere af invaliditetsydelse.
Folkepension Folkepension kan udbetales til personer, der er fyldt 67 år, hvis de  

 almindelige betingelser er opfyldt.
Førtidspension Førtidspension kan udbetales til personer i alderen mellem 18 og 67 år  

 enten som en helbredsbetinget eller en behovsbestemt førtidspension.
Det er  

 en betingelse for at tilkende helbredsbetinget førtidspension, at  

 erhvervsevnen varigt er nedsat med mindst halvdelen.
Behovsbestemt  

 førtidspension kan tilkendes, når sociale- og helbredsmæssige forhold taler  

 for det, og hvis forsørgelsesniveauet er under et vist niveau.
Det forudsættes herudover, at der ikke er mulighed for at forbedre  

 ansøgerens muligheder på arbejdsmarkedet via revalidering, behandling eller  

 andet.
Førtidspension er således en forsørgelsesydelse.
Invaliditetsydelse Invaliditetsydelse kan tilkendes personer i alderen fra 18 til 67 år, der  

 ikke modtager anden pension, men som ville have ret til højeste eller  

 mellemste førtidspension, hvis de ikke havde erhvervsmæssigt arbejde.  

 Endvidere kan invaliditetsydelse også tilkendes personer, der på grund af  

 alvorlig høreskade har svære kontaktvanskeligheder.
Pensionstyper Der findes i loven følgende pensionstyper:
- folkepension - højeste førtidspension - mellemste førtidspension - forhøjet almindelig førtidspension - almindelig førtidspension Pensionsbestanddele Alle pensionstyper, herunder folkepension, består - som det fremgår af  

 skema 1 - af grundbeløb og pensionstillæg.
Mellemste førtidspension består  

 herudover af invaliditetsbeløb.
Højeste førtidspension består herudover af  

 såvel invaliditetsbeløb som erhvervsudygtighedsbeløb.
Forhøjet almindelig førtidspension består ud over grundbeløb og  

 pensionstillæg af et førtidsbeløb.
Forhøjet almindelig førtidspension kan  

 tilkendes personer, der er under 60 år på ansøgningstidspunktet.
Almindelig  

 førtidspension kan tilkendes personer, der er 60 år eller derover på  

 ansøgningstidspunktet.
Almindelig førtidspension består af grundbeløb og  

 pensionstillæg.
Almindelige betingelser Retten til en dansk social pension er som hovedregel betinget af, at  

 modtageren - har dansk indfødsret, - har fast bopæl her i Danmark samt - har haft mindst 3 års fast bopæl her i landet mellem det fyldte 15. og  

 det fyldte 67. år.
Der er imidlertid en række undtagelser herfra.
Således er der fx efter  

 loven mulighed for at fravige kravet om dansk indfødsret eller bopæl, hvis  

 man har opholdt sig her i landet i et vist antal år.
Betingelserne om indfødsret, bopæl og optjening kan også være fraveget ved  

 overenskomst med et andet land.
Endvidere er betingelserne fraveget i det  

 omfang, det er nødvendigt for anvendelse af De Europæiske Fællesskabers  

 forordninger om social sikring for arbejdstagere m.v.
 Skema 1:
De enkelte pensionstypers bestanddele Tillæg til pensionen Herudover har pensionister mulighed for at søge om forskellige tillæg.
 Bistandstillæg kan tilkendes personer i alderen 18-67 år sammen med  

 pension eller invaliditetsydelse, hvis pågældende stadig må have personlig  

 bistand af andre.
 Plejetillæg kan tilkendes i stedet for bistandstillæg, hvis invaliditeten  

 kræver vedvarende pleje eller tilsyn, der gør det nødvendigt, at der stadig  

 er en anden person til stede.
Personligt tillæg kan udbetales til pensionister, hvis økonomiske forhold  

 er særlig vanskelige.
Varmetillæg udbetales som personligt tillæg.
 Herudover er der efter anden lovgivning en række særregler for  

 pensionister, der stiller dem særligt gunstigt, eksempelvis reglerne om  

 boligydelse.
Indtægtsregulering Pension udbetales med fuld ydelse, når de almindelige betingelser er  

 opfyldt, medmindre pensionisten har indtægter af en vis størrelse ved siden  

 af pensionen.
Nogle af pensionens bestanddele indtægtreguleres dog ikke, se  

 skema 2.
Skattepligt De fleste af pensionens bestanddele er almindelig skattepligtige, dog  

 udbetales invaliditetsbeløb, bistands- eller plejetillæg, førtidsbeløb,  

 personlige tillæg og invaliditetsydelse som skattefri ydelser.
 Siden 1. januar 1994 er pensionister blevet beskattet efter de almindelige  

 regler for indkomstbeskatning.
 En delvis indførelse af -bruttoficeringsprincippet- blev gennemført som  

 led i skattereformen pr. 1. jan. 1994. Herigennem blev pensionssystemet  

 tilpasset ændringer i skattesystemet, således at også pensionister fik fordel  

 af skatteomlægningen.
Bruttoficering anvendes som begreb for omlægning af særlige skattefrie  

 ydelser for pensionister til skattepligtige efter de almindelige  

 beskatningsregler.
Af skema 2 fremgår, om de enkelte ydelser efter loven er  

 skattepligtige.
Optjeningsprincippet Pension udbetales i visse tilfælde kun med en brøkdel af fuld ydelse  

 (brøkpension), hvis pensionisten ikke har optjent retten til fuld pension,  

 fordi pågældende ikke har haft bopæl her i landet i et tilstrækkeligt antal  

 år.
Optjeningsprincippet bygger på bopælsår i Danmark og er ikke afhængig af  

 indbetalte (skatte)bidrag og tilknytning til arbejdsmarkedet.
 Skema 2:
Pensionsydelsernes indtægtsafhængighed og skattepligt Afgørelse Afgørelse om ret til almindelig og forhøjet almindelig  

 førtidspension træffes af kommunen.
Afgørelsen kan indbringes for  

 revaliderings- og pensionsnævnet i statsamtet.
Nævnets afgørelse kan ikke  

 indbringes for anden administrativ myndighed, med mindre Ankestyrelsen  

 skønner, at sagen er af principiel eller generel betydning.
Afgørelse om ret til mellemste og højeste førtidspension,  

 invaliditetsydelse, bistands- og plejetillæg træffes som hovedregel af  

 revaliderings- og pensionsnævnet i statsamtet efter indstilling fra  

 ansøgerens kommune.
Afgørelsen kan indbringes for Den Sociale Ankestyrelse,  

 der har den endelige administrative afgørelse.
Socialministeren kan efter anmodning fra kommunalbestyrelsen tillade, at  

 kommunen får kompetence til at tilkende alle pensionstyper.
Det er her en  

 betingelse, at kommunalbestyrelsen nedsætter et socialt koordinationsudvalg.  

 I de tilfælde, hvor kommunalbestyrelsen har fået kompetence til at træffe  

 afgørelse om alle typer pensioner, er der udvidet klageadgang.
Kommunens andre afgørelser efter loven kan indbringes for det sociale  

 ankenævn.
Disse afgørelser kan ikke indbringes for anden administrativ  

 myndighed, medmindre Ankestyrelsen skønner, at sagen er af principiel eller  

 generel betydning.
Finansiering Stat og kommune afholder hver 50 % af udgifterne til social pension til  

 personer under 60 år.
For folkepensionister og førtidspensionister over 60 år  

 afholdes kommunens udgifter til pension af staten.
 Staten afholder 75% af kommunens udgifter til personligt tillæg.
 ALMINDELIGE BETINGELSER M.V.
Lovens §§ 1-11 § 1.  Pension efter denne lov er folkepension,  

 førtidspension, invaliditetsydelse og tillæg efter kapitel 2 og 11.
 § 2.  Retten til pension er betinget af, at modtageren  

 har dansk indfødsret.
 Stk. 2.  Dette gælder dog ikke:
 Stk. 3.  Socialministeren kan fastsætte regler om, i  

 hvilke tilfælde udsendt personale ved herværende diplomatiske og konsulære  

 repræsentationer og sådanne personers familiemedlemmer skal have adgang til  

 ydelser efter loven.
 § 3.  Retten til pension er betinget af, at modtageren  

 har fast bopæl her i riget eller hyre på dansk skib.
 Stk. 2.  Dette gælder dog ikke personer med dansk  

 indfødsret, som er fyldt 67 år, og som har haft fast bopæl her i riget i  

 mindst 30 år mellem det fyldte 15. og det fyldte 67. år.
Stk. 3.  Personer med dansk indfødsret, som tager bopæl  

 i udlandet efter at have fået tillagt pension, bevarer retten til pension,  

 hvis de efter det fyldte 15. år har haft fast bopæl her i riget i mindst 10  

 år eller i mindst 1/4 af tiden fra det fyldte 15. år til det tidspunkt,  

 hvorfra pensionen ydes.
Bopælskravet efter 1. pkt. skal være opfyldt  

 umiddelbart inden det tidspunkt, hvorfra pensionen ydes.
Er ansøgningen  

 indgivet efter det fyldte 67. år, skal bopælskravet være opfyldt ved det  

 fyldte 67. år.
 Stk. 4.  Når særlige omstændigheder taler for det, kan  

 Chefen for Direktoratet for Social Sikring og Bistand tillade, at retten til  

 pension bevares for personer, der tager bopæl i udlandet efter at have fået  

 tillagt pension.
 Stk. 5.  Retten til at modtage pension i udlandet efter  

 stk. 2, 3 og 4 omfatter pensionens grundbeløb, invaliditetsbeløb,  

 erhvervsudygtighedsbeløb, førtidsbeløb, tillæg efter §§ 16, 17 og 69-72 og  

 invaliditetsydelse.
 § 3 a.  Udlændinge omfattet af § 2, stk. 2, nr. 2, som  

 tager bopæl i hjemlandet eller det tidligere opholdsland efter at have fået  

 tillagt folkepension, bevarer retten til at modtage folkepensionens  

 grundbeløb fastsat på grundlag af bopælstiden her i riget, jf. § 5.
Stk. 2.  Tilsvarende ret har udlændinge omfattet af § 2,  

 stk. 2, nr. 1, der har opholdstilladelse efter udlændingelovens Retten til at bevare pensionen for personer nævnt i nr. 3-5 og nr. 7 er  

 betinget af, at de pågældende vender tilbage til hjemlandet eller det  

 tidligere opholdsland sammen med den person, til hvem de har den  

 familiemæssige tilknytning, som har dannet grundlag for opholdstilladelsen.
 § 4.  Retten til pension er betinget af mindst 3 års  

 fast bopæl her i riget mellem det fyldte 15. og det fyldte 67. år.
 § 5.  Ret til fuld pension for personer over 67 år er  

 betinget af mindst 40 års fast bopæl her i riget.
 Stk. 2.  Er betingelsen for fuld pension efter stk. 1  

 ikke opfyldt, fastsættes pensionen efter forholdet mellem bopælstiden og 40  

 år.
 Stk. 3.  Når en førtidspensionist overgår til  

 folkepension fra det fyldte 67. år, udbetales pensionen med samme antal  

 fyrretyvendedele som det, hvormed pensionen hidtil har været udbetalt.
 § 6.  Ret til fuld pension for personer under 67 år er  

 betinget af, at bopælstiden udgør mindst 4/5 af årene fra det fyldte 15. år  

 til det tidspunkt, hvorfra pensionen ydes.
Stk. 2.  Er betingelsen for fuld pension efter stk. 1  

 ikke opfyldt, fastsættes pensionen efter forholdet mellem bopælstiden og 4/5  

 af tiden fra det fyldte 15. år til det tidspunkt, hvorfra pensionen ydes.
Den  

 beregnede del af fuld pension nedsættes til nærmeste antal fyrretyvendedele  

 af fuld pension.
 § 7.  Ved beregning af pension, der ydes med et antal  

 fyrretyvendedele af fuld pension efter § 5, stk. 2, og § 6, stk. 2, beregnes  

 først en fuld pension ved anvendelse af reglerne i kapitel 4. Det således  

 beregnede pensionsbeløb nedsættes til de beregnede antal fyrretyvendedele.  

 Tillæg efter § 17 nedsættes dog ikke.
§ 8.  Ved opgørelse af bopælstid efter bestemmelserne  

 i §§ 3, 4, 5 og 6 sidestilles med bopæl her i riget § 9.  Ved opgørelse af bopælstid for en person  

 omfattet af § 2, stk. 2, nr. 2, sidestilles bopæl i oprindelseslandet med  

 bopæl her i riget.
Det samme gælder andre lande, hvori den pågældende har  

 haft bopæl på et grundlag svarende til det, der er nævnt i § 7 i  

 udlændingeloven.
Bestemmelserne i 1. og 2. pkt. finder anvendelse, uanset om  

 den pågældende opnår dansk indfødsret.
 Stk. 2.  Stk. 1 anvendes kun så længe, den pågældende  

 har fast bopæl her i riget.
 Stk. 3.  Stk. 1 anvendes ikke for perioder, hvor der er  

 ret til pension fra oprindelseslandet og andre lande, der er nævnt i stk. 1.
§ 10.  Ved opgørelse af bopælstid medregnes kun  

 bopælsperioder mellem det fyldte 15. og det fyldte 67. år.
Flere  

 bopælsperioder sammenlægges, og den samlede bopælstid nedsættes til nærmeste  

 hele antal år.
Ved beregning af forholdet i § 6, stk. 2, afrundes de nævnte  

 tider dog til nærmeste hele antal måneder.
 § 11.  Efter overenskomster med andre stater kan  

 socialministeren fastsætte regler om fravigelse af bestemmelserne om  

 indfødsret, bopæl og optjening.
 Stk. 2.  Socialministeren fastsætter bestemmelser om  

 fravigelse af lovens regler i det omfang, det er nødvendigt for anvendelse af  

 De Europæiske Fællesskabers forordninger om social sikring for arbejdstagere  

 m.v.
- - - - - PENSIONSBEGREBET Lovens § 1 Hvad er pension? 1. Ordet pension anvendes i loven som samlebetegnelse  

 for alle de ydelser, der kan udbetales efter loven.
Ydelserne efter loven er:
- Folkepension, - førtidspension, - invaliditetsydelse, - bistands- eller plejetillæg, - personlige tillæg og - tillæg efter lovens kapitel 11 om overgangsregler m.v.
HOVEDBETINGELSER Lovens §§ 2-4 Betingelser 2. Der er 3 hovedbetingelser, der skal være opfyldt,  

 for at en ansøger kan tilkendes/tildeles pension:
- Ansøgeren skal have dansk indfødsret (statsborgerskab), - fast bopæl i Danmark, og - ansøgeren skal have haft fast bopæl i Danmark i mindst 3 år mellem det  

 fyldte 15. og det fyldte 67 år.
Der er en række undtagelser fra disse hovedregler.
Der kan ikke  

 tilkendes/tildeles pension til en ansøger, der ikke opfylder  

 hovedbetingelserne eller en af undtagelserne.
Hvis en ansøger ikke opfylder  

 betingelserne for pension, må det vurderes, om ansøgeren opfylder  

 betingelserne for at få hjælp efter anden lovgivning, fx lov om social  

 bistand.
 Betingelsen om dansk indfødsret vil blive gennemgået i pkt. 3.
 Betingelsen om fast bopæl i Danmark vil blive gennemgået i pkt. 7.
 Betingelsen om mindst 3 års fast bopæl i Danmark vil blive gennemgået i  

 pkt. 10.
Indfødsret Lovens § 2 og bekg. §§ 34-38 Dansk indfødsret 3. Retten til pension efter loven er som hovedregel  

 betinget af dansk indfødsret.
 Folketingets Indfødsretsudvalg gennemførte i 1983 fuld ligestilling mellem  

 mænd og kvinder, således at hovedprincipperne for at få dansk indfødsret  

 (statsborgerskab) er de samme for kvinder og mænd.
 Ansøgning om dansk indfødsret skal afleveres til politiet.
 Kvinder, der modtager pension efter de hidtidige regler, fordi de er dansk  

 gift, bevarer denne ret, se pkt. 260.
Udlændinge 4. Betingelsen om dansk indfødsret er fraveget for  

 visse grupper af udlændinge.
Udlændinge, der har haft fast bopæl i Danmark i mindst 10 år mellem det  

 fyldte 15. år og det fyldte 67. år, heraf mindst 5 år umiddelbart inden det  

 tidspunkt, hvorfra pensionen ydes, har ret til dansk pension, selv om de ikke  

 er danske statsborgere.
Hvis der søges om pension efter det fyldte 67. år,  

 skal bopælskravet være opfyldt ved det fyldte 67. år.
Dette betyder, at en udenlandsk statsborger, der er kommet til Danmark  

 efter at være fyldt 57 år, kun kan få ret til pension, hvis den pågældende  

 tidligere har boet i Danmark.
Ligeledes vil en udenlandsk statsborger, der  

 kommer til Danmark efter at være fyldt 62 år, kun kunne få pension, hvis der  

 er indgået en konvention med det land, hvorfra pågældende kommer, og den  

 pågældende opfylder konventionens betingelser.
 Der henvises i øvrigt til pkt. 24-33 for så vidt angår spørgsmålet om  

 fravigelse af kravet om dansk indfødsret efter aftaler med andre lande.
Flygtninge 5. Personer, der har opholdstilladelse i Danmark efter  

 udlændingelovens §§ 7 og 8, har ret til dansk pension uanset deres  

 statsborgerskab.
Der stilles ikke krav om, at opholdstilladelsen skal være  

 permanent.
 De personer, der kan få opholdstilladelse efter udlændingelovens § 7, er  

 dels flygtninge, der efter konventionen af 28. juli 1951 om flygtninges  

 retstilstand er anerkendte flygtninge med bopæl i Danmark  

 (konventionsflygtninge, udlændingelovens § 7, stk. 1), dels flygtninge, der  

 ikke er omfattet af konventionsreglerne (de facto flygtninge,  

 udlændingelovens § 7, stk. 2).
 Opholdstilladelse efter § 8 gives til flygtninge, der kommer som led i en  

 aftale med De Forenede Nationers Højkommissær for flygtninge eller lignende  

 international aftale (kvoteflygtninge).
Samtlige udlændinge, der har fået opholdstilladelse efter §§ 7 og 8 i  

 udlændingeloven, har således ret til ydelser efter loven på lige fod med  

 danske statsborgere.
Det er uden betydning, om de pågældende er statsløse.
 Før lov nr. 226 af 8. juni 1983 (udlændingeloven) trådte i kraft den 1.  

 oktober 1983 gav Danmark ifølge praksis opholdstilladelse til udlændinge, der  

 ikke var omfattede af flygtningekonventionen, men hvor der kunne anføres  

 lignende tungtvejende grunde, som anført i konventionen til støtte for, at de  

 ikke ønskede at vende tilbage til deres hjemland.
 Personer, der før 1. oktober 1983 har fået en sådan opholdstilladelse, som  

 nu er lovfæstet i udlændingelovens § 7, stk. 2, er ligeledes omfattet af § 2,  

 stk. 2, nr. 2, i loven.
Spørgsmålet om flygtningestatus forelægges for Udlændingestyrelsen med  

 angivelse af den pågældendes fulde navn, fødselsdato og eventuelt CPR-nr.,  

 hvis det fremgår af ansøgningen om pension, at den pågældende kan antages at  

 have fået opholdstilladelse efter førnævnte praksis.
Det er den myndighed,  

 der behandler ansøgningen om pension, der skal forelægge spørgsmålet for  

 Udlændingestyrelsen.
Diplomater 6. Socialministeren kan fastsætte regler om, i hvilke  

 tilfælde udsendt personale ved herværende diplomatiske og konsulære  

 repræsentationer og sådanne personers familiemedlemmer skal have adgang til  

 lovens ydelser, se lovens § 2, stk. 3. De nærmere bestemmelser efter lovens §  

 2, stk. 3, er fastsat i kap. 8 i bekg.
 Denne bestemmelse har baggrund i lovens § 2, stk. 2, om adgang til  

 pensionsydelser for udlændinge med længere ophold her i riget.
 Det har ved lovens § 2, stk. 2, ikke været hensigten at åbne adgang til  

 dansk pension for herboende udenlandske diplomater m.fl.
EU-lande Diplomater, der er EU-statsborgere, og ansatte hos dem kan være omfattet  

 af dansk pensionslovgivning.
Efter forordningens regler er lokalt ansatte ved  

 EU-ambassader og konsulater samt personer, der står i privat tjeneste hos  

 embedsmænd ved sådanne ambassader og konsulater, omfattet af lovgivningen i  

 det land, hvor ambassaden/konsulatet er beliggende.
Hvis disse arbejdstagere  

 er statsborgere i den stat, som ambassaden/konsulatet repræsenterer, kan de  

 vælge i stedet at være omfattet af den stats lovgivning om social sikring.  

 Der henvises til EF-forordning nr. 1408/71 samt bekg. § 36.
Konventionslande Ligeledes kan statsborgere fra lande, med hvilke Danmark har konvention,  

 være omfattet af dansk pensionslovgivning.
Der henvises til de enkelte  

 konventioner samt bekg. § 36.
Andre lande Diplomatiske eller konsulære repræsentanter eller tjenestemænd eller  

 dermed ligestillede personer, der gør tjeneste ved herværende diplomatiske  

 eller konsulære repræsentationer, samt sådanne personers familiemedlemmer har  

 ikke ret til ydelser efter loven.
 De nævnte diplomater m.v. er ikke fuldt skattepligtige her i landet og  

 omfattes i almindelighed af Wienerkonventionerne om diplomatiske og konsulære  

 forbindelser.
 Persongrupperne i bekg. § 34 kan nærmere afgrænses således:
 Ved afgørelsen af spørgsmålet om fast bopæl i b)-f) lægges efter dansk  

 praksis vægt på, om den pågældende er rejst ind i landet og har etableret  

 bopæl her inden tidspunktet for den pågældendes ansættelse ved  

 repræsentationen.
 Endvidere følger det af bekg. § 35, at personer med fast bopæl her i  

 landet, der er ansat i privat tjeneste ved fremmede staters diplomatiske  

 eller konsulære repræsentationer, og som er fuldt skattepligtige her i  

 landet, har ret til ydelser efter loven.
Det kan endvidere forekomme, at udsendt udenlandsk teknisk administrativt  

 personale ved herværende diplomatiske repræsentationer, se c) i den nærmere  

 afgrænsning af bekg. § 34, senere har fået fast bopæl i Danmark.
Dette kan fx  

 være tilfældet, når den pågældende på grund af en samlever eller andre  

 forhold ikke ønsker at vende hjem eller blive sendt til et andet land, og  

 således får en nærmere tilknytning til Danmark uanset fremmed  

 statsborgerskab.
Den pågældende vil i sådanne tilfælde kunne blive berettiget til ydelser  

 efter loven og optjene ret til pension efter det tidspunkt, hvorfra der er  

 konstateret fast bopæl her i landet.
Det er dog en betingelse for, at der kan  

 foreligge fast bopæl, at den pågældende er blevet fuldt skattepligtig i  

 Danmark.
Bopæl Lovens § 3 Bopæl i Danmark 7. Retten til pension er betinget af, at modtageren  

 har fast bopæl her i riget eller hyre på dansk skib, se lovens § 3, stk. 1.
 Bopælskravet betyder, at pensionister som hovedregel skal have bopæl i  

 Danmark både på det tidspunkt, hvor der tillægges pension, og ved  

 udbetalingen af pensionen.
 Bopælskravet opfyldes ved hyre på dansk skib, uanset om den pågældende har  

 bopæl i Danmark eller i udlandet.
Ved fast bopæl her i riget forstås, at en person har sit hjem i Danmark.  

 Om en person ved flytning til Danmark har taget bopæl her, må afgøres efter  

 en samlet bedømmelse af tilknytningen til Danmark.
Det må bl.a. tillægges  

 vægt, om der er sket tilmelding til folkeregisteret, om der er hensigt til at  

 forblive i Danmark varigt eller i en længere periode, om den pågældende har  

 arbejdet og betalt skat o.lign.
Det er ikke tilstrækkeligt, at en person  

 opretholder en bolig i Danmark, som undertiden benyttes, når der i øvrigt er  

 fast bopæl sammen med familien i et andet land.
Hvis en person fx bor mere  

 end halvdelen af året i udlandet, vil det som hovedregel ikke kunne antages,  

 at der er fast bopæl her i landet.
Midlertidigt ophold i udlandet Der er praksis for at anse kravet om fast bopæl her i riget for opfyldt  

 under pensionistens midlertidige ophold i udlandet, hvis pensionisten har  

 bevaret en reel faktisk bopæl her i landet.
Som midlertidigt ophold i  

 udlandet anses ophold i almindelighed af indtil 1 års varighed.
Gentagne  

 udlandsophold anses normalt kun for midlertidige, hvis de ikke strækker sig  

 over mere end 3-4 måneder pr. gang, og de samlede udlandsophold ikke strækker  

 sig udover 6 måneder i løbet af 1 år.
Fast bopæl i udlandet 8. Retten til pension i udlandet kan omfatte retten  

 til at få pension, efter at personen har bosat sig i et andet land, se lovens  

 § 3, stk. 2. Retten til pension i udlandet kan også være begrænset til en ret  

 til at medtage pension, der er tillagt i Danmark inden bosættelsen i et andet  

 land, se lovens § 3, stk. 3.
 Der henvises i øvrigt til pkt. 24-33 for så vidt angår spørgsmålet om  

 fravigelse af kravet om fast bopæl i Danmark efter aftaler med andre lande.
Ret til at få tillagt pension i udlandet Personer over 67 år med dansk indfødsret, der har optjent ret til fuld  

 pension, eller en brøkpension på baggrund af mindst 30 års fast bopæl i  

 Danmark, har ret til at få tillagt pension overalt i udlandet, se lovens § 3,  

 stk. 2. Om begrebet brøkpension, se pkt. 16. Ved opgørelsen af bopælstiden i  

 denne sammenhæng medregnes ikke bopælstid på Færøerne og Grønland.
 De over 67-årige har hermed en direkte adgang til at få folkepension ved  

 fast bopæl overalt i udlandet, se lovens § 3, stk. 2. Bestemmelsen i § 3,  

 stk. 2 betyder samtidig, at personer med dansk indfødsret, der ved det fyldte  

 67. år har haft 30 års bopælstid i Danmark, kan medtage folkepensionen ved  

 senere flytning til udlandet, uanset om de opfylder betingelserne i lovens §  

 3, stk. 3.
Ret til at medtage en tillagt pension til udlandet Personer med dansk indfødsret kan medtage en pension overalt i udlandet,  

 hvis pensionisten enten I begge situationer skal bopælskravet være opfyldt umiddelbart inden det  

 tidspunkt, hvorfra pensionen ydes.
Ved opgørelsen af bopælstiden i denne  

 sammenhæng medregnes ikke bopælstid på Færøerne og Grønland.
 Hvis pensionisten er over 67 år ved ansøgning om at medtage pensionen til  

 udlandet, skal betingelsen om mindste bopælstid være opfyldt ved det fyldte  

 67. år.
 Reglen har betydning for alle pensionister under 67 år og for pensionister  

 over 67 år, som har haft mindre end 30 års optjeningstid, og som derfor ikke  

 har ret til at medtage pensionen til udlandet efter reglen i lovens § 3, stk.  

 2.
Bestemmelsen i lovens § 3, stk. 3, omfatter alle pensionister.
Det er som  

 nævnt en betingelse, at pensionisten allerede inden udrejsen modtager  

 pension.
Dispensationen 9. Derudover kan chefen for Direktoratet for Social  

 Sikring og Bistand, når særlige omstændigheder taler for det, tillade, at  

 retten til pension bevares for personer, der modtager pension, inden de tager  

 fast bopæl i udlandet, se lovens § 3, stk. 4.
 Der kan således alene gives dispensation til personer, der modtager  

 pension allerede inden udrejsen fra Danmark.
Hvis en pensionist ønsker pensionen udbetalt i udlandet, skal kommunen  

 gøre den pågældende opmærksom på, at dispensationsansøgningen skal indgives  

 inden eller i umiddelbar forbindelse med udrejsen.
Praksis for at give  

 dispensation fra bopælskravet er meget restriktiv.
Der skal foreligge vægtige  

 grunde for, at dispensation kan gives.
I bedømmelsen indgår bl.a. det antal år, den pågældende har haft  

 tilknytning til Danmark i den erhvervsaktive alder.
Dispensation har sjældent  

 været meddelt i tilfælde af mindre end 20 års tilknytning til landet.
Uanset  

 at denne tidsmæssige betingelse har været opfyldt, har der dog undertiden  

 været meddelt afslag, når kun få af bopælsårene har ligget umiddelbart inden  

 ansøgningen.
Af andre forhold, der tillægges betydning, kan nævnes, om ansøgerens  

 nærmeste pårørende er bosat i det land, hvortil der ønskes udrejse,  

 eksempelvis ansøgning fra unge førtidspensionister, hvis forældre bor i  

 udlandet.
Desuden indgår, om tungtvejende helbredsmæssige grunde taler for  

 dispensation.
Ligeledes vil ægtefællen til en pensionist, der har en  

 umiddelbar ret til at medtage sin pension til udlandet, eventuelt kunne få  

 denne ret, når begge rejser.
3 års fast bopæl Lovens § 4 10. Retten til pension er betinget af mindst 3 års  

 fast bopæl her i riget mellem det fyldte 15. år og 67. år, se lovens § 4.
 Personer, der anses for flygtninge efter udlændingelovens §§ 7 og 8, får  

 som bopælstid medregnet bopæl i oprindelseslandet og et andet land, hvor de  

 har været anset for flygtninge, se lovens § 2, stk. 2, nr. 2. Disse  

 bopælsperioder medregnes ved kravet om en mindstebopælstid på 3 år.  

 Vedrørende flygtninges optjening af pension henvises til pkt. 22.
 Vedrørende fravigelse af mindstebopælstiden for personer fra lande, som  

 Danmark har indgået overenskomst med, henvises til pkt. 24-33.
HVILKE YDELSER KAN UDBETALES I UDLANDET Lovens § 3, stk. 5 11. Retten til at modtage pension i udlandet efter  

 lovens § 3, stk. 2-4, omfatter:
- pensionens grundbeløb, - invaliditetsbeløb, - erhvervsudygtighedsbeløb, - førtidsbeløb, - tillæg efter §§ 16 og 17 (bistands- eller plejetillæg og personlige  

 tillæg), - tillæg efter §§ 69-72 (ventetillæg, venteydelse, alderstillæg,  

 invaliditetstillæg og husligt bistandstillæg) og - invaliditetsydelse, se lovens § 3, stk. 5.
 Pensionstillæg, tillæg efter §§ 72 b og 72 c og ægteskabstillæg kan ikke  

 udbetales i udlandet, se dog kap. 11, overgangsreglen i pkt. 261 vedrørende  

 personer, der modtog pension i udlandet den 1. januar 1970.
 Det særlige pensionstillæg, der udbetales efter § 4 i overgangsreglerne i  

 lov nr. 497 af 30. juni 1993, kan ikke udbetales i udlandet.
 Der henvises til pkt. 24-33 for så vidt angår hvilke ydelser, der kan  

 modtages i lande, med hvilke Danmark har indgået aftale om fravigelse af  

 kravet om bopæl i Danmark.
REPATRIERING Lovens § 3a 12. Ved repatriering forstås, at en person forlader  

 Danmark for at vende tilbage til sit oprindelige hjemland eller et tidligere  

 opholdsland.
Personer med dansk indfødsret er ikke omfattet af reglerne om  

 repatriering, selv om de er kommet til Danmark med en opholdstilladelse som  

 nævnt i lovens § 3 a.
 Repatrierende, der modtager folkepension, har mulighed for at medtage  

 denne til deres hjemland eller et tidligere opholdsland, se lovens § 3 a.
Persongruppen De personer, der kan medtage en tillagt folkepension til udlandet, er  

 personer med opholdstilladelse efter udlændingelovens §§ 7 og 8, dvs.  

 flygtninge og personer med humanitær opholdtilladelse i medfør af  

 udlændingelovens § 9, stk. 2, nr. 2. Derudover omfattes personer med  

 humanitær opholdstilladelse, som i overensstemmelse med sædvanlig praksis  

 efter en periode er meddelt opholdstilladelse i medfør af udlændingelovens §  

 9, stk. 2, nr. 4.
 Følgende slægtninge til de personer, der er nævnt ovenfor, er omfattet af  

 ordningen, når de er meddelt opholdstilladelse i medfør af  

 retskravsbestemmelserne om familiesammenføring i udlændingelovens § 9, stk.1,  

 nr. 2-4:
 Opmærksomheden skal her henledes på, at opholdstilladelsen kan og i visse  

 relationer skal betinges af, at den herboende påtager sig at forsørge  

 ansøgeren og dokumenterer sin forsørgelsesevne.
 Omfattet er også personer med opholdstilladelse efter udlændingelovens §  

 9, stk. 2, nr. 4, når tilladelsen er givet til:
 De sidstnævnte vedrører situationer, hvor der ikke er retskrav på  

 familiesammenføring.
Endvidere er personer, der oprindeligt har ansøgt om asyl, men som er  

 meddelt opholdstilladelse efter udlændingelovens § 9, stk. 2, nr. 4,  

 omfattet.
Denne bestemmelse har navnlig betydning i forhold til mindreårige  

 uledsagede flygtningebørn og for asylansøgere, der efter afslag på asyl og  

 eventuel humanitær opholdstilladelse, for tiden ikke kan udsendes.
Disse  

 persongrupper meddeles efter praksis efter en konkret vurdering  

 opholdstilladelse i medfør af udlændingelovens § 9, stk. 2, nr. 4.
 Endelig er personer med opholdstilladelse efter § 9, stk. 2, nr. 4,  

 omfattet, når tilladelsen er givet som følge af tilknytning til en mindreårig  

 asylsøgende udlænding, som har fået opholdstilladelse efter udlændingelovens  

 § 7 eller efter udlændingelovens § 9, stk. 2, nr. 4. Denne bestemmelse har  

 navnlig betydning i forhold til forældre til mindreårige uledsagede  

 flygtningebørn, der meddeles opholdstilladelse efter udlændingelovens § 9,  

 stk. 2, nr. 4.
 For de familiesammenførte personer og personer, der i øvrigt har fået  

 opholdstilladelse som følge af tilknytning til en herboende person, se lovens  

 § 3 a, stk. 2, nr. 3-5 og nr. 7, gælder retten til at medtage pension kun,  

 hvis de repatrierer sammen med den person, der har begrundet deres  

 opholdstilladelse.
For personer, der ikke er flygtninge, dvs. personer der ikke har  

 opholdstilladelse efter udlændingelovens §§ 7 eller 8, er det en forudsætning  

 for at kunne medtage folkepensionen til hjemlandet eller tidligere  

 opholdsland, at de opfylder bopælskravene i lovens § 2, stk. 2, nr. 1. Det  

 betyder, at den pågældende skal have haft fast bopæl her i riget i mindst 10  

 år mellem det fyldte 15. og det fyldte 67. år, heraf mindst 5 år umiddelbart  

 inden det tidspunkt, hvorfra pensionen ydes.
Indgives ansøgning om pension  

 efter det fyldte 67. år, skal bopælskravene være opfyldt ved det fyldte 67.  

 år.
Personer fra det tidligere Jugoslavien med opholdstilladelse efter - lov om midlertidig opholdstilladelse til visse personer fra det  

 tidligere Jugoslavien m.v. og - udlændingelovens § 9, stk. 2, nr. 5, er derimod ikke omfattet af bestemmelsen.
Tilsvarende gælder for  

 asylansøgere fra Forbundsrepublikken Jugoslavien (Serbien- Montenegro), der  

 har fået endeligt afslag på asyl og har fået opholdstilladelse efter  

 udlændingelovens § 9, stk. 2, nr. 6.
Hvilke lande kan der repatrieres til 13. Den repatrierende kan vende tilbage til hjemlandet  

 eller et tidligere opholdsland.
Den repatrierende behøver ikke at være født  

 eller at have statsborgerskabsmæssig tilknytning til det land, den pågældende  

 vender tilbage til.
Har en person i mange år forud for indrejsen til Danmark  

 haft bopæl i et andet land, vil vedkommende kunne medtage folkepension ved  

 tilbagevenden til dette land.
Statsløse, der ikke har noget hjemland at vende  

 tilbage til, vil ligeledes kunne medtage folkepension ved tilbagevenden til  

 det land, hvor vedkommende tidligere har boet.
Hvilke ydelser kan udbetales 14. Retten til at medtage pension gælder alene  

 folkepensionens grundbeløb.
Der kan således ikke udbetales pensionstillæg  

 eller personligt tillæg til personer, der er omfattet af  

 repatrieringsordningen.
Personen skal modtage folkepension, inden den  

 pågældende vender tilbage til hjemlandet eller det tidligere opholdsland.
 Førtidspension er ikke omfattet af repatrieringsordningen.
Af den tillagte pension kan endvidere kun medtages den del af  

 grundbeløbet, der efter lovens regler er optjent på grundlag af bopælstid her  

 i landet.
Bopælstid i oprindelseslandet eller i andre lande indgår ikke ved  

 fastsættelsen af den pension, der kan medtages.
Reglen i lovens § 9,  

 hvorefter bopæl i oprindelseslandet sidestilles med bopæl i Danmark for  

 personer med opholdstilladelse efter udlændingelovens §§ 7 og 8, så længe de  

 pågældende har bopæl her i landet, finder således ikke anvendelse ved  

 beregningen af den pension, der kan medtages til hjemlandet.
 Dette indebærer, at der for personer med opholdstilladelse efter  

 udlændingelovens §§ 7 og 8 som regel skal foretages en ny beregning af  

 grundbeløbet, således at alene bopælstiden i Danmark lægges til grund.
Ved opgørelse af bopælstiden finder lovens § 8 tilsvarende anvendelse.  

 Efter denne bestemmelse sidestilles forhyring med dansk skib, ophold i  

 udlandet som udsendt repræsentant for en dansk offentlig myndighed eller som  

 beskæftiget i offentlig dansk interesse i øvrigt, ophold i udlandet som ansat  

 i et dansk firmas filial eller datterselskab eller med henblik på uddannelse  

 med bopæl her i riget.
Der henvises til pkt. 20 vedrørende perioder  

 sidestillet med faktisk bopælstid i Danmark.
 Beregning af grundbeløbet sker også for de repatrierende folkepensionister  

 alene på grundlag af pensionistens indtægter ved personligt arbejde, se  

 lovens § 27.
Ophør af ret til at medtage pension 15. Hvis den repatrierende tager ophold i et andet  

 land end det, hvortil repatrieringen er sket, ophører retten til at oppebære  

 pension.
Hvis den repatrierende fortryder repatrieringen og efter reglerne i  

 udlændingeloven har mulighed for at vende tilbage til Danmark, bliver  

 vedkommende ved sin tilbagevenden til Danmark berettiget til pension efter de  

 regler, der gælder for personer med bopæl her i landet, dvs. på samme  

 grundlag som før repatrieringen.
Det betyder, at den pågældende ved beregning  

 af bopælstid skal have sidestillet bopæl i oprindelseslandet og andre  

 tidligere bopælslande, hvori den pågældende har været anset for flygtning,  

 med bopæl i Danmark, se lovens § 9 samt pkt. 22.
 Hvis den pågældende enten i medfør af en bilateral aftale, Danmark har  

 indgået, eller i medfør af loven har bedre ret end efter § 3 a, er det den  

 bestemmelse, der giver den pågældende den bedste ret, der skal anvendes.  

 Dette gælder både, hvis der er tale om at kunne medtage flere  

 pensionsydelser, og hvis der er tale om retten til at medtage pensionen til  

 udlandet.
 Kommunen bør i den individuelle rådgivning og vejledning henvise en person  

 til Dansk Flygtningehjælp, hvis den pågældende overvejer repatriering.
OPTJENINGSPRINCIPPET Lovens §§ 5-10 16. I Danmark optjenes pensionsrettigheder på baggrund  

 af antallet af år, en person har haft fast bopæl i Danmark (bopælsår). Det er  

 uden betydning, om den pågældende har haft arbejde eller indbetalt skat.
Det  

 afgørende er, om den pågældende har haft fast bopæl i Danmark.
Hvis en person ikke har haft bopæl i Danmark i det antal år, der kræves  

 efter loven for at kunne få en fuld dansk pension, kan der alene udbetales en  

 brøkpension.
Brøkpensionen bliver fastsat efter forholdet mellem antallet af  

 bopælsår og det antal år, der kræves efter loven for at kunne udbetale en  

 fuld dansk pension.
Når en brøkpension beregnes, regnes en måned for 30 dage  

 og et år for 360 dage.
Folkepension 17. Optjeningsprincippet for folkepensionister baseres  

 på den faktiske bopælstid her i landet.
Den nedre aldersgrænse for optjening  

 af pensionsrettigheder er 15 år, og den øvre aldersgrænse for optjening af  

 pensionsrettigheder er folkepensionsalderen på 67 år.
Før det fyldte 15. år  

 og efter det fyldte 67. år optjener man således ikke ret til folkepension, se  

 lovens § 10.
 Ret til fuld folkepension er betinget af 40 års fast bopæl her i riget  

 mellem det 15. og det 67. år, se lovens § 5, stk. 1.
 Opfylder pensionisten ikke betingelsen om fuld pension, er der ret til en  

 brøkpension, fastsat efter forholdet mellem den faktiske bopælstid mellem det  

 15. og det 67. år og 40 års fast bopæl, se lovens § 5, stk. 2.
Flere bopælsperioder sammenlægges.
Ved sammenlægningen medregnes de  

 enkelte bopælsperioder fuldt ud og den samlede bopælstid nedsættes til  

 nærmeste hele antal år, se lovens § 10.
----------------------------------------------------------------- Eksempel:
En person, der bliver pensionist ved det fyldte 67. år, har efter det 15.  

 år boet her i landet i 2 perioder på henholdsvis 30 år, 7 måneder og 15 dage  

 og 6 år, 4 måneder og 26 dage.
Den samlede bopælstid udgør 36 år, 11 måneder  

 og 41 dage eller 37 år og 11 dage.
Pensionen fastsættes efter forholdet  

 mellem bopælstid (37 år og 11 dage) og 40 år, dvs. efter nedrunding 37  

 fyrretyvendedele af fuld pension.
----------------------------------------------------------------- Ved overgang fra førtidspension til folkepension udbetales pensionen med  

 samme antal 40-dele, som førtidspensionen blev udbetalt med, se lovens § 5,  

 stk. 3.
Førtidspension 18. Optjeningsprincippet for førtidspensionister  

 baseres på den faktiske bopælstid her i landet.
Den nedre aldersgrænse for  

 optjening af pensionsrettigheder er 15 år, og den øvre grænse for optjening  

 af pensionsrettigheder er folkepensionsalderen på 67 år.
Det betyder, at den  

 længste teoretiske mulige optjeningstid er 52 år.
Da retten til fuld folkepension opnås efter en bopælstid på 40 år, betyder  

 det, at en person kun behøver at have boet her i landet i 40 år af de 52  

 mulige for at få ret til fuld pension.
Dette svarer til, at bopæl i 40/52  

 eller tilnærmelsesvist 4/5 af den teoretisk mulige bopælstid er  

 tilstrækkeligt for at opnå ret til fuld folkepension.
 Optjeningsprincippet for førtidspension er på baggrund heraf udformet  

 således, at der er ret til fuld pension for personer under 67 år, hvis den  

 faktiske bopælstid ved pensionstilkendelsen udgør mindst 4/5 af perioden fra  

 det 15. år og til det tidspunkt, hvorfra der ydes pension (teoretisk mulige  

 bopælstid), se lovens § 6, stk. 1.
 Hvis der ikke er ret til fuld pension efter lovens § 6, stk. 1, fastsættes  

 pensionen efter forholdet mellem den faktiske bopælstid og 4/5 af den  

 teoretisk mulige bopælstid (tiden fra det 15. år og indtil det tidspunkt,  

 hvorfra pensionen ydes), se lovens § 6, stk. 2.
 Brøken for beregning af pension vil se således ud:
faktisk bopælstid (i måneder) -------------------------------------- ----------- 4/5 x teoretisk mulig bopælstid (i måneder) Ved beregning efter lovens § 6, stk. 2, afrundes bopælstiden til nærmeste  

 hele antal måneder, dvs. at en bopælstid på et antal hele år + nogle måneder  

 altid skal omregnes til måneder.
Hvis beregningen viser, at der kun er ret  

 til en brøkpension, nedsættes den beregnede del af fuld pension til nærmeste  

 antal fyrretyvendedele af fuld pension, se lovens § 10.
---------------------------------------------------------------- Eksempel 1 En person, der netop er fyldt 50 år, bliver pensionist, pågældende har  

 boet i Danmark i 30 år.
Faktisk bopælstid er 30 år (i måneder 360).
 Teoretisk mulig bopælstid er tiden fra det 15. år til det 50. år (50 - 15)  

 = 35 år (i måneder 420).
 Brøken for beregning af brøkpension:
 At brøken er større end (eller lig med) 1, er ensbetydende med, at den  

 faktiske bopælstid udgør mindst 4/5 af den teoretisk mulige bopælstid, og der  

 er derfor i eksemplet ret til fuld pension efter lovens § 6, stk. 1.
---------------------------------------------------------------- Eksempel 2 En person, der netop er fyldt 40 år, bliver pensionist.
Han har boet i  

 Danmark i 5 år mellem det 15. år og tidspunktet for tilkendelse af pension.  

 Højeste mulige bopælstid efter det 15. år er 25 år (teoretisk mulige  

 bopælstid).
 Brøken for beregning af brøkpension ser således ud:
Der er herefter ret til en brøkpension, der nedsættes til nærmeste antal  

 fyrretyvendedele af fuld pension.
I eksemplet er der ret til 1/4 x 40 = 10/40  

 af fuld pension.
--------------------------------------------------------------- Eksempel 3 En person på 57 år og 4 måneder bliver pensionist.
Han har boet her i  

 landet i 27 år og 10 måneder mellem det 15. år og tidspunktet, hvorfra  

 pension ydes.
 Faktiske bopælstider udgør i måneder 27 x 12 + 10 = 334 måneder.
 Teoretisk mulige bopælstid udgør i måneder tiden fra det 15. år til  

 pensionstilkendelsen (57 - 15) x 12 + 4 = 508 måneder.
 Brøken for beregning af brøkpension ser således ud:
Der er herefter ret til en brøkpension, der nedsættes til nærmeste antal  

 fyrretyvendedele af fuld pension.
I eksemplet er der ret til 1670/2032 x 40 =  

 32,87 fyrretyvendedele, der nedsættes til 32/40 af fuld pension.
--------------------------------------------------------------- Beregning af brøkpension Lovens § 7 Brøkpension 19. Ved beregning af en brøkpension beregnes pensionen  

 først på baggrund af de indtægter, pensionisten og en eventuel ægtefælle har  

 ved siden af den sociale pension efter reglerne i lovens kapitel 4.
 Når pensionen er blevet indtægtsreguleret, nedsættes det beregnede  

 pensionsbeløb til det antal fyrretyvendedele, pensionisten er berettiget til  

 efter beregning af bopælstid.
 Personlige tillæg, der tildeles en brøkpensionist, samt det særlige  

 pensionstillæg, der ydes efter overgangsreglen i § 4, stk. 2, i lov nr. 497  

 af 30. juni 1993, skal ikke nedsættes på baggrund af bopælstid.
Opgørelse af bopælstid Lovens § 8 Perioder sidestillet med faktisk bopælstid i Danmark 20. Opgørelsen af bopælstiden tager udgangspunkt i den  

 faktiske bopælstid her i landet.
Oplysninger herom kan indhentes fra  

 folkeregistret.
Folkeregisteret har adgang til det centrale CPR- register,  

 som går tilbage til 1. januar 1971. Søges der oplysninger fra før 1. januar  

 1971, skal de enkelte kommuner, hvor den pågældende har haft bopæl, spørges.
 Ved anvendelsen af optjeningsprincippet sidestilles med bopæl i Danmark:
I lovgivningen bliver der ikke stillet krav om hvilken form for  

 dokumentation, en person skal kunne fremvise.
Det er således en konkret  

 vurdering, hvorvidt kommunen anser det for dokumenteret, at den pågældende  

 har bopælstider i udlandet, der kan sidestilles med bopæl i Danmark efter  

 reglerne i lovens § 8.
Som beskæftiget i offentlig dansk interesse i udlandet medregnes  

 eksempelvis ansættelse i internationale organisationer, som den danske stat  

 er medlem af, eller beskæftigelse som hushjælp for danske diplomater.
Danske  

 forskere og stipendiater, der er knyttet til internationale  

 forskningsprojekter, anses under udsendelsen for at være beskæftiget i  

 offentlig dansk interesse.
 Beskæftigelse som freelance journalist/korrespondent kan ikke sidestilles  

 med beskæftigelse i offentlig dansk interesse eller som ansat i dansk firmas  

 filial eller datterselskab, se SM P-9- 96. Ankestyrelsen lagde vægt på, at  

 der ikke havde været tale om ansættelse i internationale organisationer, som  

 den danske stat er medlem af, eller beskæftigelse i forbindelse med  

 ansættelse ved internationale projekter.
 Ansættelse i udlandet i en offentlig stilling, der er pensionsgivende i  

 opholdslandet, kan ikke betragtes som udsendt af offentlig dansk myndighed  

 eller som beskæftiget i offentlig dansk interesse, se SM P-9-96. Ligeledes  

 anses beskæftigelse med at udføre ulønnet videnskabeligt arbejde uden  

 tilknytning til internationalt anerkendte forskningsprojekter heller ikke som  

 beskæftiget i offentlig dansk interesse, se SM P-9-96.
Ægtefæller og børn 21. For ægtefæller til personer, der har optjent ret  

 til dansk pension efter lovens § 8, nr. 2-5, medregnes bopælstiden i udlandet  

 ligeledes som bopælstid i Danmark for den periode, hvori ægtefællerne har  

 været gift med hinanden. Ægtefællen optjener dog ikke ret til dansk pension i  

 perioder, hvor pågældende selv har været omfattet af en social  

 pensionsordning.
Retten består uafhængig af ægtefællens statsborgerskab.
Det  

 er ligeledes uden betydning, om ægtefællen tidligere har haft bopæl i  

 Danmark.
Børn mellem 15 og 18 år, der bor i udlandet hos en eller begge  

 forældre, får medregnet bopælstiden i udlandet som dansk bopælstid, hvis en  

 eller begge forældrene får sidestillet bopælstid i udlandet med bopælstid i  

 Danmark.
Ophold i udlandet med henblik på uddannelse vil kunne sidestilles med  

 faktisk bopælstid i Danmark, hvis den pågældende har en forudgående dansk  

 optjeningstid.
For personer, der har dansk indfødsret eller er flygtninge, er  

 det dog ikke nødvendigt med en forudgående dansk optjeningstid.
 Danske statsborgere, der har beskæftigelse i et andet EU-land, og som  

 efter reglerne i EF-forordning nr. 1408/71 er omfattet af lovgivningen om  

 social sikring i beskæftigelseslandet, kan ikke samtidig være undergivet  

 dansk lovgivning og optjener derfor ikke samtidig ret til dansk pension, se  

 SM P-24-96.
 Om eventuel beregning af pension på grundlag af afdøde ægtefælles  

 bopælstid, se overgangsreglerne i kap. 11.
Opgørelse af bopælstid for flygtninge Lovens § 9 Perioder sidestillet med faktiske bopælstider i Danmark 22. Personer, der anses for flygtninge efter  

 udlændingelovens §§ 7 og 8, se lovens § 2, stk. 2, nr. 2, får som bopælstid  

 medregnet bopæl i oprindelseslandet og et andet tidligere bopælsland, hvor de  

 har været anset for flygtninge, se lovens § 9. Det gælder uanset, om de  

 pågældende har/får dansk indfødsret.
Som oprindelsesland regnes lande, som  

 pågældende har forladt under sådanne omstændigheder, at der på dette grundlag  

 ville kunne gives tilladelse til ophold her i landet efter udlændingelovens §  

 7. En mulig dokumentation vil kunne være et flygtningepas.
Disse  

 bopælsperioder medregnes også ved opgørelse af mindstebopælstiden, se pkt.  

 10.
 Denne udvidelse af bopælstiden gælder kun, så længe de pågældende har  

 bopæl her i landet, dog har flygtninge, der er omfattet af EF-forordning nr.  

 1408/71 (konventionsflygtninge), ret til at få samme beløb udbetalt som i  

 Danmark, hvis de flytter til et land inden for EØS-området.
 Bopælstider, for hvilke der er ret til pension i oprindelseslandet eller  

 andet land, hvor de pågældende har været anset for flygtninge, kan ikke  

 samtidig medregnes som bopælstider i Danmark.
------------------------------------------------------------------ Eksempel:
En 30 årig vietnameser modtages i Danmark, som flygtning efter anmodning  

 fra FN-s flygtningekommissær.
I en alder af 35 år søger han førtidspension.  

 Han har boet i Vietnam, til han var 29 år.
Derefter tilbragte han 1 år i en  

 flygtningelejr i Thailand.
Hele perioden fra flygtningens 15. år medregnes  

 som dansk bopælstid, og han vil således være berettiget til fuld pension.
----------------------------------------------------------------- Bopælsperioder Lovens § 10 Opgørelse af bopælsperioder 23. Når det skal opgøres, hvorvidt en pensionist er  

 berettiget til fuld pension eller brøkpension, medregnes alene bopælsperioder  

 mellem det fyldte 15. år og det fyldte 67. år.
Hvis der er flere bopælsperioder, skal disse sammenlægges.
Den samlede  

 bopælstid nedsættes til nærmeste hele antal år ved fastsættelsen af  

 folkepension, mens den samlede bopælstid ved fastsættelsen af førtidspension  

 afrundes til nærmeste hele antal måneder.
Opgørelsen af bopælstiden beregnes ud fra den tid, hvor den pågældende har  

 haft fast bopæl her i landet, og hvor den pågældende ikke har modtaget social  

 pension fra Danmark.
Ved opgørelsen af bopælstid i forhold til en  

 førtidspension fragår antallet af år, hvor der er modtaget social pension fra  

 Danmark, både ved opgørelsen af den faktiske og den teoretiske bopælstid.  

 Perioder, hvor der har været modtaget social pension fra Danmark, må anses  

 som -døde perioder- ved opgørelsen af bopælstiden.
FRAVIGELSE AF BESTEMMELSERNE OM INDFØDSRET, BOPÆL OG OPTJENING EFTER OVERENSKOMST MED ANDRE STATER Lovens § 11 24. Socialministeren kan efter overenskomster med  

 andre stater fastsætte regler, der fraviger bestemmelserne i loven om  

 indfødsret, bopæl og optjening.
Der henvises til bekg. kapitel 9, §§ 37-39. I  

 det omfang overenskomstens/konventionens bestemmelser giver bedre ret end  

 lovens bestemmelser, er det disse bestemmelser, der skal anvendes, mens  

 lovens bestemmelser skal anvendes i situationer, hvor lovens bestemmelser vil  

 give en bedre ret end retten efter overenskomsterne.
Der henvises til bilag  

 9, der indeholder en liste over gældende konventioner.
EF-FORORDNING NR. 1408/71 Fravigelse af kravet om dansk indfødsret EF-forordning nr. 1408/71 25. Ved EF-forordning nr. 1408/71 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet, er lovens regler  

 om dansk indfødsret fraveget for personer, der er omfattet af forordningen.  

 Forordningens regler beskrives kort i det følgende.
Der henvises i øvrigt til  

 EF-forordningerne nr. 1408/71 og nr. 574/ 72 (gennemførelsesforordningen)  

 samt Vejledning af juli 1993 om EF-regler om social sikring.
Anvendelsesområde EF-forordning nr. 1408/71 anvendes inden for EØS - det Europæiske  

 Økonomiske Samarbejdsområde.
 EØS-lande er Belgien, Danmark, Tyskland, Grækenland, Spanien, Frankrig,  

 Irland, Italien, Luxembourg, Nederlandene, Portugal, Finland, Sverige, Det  

 Forenede Kongerige (Storbritannien og Nordirland), Østrig, Norge, Island og  

 Liechtenstein.
Personkreds Efter art. 2 i forordning nr. 1408/71 anvendes forordningen for følgende  

 personer:
Forordningen anvendes således ikke på alle personer, der er statsborgere  

 eller flygtninge eller statsløse i et EØS-land.
Forudsætningen for, at  

 forordningen kan anvendes, er, at der er en arbejdstager eller en selvstændig  

 erhvervsdrivende.
Den danske definition af begreberne arbejdstager eller selvstændig  

 erhvervsdrivende fremgår af bilag I, I.
B. 1 og 2, til forordningen.
Herefter anses som arbejdstager enhver person, der, som beskæftiget i en  

 arbejdsgivers tjeneste, Som selvstændig erhvervsdrivende anses enhver person, der i medfør af lov  

 om dagpenge ved sygdom eller fødsel har ret til disse ydelser på grundlag af  

 anden erhvervsindtægt end lønindtægt.
 Personer, der er omfattet af forordningen, har ret til dansk pension på  

 lige fod med danske statsborgere.
 Pensionsret for personer, der er omfattet af forordningen, er normalt  

 betinget af, at de pågældende som arbejdstagere eller selvstændige  

 erhvervsdrivende har været beskæftiget i Danmark.
 Familiemedlemmer har ret til førtidspension, når de bor hos eller  

 forsørges af arbejdstageren eller den selvstændige erhvervsdrivende uden selv  

 at have været erhvervsdrivende.
Som anført indebærer EF-reglerne om sammenlægning af optjeningsperioder i  

 andre EØS-lande, at der uanset lovens krav om en mindstebopælstid på 3 år kan  

 være ret til en dansk brøkpension uden anden tilknytning til Danmark end, at  

 en beskæftigelsesbetingelse samt bopæl i et år er opfyldt.
Der henvises til  

 pkt. 28.
Fravigelse af kravet om bopæl i Danmark EF-forordning nr. 1408/71 26. Personer, der er omfattet af forordningens  

 personkreds, se pkt. 25, har ret til at få tilkendt og udbetalt dansk pension  

 under bopæl i et andet EØS-land.
Pensionen udbetales med samme beløb som i  

 Danmark.
Hvilke ydelser Retten til at få tilkendt og udbetalt dansk pension under bopæl i et andet  

 EØS-land gælder alle ydelser efter loven.
Personligt tillæg ydes også efter  

 en konkret vurdering, når pensionisten bor i udlandet, se SM P-12-96.
Fravigelse af reglerne om optjening af ret til pension Beskæftigelsesperioder i EØS-lande 27. Efter EF-forordning nr. 1408/71 er en arbejdstager  

 eller selvstændig erhvervsdrivende, der er omfattet af forordningen, alene  

 omfattet af lovgivningen i et EØS-land.
Som hovedregel er en arbejdstager  

 eller selvstændig erhvervsdrivende omfattet af lovgivningen i det land, hvor  

 den pågældende er beskæftiget, selv om pågældende har bopæl i et andet  

 EØS-land.
Der gælder en række undtagelser fra reglen om, at en arbejdstager eller  

 selvstændig erhvervsdrivende er omfattet af lovgivningen i  

 beskæftigelseslandet.
Der henvises til Vejledning af juli 1993 om EF-regler  

 om social sikring, hæfte 1.
 EØS-statsborgere, der har bopæl i Danmark, og som efter reglerne i  

 EF-forordning nr. 1408/71 er omfattet af lovgivningen om social sikring i et  

 andet EØS-land, kan ikke samtidig være omfattet af dansk lovgivning og  

 optjener derfor ikke samtidig ret til dansk pension.
 Omvendt vil en person, der har bopæl i et andet EØS-land, og som i kraft  

 af sin beskæftigelse er omfattet af dansk lovgivning om social sikring,  

 optjene ret til dansk pension på grundlag af beskæftigelsen.
Der gælder særlige regler om sammenlægning af optjeningstider, når der i  

 et EØS-land er optjeningstider på under 1 år.
Der henvises til Vejledning af  

 juli 1993 om EF-regler om social sikring, hæfte 4.
Efterlevende ægtefæller, der er omfattet af EF-forordning nr. 1408/71 Ved EF-forordning nr. 1660/85 er der i EF-forordning nr. 1408/71, bilag  

 VI, afsnit B, pkt. 3 indsat bestemmelser om en afledet ret til dansk social  

 pension for en efterladt ægtefælle til en arbejdstager eller selvstændig  

 erhvervsdrivende, der har haft beskæftigelse i Danmark.
 I pkt. 3b) bestemmes, at en efterlevende ægtefælle til en grænsearbejder  

 eller sæsonarbejder er berettiget til dansk social pension beregnet på  

 grundlag af de perioder, i hvilke den afdøde ægtefælle har haft lønnet eller  

 selvstændig beskæftigelse i Danmark.
 I pkt. 3c) bestemmes, at en efterlevende ægtefælle til en arbejdstager  

 eller selvstændig erhvervsdrivende bortset fra grænsearbejdere og  

 sæsonarbejdere, er berettiget til dansk social pension beregnet på grundlag  

 af perioder, i hvilke den afdøde ægtefælle har haft lønnet eller selvstændig  

 beskæftigelse i Danmark forud for den 1. januar 1984. Optjeningsperioder  

 efter den 1. januar 1984 giver derimod ikke den efterlevende ægtefælle ret  

 til pension efter denne bestemmelse.
 Det er en betingelse for den afledede pensionsret for efterlevende  

 ægtefæller efter både grænsearbejdere, sæsonarbejdere og andre arbejdstagere  

 og selvstændige erhvervsdrivende, at ægtefællerne var gift med hinanden i  

 optjeningsperioderne, og at de ikke i disse perioder var separerede eller  

 levede faktisk adskilt på grund af uoverensstemmelse.
 Det er desuden en betingelse for den afledede pensionsret, at den  

 efterlevende ægtefælle i optjeningsperioden boede i et andet EØS- land uden  

 at have en beskæftigelse, som gav ret til pension efter det andet lands  

 bestemmelser om tvungen pensionsforsikring, eller allerede modtog en pension  

 efter et andet lands tvungne pensionsordning.
 Perioder, hvori der er udført en sådan pensionsberettigende beskæftigelse,  

 og perioder, hvori der er modtaget pension efter et andet lands tvungne  

 pensionsordning, skal fragå i de optjeningsperioder, som den afledede pension  

 beregnes efter.
Dette gælder dog ikke, hvis det årlige pensionsbeløb fra det andet land  

 ikke overstiger halvdelen af den sociale pensions grundbeløb.
I så fald ses  

 der bort fra disse beskæftigelses- eller pensionsperioder, og pensionen  

 beregnes på grundlag af den afdøde ægtefælles optjeningsperioder.
Hvis den efterlevende ægtefælle selv har tilbagelagt optjeningsperioder  

 her i landet, sammenlægges disse perioder med ægtefællens optjeningsperioder,  

 med mindre den efterlevendes optjeningsperioder er sammenfaldende med  

 ægtefællens optjeningsperioder.
Perioder med pension fragår kun, hvis de er  

 sammenfaldende.
 Pensionen til den efterlevende ægtefælle tildeles i øvrigt på grundlag af  

 den efterlevende ægtefælles egne forhold, dvs. at lovens alderskrav,  

 helbredsbetingelser m.v. skal være opfyldt.
Fravigelse af kravet om mindstebopælstid Forholdet til EØS-reglerne 28. Lovens bestemmelse om, at retten til pension er  

 betinget af mindst 3 års fast bopæl her i riget mellem det fyldte 15. og det fyldte  

 67. år, medfører, at EF-reglernes sammenlægningsprincip får betydning for  

 retten til dansk pension.
 Princippet går ud på, at der ved bedømmelse af, om der skal åbnes ret til  

 dansk pension, skal tages hensyn til optjeningsperioder, der er tilbagelagt  

 efter andre EØS-landes pensionslovgivning, som om det drejede sig om perioder  

 tilbagelagt efter dansk lovgivning.
 Personer, der er omfattet af EF-forordningen, dvs. både danske og andre  

 erhvervsaktive EØS-statsborgere, kan således opfylde mindstebopælskravet i  

 Danmark på 3 år ved sammenlægning med optjeningsperioder i andre EØS-lande.  

 EF-reglerne indebærer, at der kan ydes pension på grundlag af en  

 mindsteoptjeningstid på 1 år.
Pensionens størrelse skal alene fastsættes på grundlag af bopælsperioder i  

 Danmark.
EF-reglerne kan derfor medføre, at der skal fastsættes en dansk  

 pension på ned til 1/40.
OVERENSKOMSTER MED ANDRE LANDE Fravigelse af kravet om dansk indfødsret Overenskomster med andre lande 29. Danmark har indgået en række overenskomster om  

 social sikring med andre lande, hvorved lovens regler om dansk indfødsret er  

 fraveget.
Overenskomsternes regler beskrives kort nedenfor.
Der henvises i øvrigt  

 til de enkelte overenskomster med tilhørende administrative aftaler og  

 cirk./vejledninger, se bilag 9.
Frankrig, Tyskland og England a.
Overenskomster med Frankrig af 30. juni 1951, Tyskland af 14. august  

 1953 og England af 27. august 1959.
 Disse overenskomster kan i visse tilfælde give statsborgere i de  

 pågældende lande, når de ikke er omfattet af EF-forordningen, bedre  

 rettigheder end loven giver dem.
Tyrkiet, Pakistan og Jugoslavien b.
Overenskomster med Tyrkiet af 22. januar 1976, Jugoslavien af 22. juli  

 1977 og Pakistan af 1. marts 1982.
 Overenskomsterne giver statsborgere fra de pågældende lande med bopæl i  

 Danmark ret til pension på samme vilkår som danske statsborgere, under  

 følgende betingelser:
 Der er ret til folkepension, når den pågældende i perioden mellem det 15.  

 og det 67. år har haft bopæl i Danmark i mindst 5 år.
 Efter 3 års bopæl i Danmark i optjeningsperioden, er der ret til  

 førtidspension for personer, der har været arbejdstager i mindst 1 år, når de  

 pågældende efter det 15. år har haft bopæl i Danmark i en uafbrudt periode på  

 mindst 1 år umiddelbart forud for ansøgning om pension og i denne periode i  

 mindst 1 år fysisk og psykisk har været i stand til at udøve normalt erhverv,  

 og uarbejdsdygtigheden med påfølgende invaliditet er indtrådt under bopæl i  

 Danmark.
 For personer, der ikke har været arbejdstagere, er der ret til  

 førtidspension under de samme betingelser, som nævnt ovenfor, når der har  

 været bopæl i Danmark i mindst 5 år efter det 15. år, heraf mindst 1 år  

 umiddelbart forud for ansøgningen om pension.
Kun visse af republikkerne i det tidligere Jugoslavien har indtil videre  

 succederet i den dansk-jugoslaviske overenskomst.
For nærmere oplysninger om  

 dette henvises til Direktoratet for Social Sikring og Bistand.
Schweiz, Østrig, Canada, Marokko, Chile og Israel c.
Konventionerne med Schweiz af 5. januar 1983 (med 2  

 tillægskonventioner), Østrig af 16. juni 1987, Canada af 12. april 1985,  

 Marokko af 26. april 1982 (med 1 tillægskonvention), Chile af 8. marts 1995  

 og Israel af 3. juli 1995.
 Disse konventioner giver statsborgere i de pågældende lande med bopæl i  

 Danmark ret til dansk pension efter de samme betingelser, som gælder for  

 danske statsborgere, dvs. efter 3 års bopæl i Danmark i optjeningsperioden.
 For retten til førtidspension gælder dog den yderligere betingelse, at de  

 under bopælsperioden i Danmark skal have været fysisk og psykisk i stand til  

 at udøve normalt erhverv i en sammenhængende periode på mindst 1 år.
 For retten til behovsbestemt førtidspension er det desuden en betingelse,  

 at den pågældende skal have haft bopæl i Danmark i mindst 1 år umiddelbart  

 forud for ansøgning om pension, og at behovet for pension skal være opstået,  

 mens den pågældende havde bopæl i Danmark.
 Konventionen med Østrig anvendes kun for østrigske statsborgere, som ikke  

 er omfattet af EF-forordning nr. 1408/71, dvs. personer, der ikke har været  

 arbejdstagere eller selvstændige erhvervsdrivende i Danmark.
Australien og New Zealand d.
Konventioner med Australien og New Zealand er under forhandling og  

 forventes indgået i den nærmeste fremtid.
 Reglerne for tilkendelse af dansk pension til personer, der er  

 statsborgere i disse lande, forventes at komme til at svare til dem, der  

 gælder efter de konventioner, der er nævnt ovenfor under c.
Fravigelse af kravet om bopæl i Danmark 30. Der kan ydes dansk pension under bopæl i et land,  

 som Danmark har indgået overenskomst med, når de særlige betingelser, der er  

 fastlagt i den enkelte overenskomst, er opfyldt.
Reglerne beskrives kort  

 nedenfor.
Der henvises i øvrigt til de enkelte overenskomster med tilhørende  

 administrative aftaler og cirk./vejledninger, se bilag 9.
Frankrig, Tyskland og England a.
Personer, der med hjemmel i de gamle konventioner med Frankrig,  

 Tyskland og England, har fået tilkendt dansk pension under bopæl her i  

 landet, har ret til at få pensionen med til et andet EØS-land.
Tyrkiet, Jugoslavien og Pakistan b.
Danske statsborgere, der har bopæl i de pågældende lande, kan få  

 tilkendt og udbetalt dansk pension.
 Personer, der er statsborgere i de pågældende lande, og som har bopæl i  

 deres hjemland, kan få tilkendt og udbetalt dansk pension, når de i  

 optjeningsperioden har været beskæftiget som arbejdstagere i Danmark i 1 år  

 og i øvrigt har erhvervet ret til pension efter 5 års bopæl i Danmark.
 Derimod er der ikke adgang til at forhøje en pension, når pensionisten bor  

 i hjemlandet.
Schweiz, Østrig, Canada, Marokko, Chile og Israel c.
Pension kan tilkendes og udbetales til danske statsborgere, der har  

 bopæl i disse lande.
Dog kan behovsbestemt førtidspension ikke tilkendes, men  

 behovsbestemt pension udbetales fortsat til danske statsborgere, der efter at  

 have fået tilkendt pensionen, tager bopæl i de pågældende lande.
Personer, der er statsborgere i de pågældende lande, og som har bopæl i  

 deres hjemland (for den schweiziske konventions vedkommende, hvis de har  

 bopæl i hele EØS-området), kan få tilkendt og udbetalt dansk pension, når de  

 i optjeningsperioden har været beskæftiget som arbejdstagere eller  

 selvstændige erhvervsdrivende i Danmark i 1 år.
For retten til behovsbestemt  

 førtidspension er det desuden en betingelse, at den pågældende skal have haft  

 bopæl i Danmark i mindst 1 år umiddelbart forud for ansøgning om pension, og  

 at behovet for pension er opstået, mens den pågældende havde bopæl i Danmark.
Andre personer end arbejdstagere og selvstændige erhvervsdrivende har ikke  

 ret til at få tilkendt pension under bopæl i hjemlandet.
Hvis pensionen er  

 tilkendt under bopæl i Danmark, udbetales den fortsat ved flytning til  

 hjemlandet (eller, for schweizerne, til et andet EØS-land), hvis pensionisten  

 har haft bopæl i Danmark i mindst 10 år, heraf mindst 5 år forud for  

 ansøgning om pension.
Konventionen med Østrig anvendes kun for personer, der ikke har ret til  

 pension efter reglerne i EF-forordningen, dvs. personer der ikke har været  

 arbejdstagere eller selvstændige erhvervsdrivende i Danmark.
Konventionen  

 giver ikke disse østrigske statsborgere ret til at få tilkendt pension under  

 bopæl i Østrig, men en pension, der er tilkendt i Danmark, udbetales fortsat  

 efter flytning til Østrig, når pensionisten har boet i Danmark i 10 år, heraf  

 5 år umiddelbart før ansøgningen om pension.
Australien og New Zealand d.
Konventioner med de nævnte lande forventes indgået i den nærmeste  

 fremtid.
Reglerne for tilkendelse og udbetaling af pension under bopæl i  

 disse lande forventes at komme til at svare til dem, der gælder efter de  

 konventioner, der er nævnt ovenfor under c.
Hvilke ydelser kan udbetales i disse lande Når der udbetales dansk pension til en person, der har bopæl i et land  

 uden for EØS, udbetales pensionstillægget og det særlige pensionstillæg ikke.  

 Følgende ydelser udbetales kun, hvis lovens betingelser for udbetaling af  

 pension i udlandet er opfyldt: Personligt tillæg, bistandstillæg,  

 plejetillæg, invaliditetsydelse og ægteskabstillæg.
Personligt tillæg ydes  

 også efter en konkret vurdering, når pensionisten bor i udlandet, se SM  

 P-12-86.
Fravigelse af reglerne om optjening af ret til pension 31. Personer, der i medfør af overenskomst med et  

 andet land, opnår pensionsret i kraft af beskæftigelse i dette land, optjener  

 ikke i denne periode ret til dansk pension, selv om pågældende har bopæl her  

 i landet.
 Omvendt vil personer, der under beskæftigelse og/eller bopæl i et land,  

 hvormed der er indgået overenskomst, fortsat er omfattet af dansk lovgivning  

 efter overenskomstens regler, optjene ret til dansk pension, selv om der ikke  

 er bopæl her i landet.
Efter overenskomsterne gælder der for personer, der ikke er danske  

 statsborgere, særlige regler for optjening af ret til pension, hvorved lovens  

 optjeningsregler fraviges.
Det drejer sig fx om fravigelse af bestemmelsen i  

 lovens § 8. Der henvises til de enkelte overenskomster med tilhørende  

 administrative aftaler og cirk./vejledninger, se bilag 9.
NORDISK KONVENTION Fravigelse af kravet om dansk indfødsret 32. Nordisk konvention om social sikring anvendes for  

 personer, der er statsborgere i et nordisk land, og som ikke er omfattet af  

 EF-forordning nr. 1408/71.
 Efter konventionen har nordiske statsborgere ret til dansk pension, når de  

 i den optjeningsperiode, der gælder efter loven, har haft bopæl i Danmark i  

 mindst 3 år.
Perioder, hvori der er modtaget pension fra et andet EØS-land, indgår ikke  

 ved optjening af bopælsår med henblik på opfyldelse af konventionens krav om  

 3 års bopæl her i landet.
Det betyder, at en nordisk statsborger, der modtog  

 pension fra et andet EØS- land ved tilflytningen til Danmark, eller som får  

 tilkendt en sådan, inden der er tilbagelagt mindst 3 års bopælstid i Danmark,  

 ikke vil få ret til dansk pension.
Fravigelse af kravet om bopæl i Danmark 33. Nordiske statsborgere, der ikke er omfattet af EF-  

 forordningen, har ret til at få tilkendt og udbetalt dansk pension under  

 bopæl i et andet EØS-land, når betingelsen om 3 års bopæl i Danmark i  

 optjeningsperioden er opfyldt.
Regler om ansøgning om dansk og udenlandsk pension og om administration af  

 EF-forordning nr. 1408/71 og overenskomsterne om social sikring 34. Administration af pensionsreglerne i EF-forordning  

 nr. 1408/71 og overenkomsterne om social sikring varetages - med mindre andet  

 er bestemt af kommunen.
Ansøgning om pension fra udlandet Når en person, der har bopæl i Danmark, indgiver ansøgning til kommunen om  

 dansk pension, betragtes denne ansøgning også som ansøgning om pension i de  

 andre EØS-lande, og de lande hvormed Danmark har indgået overenskomst.
 Dette indebærer, at kommunen, når der indgives ansøgning om pension, skal  

 være opmærksom på, om ansøgeren har været omfattet af lovgivningen i et andet  

 land, enten i kraft af beskæftigelse eller bopæl.
 Hvis det af en ansøgning fremgår, at ansøgeren har haft beskæftigelse  

 eller bopæl i et andet land, hvor der kan være optjent ret til pension, skal  

 kommunen sørge for, at ansøgning om pension fra det pågældende land fremmes.
 I bekg. § 46 er der fastsat nærmere regler om fremgangsmåden ved ansøgning  

 om pension i udlandet.
 Der henvises i øvrigt til kap. 3 om ansøgning af pension og kap. 10 om  

 administration.
Bopæl i Danmark Når det drejer sig om ansøgning om pension fra et EØS-land efter reglerne  

 i EF-forordningen, dvs. når der er optjent pensionsret på grundlag af  

 beskæftigelse i et EØS-land, skal kopi af ansøgningen og eventuelle andre  

 dokumenter, fx bopælsattester og lægelige akter, sendes til Direktoratet for  

 Social Sikring og Bistand.
Direktoratet sørger for udfyldelse af de officielle EF- blanketter, som  

 anvendes ved ansøgning om pension fra et andet EØS-land, og for den videre  

 kontakt til den udenlandske pensionsinstitution.
Der henvises til Vejledning  

 af juli 1993 om EF-regler om social sikring, hæfte 4.
 Hvis det drejer sig om ansøgning om en pension efter bestemmelserne i en  

 af overenskomsterne om social sikring herunder den nordiske konvention,  

 påhviler det kommunen at sørge for udfyldelse af ansøgningsblanketter m.v.
Ansøgningen i form af den officielle blanket og eventuelle lægelige  

 oplysninger m.v. sendes af kommunen direkte til den udenlandske  

 pensionsinstitution, hvis denne er kendt.
Hvis kommunen ikke kender den  

 udenlandske institution, sendes ansøgningen til det udenlandske  

 forbindelsesorgan.
I de administrative aftaler til overenskomsterne er der fastsat nærmere  

 regler for fremgangsmåden ved ansøgning om pension.
Der henvises til disse  

 aftaler og til de vejledninger og cirk., der er udgivet om overenskomsterne  

 om social sikring, se bilag 9.
Bopæl i udlandet Når det drejer sig om ansøgning om eller udbetaling af dansk pension til  

 en person, der har bopæl i udlandet, varetages administrationen udelukkende  

 af Direktoratet for Social Sikring og Bistand.
Se kap. 10 om administration.
PENSIONSSYSTEMETS OPBYGNING FOLKEPENSION OG FØRTIDSPENSION Lovens §§ 12-19 § 12.  Folkepension, der består af grundbeløb og  

 pensionstillæg, kan udbetales til personer, der er fyldt 67 år.
§ 13.  Førtidspension kan udbetales til personer i  

 alderen fra 18 til 67 år i form af § 14.  Højeste førtidspension kan tilkendes personer i  

 alderen fra 18 til 60 år, der i ethvert erhverv må anses for kun at have  

 ubetydelig erhvervsevne i behold.
Stk. 2.  Mellemste førtidspension kan tilkendes Stk. 3.  Forhøjet almindelig førtidspension eller  

 almindelig førtidspension kan tilkendes Stk. 4.  Pension efter stk. 3 tilkendes som forhøjet  

 almindelig førtidspension til personer under 60 år og som almindelig  

 førtidspension til personer over denne alder.
 Stk. 5.  Socialministeren kan fastsætte nærmere regler  

 om tilkendelse af pension efter stk. 3, nr. 2 og 3.
 Stk. 6.  Efter det fyldte 60. år kan pension uden  

 pensionistens samtykke hverken frakendes eller nedsættes til lavere form for  

 pension, jf. § 13. Dette gælder dog ikke for invaliditetsydelse og bistands-  

 og plejetillæg.
§ 15.  Tilkendelse af pension efter § 14, stk. 1-2 og  

 stk. 3, nr. 1 og 2, er betinget af, at erhvervsevnen varigt er nedsat på  

 grund af fysisk eller psykisk invaliditet.
Med henblik på pension efter § 14,  

 stk. 3, nr. 2, skal der dog også lægges afgørende vægt på andre  

 omstændigheder, der klart viser, at erhvervsevnen hos en ansøger, som ikke  

 har andre forsørgelsesmuligheder, er varigt nedsat.
Der kan i helt  

 ekstraordinære tilfælde tilkendes pension efter § 14, stk. 3, nr. 2, uden at  

 nedsættelsen af erhvervsevnen skyldes helbredsmæssige forhold.
Pension kan  

 ikke tilkendes, hvis der foreligger mulighed for at iværksætte  

 foranstaltninger, der kan antages mere varigt at forbedre erhvervsevnen.
Stk. 2.  Ved bedømmelsen af, i hvilket omfang  

 erhvervsevnen er nedsat, skal der foretages en sammenligning mellem den  

 indtægt, som den pågældende skønnes at kunne opnå ved et arbejde, der svarer  

 til pågældendes kræfter og færdigheder, og som under hensyn til uddannelse og  

 tidligere virksomhed kan forlanges af den pågældende, og den indtægt, som  

 personer med lignende uddannelse normalt opnår i samme egn.
Der skal  

 endvidere tages hensyn til alder, livsstilling, bopæl og  

 beskæftigelsesmuligheder og til sådanne andre omstændigheder, der i det  

 enkelte tilfælde findes at burde tillægges vægt.
 Stk. 3.  Socialministeren fastsætter nærmere regler om  

 vurderingen af erhvervsevnenedsættelsen for personer, der ikke kan anses for  

 hidtil at have været fuldtidsbeskæftigede.
§ 16.  Bistandstillæg kan tilkendes personer i alderen  

 fra 18 til 67 år sammen med pension.
Tillæg kan tilkendes personer, der er  

 blinde eller stærkt svagsynede, eller hvis invaliditet medfører, at  

 pågældende stadig må have personlig bistand af andre.
 Stk. 2.  Plejetillæg kan tilkendes i stedet for  

 bistandstillæg, hvis invaliditeten kræver vedvarende pleje eller tilsyn, der  

 gør det nødvendigt, at der stadig er en anden person til stede.
 § 17.  Personligt tillæg kan udbetales til  

 pensionister, hvis økonomiske forhold er særlig vanskelige.
Stk. 2.  Der ydes personligt tillæg til betaling af  

 varmeudgifter.
Socialministeren fastsætter nærmere regler herom, herunder om  

 egenbetaling.
Socialministeren fastsætter endvidere regler om, at  

 kommunalbestyrelsen kan yde varmetillæg med et højere beløb end fastsat i  

 reglerne efter 2. pkt.
 Stk. 3.  Ud over personligt tillæg efter stk. 1 og 2 kan  

 der undtagelsesvis ydes personligt tillæg, hvis pensionistens økonomiske  

 forhold er ganske særlig vanskelige.
Stk. 4.  Ud over personligt tillæg efter stk. 2 ydes der  

 til pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 l er en nødvendig  

 opvarmningsform i deres bolig.
Tillægget svarer til afgiften på petroleum i  

 henhold til lov om energiafgift af mineralolieprodukter m.v. og lov om  

 kuldioxidafgift af visse olieprodukter med tillæg af merværdiafgift og kan  

 højst ydes for 2.000 l petroleum i dunk om året pr. husstand.
 § 18.  Invaliditetsydelse kan tilkendes personer i  

 alderen fra 18 til 67 år, der ikke modtager anden pension, men som ville have  

 ret til højeste eller mellemste førtidspension, hvis de ikke havde  

 erhvervsmæssigt arbejde, jf. § 15. Invaliditetsydelse kan også tilkendes  

 personer, der på grund af alvorlig høreskade har svære kontaktvanskeligheder.
 § 19.  Grundbeløb til folkepensionister nedsættes ikke  

 på grund af indtægt, dog bortset fra indtægt ved personligt arbejde, jf. §  

 27.
 Stk. 2.  Grundbeløb til førtidspensionister nedsættes på  

 grund af indtægt efter § 28.
 Stk. 3.  Pensionstillæg og personligt tillæg efter § 17,  

 stk. 1 og 2, nedsættes på grund af indtægt efter § 29.
 Stk. 4.  Invaliditetsbeløb, erhvervsudygtighedsbeløb,  

 førtidsbeløb, bistands- og plejetillæg og invaliditetsydelse nedsættes ikke  

 på grund af modtagerens økonomiske forhold.
- - - - - FOLKEPENSION OG FØRTIDSPENSION Lovens § 12 og 13 Folkepension, Tildeling 35. Folkepension kan tildeles og udbetales til  

 personer, der er fyldt 67 år, hvis de opfylder en række betingelser herfor om  

 indfødsret, bopæl og optjening.
Der henvises til kap. 1.
 Folkepensionen består af grundbeløb og pensionstillæg.
 Om ydelser ifølge overgangsregler henvises til kap. 11.
Førtidspension, Tildeling Førtidspension kan udbetales til personer i alderen fra 18 til 67 år, hvis  

 de opfylder en række betingelser herfor om indfødsret, bopæl og optjening, se  

 kap. 1, og hvis de opfylder og får tilkendt førtidspension eller  

 invaliditetsydelse efter lovens §§ 14, 16 og 18.
De pensionsformer, der kan tilkendes personer mellem 18 og 67 år, er  

 højeste førtidspension, mellemste førtidspension og almindelig  

 førtidspension, herunder forhøjet almindelig førtidspension.
Som tillæg  

 hertil kan der tilkendes bistands- eller plejetillæg.
I stedet for  

 førtidspension kan der være mulighed for at tilkende invaliditetsydelse og  

 som tillæg hertil, kan der tilkendes bistands- eller plejetillæg.
De enkelte pensionstypers bestandele TILKENDELSE AF FØRTIDSPENSION Lovens §§ 14 og 15 og bekg. §§ 14a-18 Oversigt over pensionsformer 36. Efter loven kan der tilkendes førtidspension til  

 personer, der er fyldt 18 år, og som er under 67 år.
De pensionsformer, der  

 kan tilkendes er:
- højeste førtidspension, - mellemste førtidspension og - almindelig førtidspension, herunder forhøjet almindelig førtidspension I stedet for førtidspension kan der være mulighed for at tilkende  

 invaliditetsydelse.
 Som tillæg til førtidspension eller invaliditetsydelse, kan der tilkendes  

 bistands eller plejetillæg.
Aldersgrænser Almindelig førtidspension omfatter også forhøjet almindelig  

 førtidspension.
Forhøjet almindelig førtidspension kan tilkendes personer  

 under 60 år, mens almindelig førtidspension kan tilkendes personer, der er  

 fyldt 60 år.
Forskellen på de to pensionsformer er udbetaling af  

 førtidsbeløbet, som er en del af forhøjet almindelig førtidspension.
 Om størrelsen af de enkelte pensioner henvises til kap. 7.
Højeste førtidspension kan tilkendes personer under 60 år.
Mellemste  

 førtidspension kan tilkendes personer i alderen fra 18 til 67 år.
For  

 personer der er fyldt 60 år, skal erhvervsevnen dog være nedsat i det omfang,  

 der kræves for at tilkende højeste førtidspension til personer under 60 år.
 Forskellen på størrelsen af højeste og mellemste førtidspension er  

 udbetaling af erhvervsudygtighedsbeløbet, som er en del af højeste  

 førtidspension.
Ansøgningstidspunkt Aldersgrænserne kan have betydning for hvilken pensionstype, der kan  

 tilkendes, om der kan tilkendes bistands- eller plejetillæg og for hvilke  

 betingelser, der skal være opfyldt for at få tilkendt invaliditetsydelse.  

 Ansøgningstidspunktet er som hovedregel afgørende for, om de øvre  

 aldersgrænser er overskredet.
Ansøgningen skal være indgivet, før  

 aldersgrænsen passeres, og betingelserne for tilkendelse af ydelsen skal være  

 opfyldt før dette tidspunkt.
Hovedbetingelser for tilkendelse af førtidspension 37. Loven skelner mellem tilkendelse af førtidspension  

 på et rent helbredsmæssigt grundlag og tilkendelse af førtidspension  

 fortrinsvis af sociale grunde.
For at tilkende pension på et helbredsmæssigt grundlag, er det en  

 betingelse, - at erhvervsevnen er nedsat med mindst halvdelen på grund af fysisk eller  

 psykisk invaliditet, - at tilstanden er varig og - at mulighederne for at bedre erhvervsevnen ved revalidering, omskoling  

 eller placering i andet/lettere arbejde er udtømte.
 Førtidspension, der tilkendes på baggrund af ansøgerens helbredstilstand,  

 kan tilkendes som en højeste, mellemste, forhøjet almindelig eller en  

 almindelig førtidspension.
 Førtidspension, der tilkendes alene eller fortrinsvis af sociale grunde,  

 kan kun tilkendes som en almindelig førtidspension eller en forhøjet  

 almindelig førtidspension.
Det er en betingelse for tilkendelse af pension på socialt grundlag, - at ansøgerens og en eventuel ægtefælles forsørgelsesgrundlag ikke  

 overstiger visse grænser.
Fysisk eller psykisk invaliditet Ved fysisk eller psykisk invaliditet forstås, at der skal være tale om  

 helbredsforandringer, som efter almindelig lægelig erfaring medfører  

 begrænsninger i mulighederne for at klare et arbejde.
Det er ikke  

 tilstrækkeligt, at der alene er tale om helbredssymptomer, som fx træthed,  

 smerter og svimmelhed.
Symptomerne skal være led i en tilstand, som kan  

 karakteriseres som en egentlig sygdom.
Symptomerne skal være led i en  

 tilstand, hvor der blandt læger er almindelig enighed om, at dette er en  

 sygdomsenhed.
Der kan ikke tilkendes en helbredsbetinget førtidspension på  

 baggrund af symptombilleder, der ikke kan betegnes som egentlig sygdom.
Varig tilstand At tilstanden skal være varig betyder, at man må kunne sige, at den netop  

 hos denne ansøger ikke vil kunne bedres væsentligt hverken spontant eller ved  

 behandling.
Det er altså ikke tilstrækkeligt, at man kan sige, at det  

 generelt er mest sandsynligt, at tilstanden er varig, hvis forløbet hos den  

 enkelte ansøger ikke kan forudsiges.
Udtømte revalideringsmuligheder At revalideringsmulighederne skal være udtømte, betyder, at der ikke er  

 mulighed for at bedre erhvervsevnen.
 Når betingelserne om invaliditet, varighed og revalidering er opfyldte,  

 foretages en vurdering af erhvervsevnenedsættelsen.
 Nedenfor foretages en konkret gennemgang af betingelserne for at tilkende  

 de enkelte pensionsydelser.
Der gøres nærmere rede for den helbredsmæssige og sociale bedømmelse.
Der  

 omtales endvidere betydningen af muligheden for forbedring af erhvervsevnen,  

 om bedømmelsesgrundlaget for gifte ansøgere samt bedømmelsen af økonomiske  

 forhold.
Udtrykket husmodervurdering er ofte anvendt i stedet for  

 bedømmelsesgrundlag.
Da bedømmelsesgrundlaget skal lægges til grund for både  

 mænd og kvinder, vil udtrykket husmodervurdering kunne medføre  

 misforståelser.
Udtrykket husmodervurdering anvendes derfor ikke i denne  

 vejledning.
 Betingelserne for de enkelte pensionsformer.
Betingelserne for de enkelte pensionsformer Højeste førtidspension Aldersbetingelse 38. Højeste førtidspension kan tilkendes ansøgere  

 under 60 år, hvis erhvervsevnen er helt eller næsten helt bortfaldet på grund  

 af fysisk eller psykisk invaliditet, se lovens §§ 14, stk. 1 og 15.
Nedsættelse af erhvervsevnen Nedsættelsen af erhvervsevnen skal ses i relation til ethvert erhverv.
Det  

 er ikke tilstrækkeligt, at erhvervsevnen er ophævet eller ubetydelig i  

 pågældendes hidtidige arbejde.
Invaliditeten skal være af en sådan  

 sværhedsgrad, at den forhindrer ansøgeren i at påtage sig arbejde af nogen  

 betydning.
Enhver revalideringsmulighed skal være udelukket.
 Betingelsen er opfyldt, når der er konstateret en alvorlig kronisk, fysisk  

 eller psykisk lidelse, som medfører en svær svækkelsestilstand, eller der er  

 konstateret alvorlige blivende følger efter en overstået sygdom.
 Betingelsen er også opfyldt, når der er tale om en alvorlig kronisk  

 lidelse, og det skønnes, at arbejde vil forringe helbredstilstanden, således  

 at det er nødvendigt, at ansøgeren varigt skånes for arbejde af betydning.
Bedømmelsen af erhvervsevnen Ved bedømmelse af, om der er mere end ubetydelig erhvervsevne, kan der  

 tages udgangspunkt i, at en varig indtægt ved personligt arbejde af en  

 størrelse, der svarer til erhvervsudygtighedsbeløbet for en enlig, normalt  

 ikke kan betragtes som ubetydelig.
En indtægt af en sådan størrelse kan  

 derfor ikke umiddelbart forenes med tilkendelse af højeste førtidspension.
I tilfælde, hvor en eventuel resterhvervsevne ikke giver en indtægt, der  

 kan opgøres, må der foretages et skøn.
Det gælder fx den hjemmearbejdendes  

 indsats i hjemmet.
I de fleste tilfælde har ansøgeren på  

 afgørelsestidspunktet ikke nogen arbejdsindtægt overhovedet.
Det betyder, at  

 der skal skønnes over ansøgerens tilbageværende evne til at udføre  

 indtægtsgivende arbejde.
Mellemste førtidspension Nedsættelse af erhvervsevnen for ansøgere under 60 år 39. Mellemste førtidspension kan tilkendes ansøgere  

 under 60 år, hvis deres erhvervsevne ikke skønnes ophævet i ethvert erhverv,  

 men dog nedsat med omkring totrediedele, se lovens § 14, stk. 2, nr. 1.
 Det må fremgå af de helbredsmæssige oplysninger, at der er tale om en  

 betydelig invaliditet, som kan anses for at være årsag til den varige  

 nedsættelse af erhvervsevnen.
Bedømmelsen af erhvervsevnen Ved bedømmelsen af, om erhvervsevnen i det enkelte tilfælde kan anses for  

 betydeligt nedsat, skal der foretages en sammenligning mellem på den ene side  

 den arbejdsindtægt, ansøgeren skønnes at kunne tjene ud fra pågældendes  

 kræfter og færdigheder, og på den anden side den arbejdsindtægt, som personer  

 med lignende uddannelse og færdigheder normalt tjener.
 I bedømmelsen skal indgå bl.a. ansøgerens alder, livsstilling, bopæl og  

 beskæftigelsesmuligheder, mens der ikke kan tillægges den generelle  

 beskæftigelsessituation betydning.
Ved tilkendelse af denne pension er der formodning for, at der består en  

 resterhvervsevne.
Ved vurderingen af omfanget af den resterende erhvervsevne  

 skal der lægges vægt på bl.a. resultaterne af den samlede konkrete indsats  

 for at fastholde/integrere pågældende på arbejdsmarkedet.
 Om bedømmelsen af helbredsmæssige, sociale samt økonomiske forhold, se  

 pkt. 43 ff.
Nedsættelse af erhvervsevnen for ansøgere over 60 år Ansøgere, der efter det fyldte 60. år søger pension på grund af en  

 alvorlig invaliditet, kan tilkendes mellemste førtidspension, se lovens § 14,  

 stk. 2, nr. 2. Betingelsen herfor er, at erhvervsevnen er nedsat i samme  

 omfang som nævnt i lovens § 14, stk. 1, se pkt. 38.
Almindelig/forhøjet almindelig førtidspension efter § 14, stk. 3, nr. 1 40. Almindelig/forhøjet almindelig førtidspension kan  

 tilkendes ansøgere i alderen fra 18 til 67 år, når erhvervsevnen er nedsat  

 med mindst halvdelen på grund af helbredsmæssige forhold.
Om bedømmelsen af  

 helbredsmæssige sociale samt økonomiske forhold, se pkt. 43 ff.
Almindelig/forhøjet almindelig førtidspension efter § 14, stk. 3, nr. 2 Pension på grundlag af helbredsmæssige og sociale forhold 41. Almindelig/forhøjet almindelig førtidspension kan  

 tilkendes ansøgere i alderen fra 18 til 67 år, når erhvervsevnen er nedsat  

 med mindst halvdelen, selv om nedsættelsen ikke alene skyldes helbredsmæssige  

 forhold.
Pensionen tilkendes således på grund af kombinerede helbredsmæssige  

 og sociale forhold.
Tilkendelse forudsætter yderligere, at der er et varigt  

 behov for forsørgelse, se pkt. 65 ff.
Det er en betingelse, at erhvervsevnen varigt er betydeligt nedsat på  

 grund af sygdom eller svækkelse.
Det er vigtigt, at omfanget af invaliditeten  

 er belyst med henblik på at få klarlagt, hvilken pension pågældende er  

 berettiget til.
Det kan også have betydning at undersøge, om invaliditeten  

 giver ret til almindelig førtidspension på grund af helbredsmæssige forhold  

 alene, nemlig i tilfælde hvor retten til almindelig førtidspension på grund  

 af kombinerede helbredsmæssige og sociale forhold er udelukket som følge af  

 ægtefælleindtægt eller andet.
Bedømmelse af erhvervsevne Da der er tale om situationer, hvor en varig nedsættelse af erhvervsevnen  

 til mindst halvdelen ikke kan begrundes alene ud fra de konstaterede  

 helbredsmæssige forhold i snævrere forstand, kræves det endvidere, at andre  

 omstændigheder klart viser, at muligheden for arbejdsindtægt faktisk er  

 reduceret med mindst halvdelen, og at der ikke er udsigt til en forbedring.
Forsørgelsesbehov Derudover er det en betingelse, at ansøgerens og en eventuel ægtefælles  

 øvrige indtægter ikke overstiger de grænser, der er nævnt i pkt. 67. For en  

 yngre ansøger vil der være formodning for, at forsørgelsesbehovet ikke er  

 varigt.
Det kan dreje sig om personer med dårlig skolegang, ringe almene  

 kundskaber og negative erhvervserfaringer, der strækker sig over flere år.  

 Der kan blive tale om et langvarigt forløb, før end alle relevante muligheder  

 for placering på arbejdsmarkedet er afklaret.
Der kan først tilkendes  

 pension, når en bedømmelse af dette forløb har vist, at en erhvervsplacering  

 ikke er mulig.
 Der kan i helt ekstraordinære tilfælde tilkendes pension efter  

 pensionslovens § 14, stk. 3, nr. 2, uden at nedsættelsen af erhvervsevnen  

 skyldes helbredsmæssige forhold, se lovens § 15, stk. 1. Det er dog også her  

 en betingelse, at det ikke er muligt at forbedre erhvervsevnen mere varigt.  

 Ved indførelsen af denne regel var der især tænkt på kvinder, der er blevet  

 enker efter det fyldte 45. år, og som på dette tidspunkt havde  

 forsørgelsespligt over for 2 eller flere børn under 18 år.
 Også for hjemmearbejdende ansøgere kan særligt belastende sociale forhold  

 tages med ved bedømmelsen af, om arbejdsevnen i hjemmet er nedsat.
 Hvis pension efter lovens § 14, stk. 3, nr. 2, tilkendes før det fyldte  

 50. år, skal sagen genoptages ved udløbet af en periode på 5 år efter det  

 tidspunkt, hvorfra pensionen har virkning, eller hvis pensionisten fylder 50  

 år forinden, da på dette tidspunkt, se pkt. 179.
Almindelig/forhøjet almindelig førtidspension efter § 14, stk. 3, nr. 3 Pension fortrinsvis på grundlag af sociale forhold 42. Almindelig/forhøjet almindelig førtidspension kan  

 tilkendes ansøgere i alderen fra 50 til 67 år, når sociale og helbredsmæssige  

 forhold taler for det.
Tilkendelsen forudsætter et varigt behov for forsørgelse.
Bestemmelsen  

 giver som nævnt også mulighed for at tilkende førtidspension til personer  

 uden helbredsforringelse.
Bedømmelse af sociale forhold Ved disse tilkendelser på rent socialt grundlag indgår der i bedømmelsen  

 en række forhold, der nødvendigvis må beskrives, før end der træffes  

 afgørelse.
Ændringer i indtægtsgrundlaget, der er begrundet i tab af forsørger, kan  

 ikke i sig selv give ret til pension.
På den anden side kan tab af forsørger  

 i forbindelse med andre faktorer som alder og manglende erhvervserfaring  

 bringe en ægtefælle, der bliver enlig, i en situation, hvor der foreligger et  

 varigt behov for forsørgelse.
 Den samme situation kan opstå for personer, der gennem en lang årrække har  

 passet plejekrævende børn, forældre eller andre.
Elementer, der indgår i vurderingen ved tilkendelse af førtidspension Bedømmelse af helbred 43. Pension kan tilkendes, hvis ansøgerens  

 erhvervsevne er nedsat på grund af en varig fysisk eller psykisk invaliditet,  

 se lovens § 15. Det er en betingelse, at lidelsen i sig selv bevirker en  

 betydelig og varig nedsættelse af ansøgerens funktionsevne på arbejdsmarkedet  

 og dermed af evnen til at forsørge sig selv ved arbejde.
Lægelig vurdering Der er således i første omgang tale om en rent lægelig bedømmelse af  

 ansøgerens erhvervsevne.
Bedømmelsen forudsætter, at ansøgerens  

 helbredsforhold er grundigt undersøgt og beskrevet.
Bedømmelsen forudsætter  

 desuden et indgående kendskab til lidelsens indvirkning på den  

 erhvervsmæssige funktionsevne.
Bedømmelsen må tage udgangspunkt i erfaringer  

 om, hvilke helbredsmæssige begrænsninger og lidelser der almindeligvis  

 medfører, at folk må opgive erhvervsarbejde helt eller delvis.
Varig lidelse At lidelsen er varig betyder, at der ikke er udsigt til, at den bedres  

 væsentligt hverken af sig selv eller ved behandling.
Sagens oplysning Ansøgeren har pligt til at medvirke til sagens oplysning, herunder at lade  

 sig undersøge og behandle af en læge eller indlægge til observation og  

 behandling.
Ansøgerens medvirken Hvis ansøgeren ikke efterkommer kommunens krav om undersøgelse, må  

 kommunen træffe afgørelse på det foreliggende grundlag, henlægge sagen eller  

 sende sin indstilling til nævnet på det foreliggende grundlag.
 Følger ansøgeren heller ikke nævnets krav om at medvirke til sagens  

 oplysning, kan nævnet enten afgøre sagen på det foreliggende grundlag eller  

 beslutte at henlægge sagen, hvis ansøgeren ikke efterkommer kravet inden en  

 rimelig frist, se lovens § 59, stk. 5.
 Ansøgeren har naturligvis ikke pligt til at underkaste sig undersøgelse  

 eller behandling, der kan medføre fare for liv eller førlighed.
 Afklaring heraf må foretages på baggrund af en lægelig vurdering i det  

 konkrete tilfælde.
Hvis det efter den lægelige bedømmelse skønnes nødvendigt, at ansøgeren  

 varigt skånes for arbejde, kan dette moment indgå i bedømmelsen.
Det kan ske  

 i tilfælde, hvor anstrengelser ved at udføre en arbejdsopgave kan antages at  

 medføre en alvorlig forringelse af helbredstilstanden.
Samlet vurdering af erhvervsnedsættelse I de fleste tilfælde indgår den helbredsmæssige vurdering som et led i et  

 samlet skøn over erhvervsevnens nedsættelse.
Ansøgerens sociale og  

 erhvervsmæssige forhold sammen med den helbredsmæssige vurdering er således  

 med til at bestemme, om der skal tilkendes højeste, mellemste eller  

 almindelig førtidspension på grund af helbredsmæssige forhold.
Vurdering alene på helbredsmæssige oplysninger En helbredsvurdering alene kan dog være tilstrækkeligt grundlag for  

 bedømmelse af erhvervsevnens nedsættelse.
Det er som regel kun tilfældet, når  

 der kun er ubetydelig erhvervsevne i behold, altså i de tilfælde hvor der kan  

 tilkendes højeste førtidspension.
Erhvervsevnenedsættelse på helbredsmæssige og sociale forhold Der kan også tilkendes pension, hvis erhvervsevnen er nedsat, uden at  

 nedsættelsen alene skyldes de helbredsmæssige forhold, altså når den skyldes  

 kombinerede helbredsmæssige og sociale forhold.
Der tænkes på tilfælde, hvor årsagerne til erhvervsevnens nedsættelse kun  

 ved en meget vid fortolkning kan betegnes som invaliditet.
Der er også tænkt  

 på tilfælde, hvor der ikke er en sådan helbredssvækkelse, at den alene giver  

 grundlag for at anse erhvervsevnen for nedsat med mindst halvdelen, men hvor  

 det alligevel ud fra en samlet bedømmelse er åbenbart, at ansøgeren ikke vil  

 blive i stand til at forsørge sig selv.
For personer, der er fyldt 50 år, kan pension endelig tilkendes, når de  

 sociale og helbredsmæssige forhold taler for det.
Det vil sige, at  

 tilkendelse kan ske efter et rent socialt kriterium eller et kombineret  

 helbredsmæssigt og socialt kriterium.
Der kan tages hensyn til  

 helbredsmæssige forhold, som medfører en mere vedvarende svækkelse af  

 helbredet, uden at der er tale om egentlig invaliditet.
Også  

 svækkelsestilstand efter langvarig, men overstået alvorlig sygdom kan indgå i  

 overvejelserne.
Det kan efter omstændighederne undlades at indhente lægeerklæring.
Der må  

 dog opnås sikkerhed for, at ansøgningen ikke rummer helbredsmæssige forhold,  

 som berettiger til en højere pensionsgrad.
Bedømmelse af sociale forhold i forbindelse med vurdering af erhvervsevnen Erhvervsmæssige følger af invaliditet 44. Pensionskriteriet nedsættelse af erhvervsevnen  

 rummer både lægelige og sociale momenter.
Den samme lægelige invaliditet kan  

 have helt forskellige erhvervsmæssige følger for de enkelte ansøgere.
På  

 baggrund af de lægelige og sociale oplysninger skal det bedømmes, hvad  

 ansøgeren er i stand til at tjene, når invaliditeten tages i betragtning.  

 Alle de muligheder, som det med rimelighed kan forlanges, at ansøgeren  

 udnytter, skal indgå i bedømmelsen.
Der skal tages hensyn til ansøgerens  

 uddannelse, tidligere virksomhed, alder, livsstilling, bopæl og  

 beskæftigelsesmuligheder samt til andre forhold, der kan antages at være af  

 betydning, se lovens § 15, stk. 2.
 Indtægten sammenlignes med en normal arbejdsindtægt for en person med  

 lignende uddannelse og baggrund.
Med udgangspunkt i sammenligningen træffes der afgørelse om, hvorvidt  

 erhvervsevnen er nedsat i et omfang, der giver ret til pension og i  

 bekræftende fald hvilken type.
Forudsætningen for det samlede skøn er et  

 samarbejde mellem den sociale/erhvervsmæssige sagkundskab og den lægelige  

 sagkundskab.
Bedømmelse af sociale forhold i øvrigt 45. Når der ikke foreligger en varig nedsættelse af  

 erhvervsevnen med mindst halvdelen af klart helbredsmæssige grunde, må der  

 foretages en nærmere undersøgelse af de sociale og økonomiske forhold.
 Om de indtægtsforhold, der i disse tilfælde udelukker tilkendelse af  

 pension, se pkt. 67.
 Hvis erhvervsevnen er varigt nedsat med mindst halvdelen, uanset det ikke  

 fuldt ud kan begrundes ud fra rent helbredsmæssige forhold, kan almindelig  

 førtidspension tilkendes, når indtægten varigt ikke overstiger  

 grænsebeløbene, der er nævnt i pkt. 67.
Når der ikke er grundlag for at fastslå en varig nedsættelse af  

 erhvervsevnen med mindst halvdelen, kan der tilkendes pension til personer,  

 der er fyldt 50 år, når sociale og helbredsmæssige forhold taler for det.
Det  

 vil sige, at en samlet bedømmelse af disse forhold viser, at der er et varigt  

 forsørgelsesbehov.
Varigt forsørgelsesbehov Forsørgelsesbehovet er varigt, når det ikke bortfalder af sig selv og ikke  

 kan afhjælpes inden det 67. år.
Varighedsbetingelsen er således kun opfyldt,  

 hvis det må forventes, at de årsager, der har medført behovet, fortsat vil  

 være til stede, og deres virkning ikke kan afhjælpes på anden måde.
 Forsørgelsesbehovet vil normalt ikke være varigt, så længe betingelserne  

 for at modtage midlertidige ydelser efter dagpengeloven,  

 arbejdsløshedsforsikringsloven og bistandsloven er opfyldt.
Bedømmelse af forsørgelsesbehov Behovet for forsørgelse må i første række bedømmes ud fra ansøgerens og en  

 eventuel ægtefælles indtægtsforhold.
I det følgende omtales en række andre faktorer, der må indgå ved  

 vurderingen af forsørgelsesbehovet.
De enkelte forhold har ikke direkte  

 karakter af tilkendelsesbetingelser.
Det vil imidlertid være vanskeligt at  

 bedømme, om en ansøger reelt har et udækket forsørgelsesbehov, og om  

 situationen er varig, hvis der ikke er skaffet tilstrækkelige oplysninger om  

 disse forhold.
Der kan ikke gives en udtømmende og detailleret beskrivelse af  

 alle de faktorer, der kan indgå i den samlede vurdering.
 Beskrivelsen omfatter forhold, der klart har betydning, når pension  

 tilkendes personer i alderen fra 50 til 67 år efter lovens § 14, stk. 3, nr.  

 3. De samme undersøgelser vil imidlertid ofte være nødvendige for at fastslå,  

 om erhvervsevnenedsættelsen efter § 14, stk. 3, nr. 2 er mindst halvdelen, og  

 for at opnå sikkerhed for, at nedsættelsen er varig.
Alder 46. Ansøgerens alder indgår ved bedømmelsen af, om  

 behovet for forsørgelse vil vare.
Varighedsbetingelsen er kun i ganske  

 særlige situationer opfyldt for yngre ansøgere.
Generelt kan siges, at jo  

 yngre en person er, desto stærkere må de øvrige faktorer, der indgår ved  

 bedømmelsen, tale for pensionstilkendelse.
Tilknytning til arbejdsmarkedet 47. Det har betydning for tilkendelse af pension, at  

 ansøgeren har haft tilknytning til arbejdsmarkedet, men har mistet denne  

 tilknytning og ikke har udsigt til, at den påny erhverves. Årsagen til  

 arbejdsophøret må beskrives og vurderes nærmere.
Der kan også tilkendes behovsbestemt pension, dvs. pension efter § 14,  

 stk. 3, nr. 2 og 3, hvor der bl.a. skal foreligge et varigt behov for  

 forsørgelse, til personer, der aldrig har haft tilknytning til  

 arbejdsmarkedet.
Det kan fx være tilfældet, når en ansøger, der har levet i  

 parforhold, hvor kun den anden part havde erhvervsarbejde, mister  

 forsørgelsesgrundlaget ved, at fællesskabet afbrydes, eller ved at den anden  

 part får en kraftig indtægtsnedgang.
Det gælder også en ansøger, der i en  

 længere årrække har boet sammen med og er blevet økonomisk forsørget af  

 forældre eller andre slægtninge.
Selvstændige med fortsat arbejdsmarkedstilknytning 48. For selvstændige, der fortsat driver deres  

 virksomhed, skal der lægges vægt på, om virksomheden er i drift i uændret  

 eller ikke ubetydeligt omfang, ansøgerens nuværende og hidtidige  

 arbejdsfunktion, årsagen til eventuelle ændringer samt fremtidsudsigterne for  

 den selvstændige virksomhed.
Det må således vurderes i det konkrete tilfælde, om ansøgeren kan afhjælpe  

 forsørgelsesbehovet.
Det kan være ved at foretage nødvendige ændringer, eller  

 ved at omlægge driften.
Det kan fx også være ved at ændre arbejdssituationen,  

 enten ved at søge beskæftigelse i en tilsvarende virksomhed eller at søge  

 beskæftigelse inden for andre områder.
Det er således ikke tilstrækkeligt  

 grundlag for pensionstilkendelse i sig selv, at virksomheden er urentabel  

 eller kun giver ringe overskud.
 Hvis de sociale omstændigheder medfører, at ansøgeren ikke har mulighed  

 for at blive selvforsørgende, hverken i aktuel beskæftigelse eller inden for  

 andre områder, er det ikke til hinder for tilkendelse af pension, at  

 virksomheden fortsat er i drift i beskedent omfang.
Beskæftigelsesmuligheder Det generelle ledighedsniveau kan ikke i sig selv give ret til pension.
 Hidtidig beskæftigelse mv.
49. Til bedømmelse af, om der er mulighed for, at  

 ansøgeren kan få og fastholde erhvervsmæssig beskæftigelse, må der gives en  

 beskrivelse af skolegang, uddannelsesforhold og tidligere  

 beskæftigelsesforhold.
Der skal foreligge oplysning om, hvilke funktioner  

 ansøgeren udførte, arbejdstidens længde, arbejdsforholdenes varighed og  

 årsagen til afbrydelsen.
Arbejdsmulighederne skal bedømmes inden for pågældendes eget fag,  

 tidligere arbejdsområde eller inden for beslægtede eller egnede erhverv.  

 Bedømmelsen er med andre ord ikke begrænset til ansøgerens hidtidige  

 beskæftigelse.
Jo længere tid, der er gået fra seneste tilknytning til  

 arbejdsmarkedet, jo sværere vil det være at genetablere tilknytningen.
Denne  

 faktor vil indgå i bedømmelsen af pensionsspørgsmålet med stigende styrke.
Geografiske forhold Ved bedømmelsen af beskæftigelsesmulighederne må der tages hensyn til,  

 hvor ansøgeren bor.
Hvis der ikke er arbejdsmuligheder i nærheden af bopælen,  

 må det bero på omstændighederne, herunder alder og forsørgelsesforhold m.v.,  

 om det kan tillægges vægt, at der er beskæftigelsesmuligheder andetsteds.
I  

 denne bedømmelse må der også tages et vist hensyn til afstande og  

 transportmuligheder fra bopæl til arbejdsplads.
Mulighed for forbedring af erhvervsevnen Behandling, aktivering, revalidering m.v.
50. Der kan ikke tilkendes pension, hvis det er muligt  

 at iværksætte foranstaltninger, der mere varigt kan antages at forbedre  

 erhvervsevnen, se lovens § 15, stk. 1, sidste punktum.
Bestemmelsen gælder  

 efter ordlyden for de pensionsformer, der tilkendes som følge af en  

 nedsættelse af erhvervsevnen, men lignende overvejelser må gøres ved  

 tilkendelse af pension efter lovens §14, stk. 3, nr. 3. Ved foranstaltninger  

 forstås ud over egentlig lægelig behandling også anskaffelse af hjælpemidler,  

 indretning af hjem og arbejdsplads, løsning af særlige transportproblemer  

 etc. og egentlige revalideringsforanstaltninger.
Ansøgers motivation Den omstændighed, at en ansøger ikke er motiveret for revalidering,  

 medfører ikke i sig selv, at revalideringsmulighederne i relation til  

 pensionslovgivningen er udtømt.
Ansøgerens eventuelle manglende motivation  

 for at deltage i revalideringsforsøg m.v. må derimod i fællesskab med  

 ansøgeren søges bearbejdet.
Aktiv indsats, aktivering og revalidering i bred forstand 51. Det forudsættes, at kommunen i overensstemmelse  

 med aktiveringsloven udøver en aktiv indsats for at aktivere- og revalidere.
 Kommunen skal være opmærksom på og benytte sig af alle tilbud, der  

 eksisterer både inden for og uden for sociallovgivningens område for  

 erhvervsplacering, oplæring, uddannelse og genoptræning i videste forstand.
 For unge ansøgere kan der være tale om hjælp til at gennemføre en  

 erhvervsuddannelse, eventuelt en teoretisk uddannelse på et område, hvor de  

 foreliggende handicap spiller en mindre rolle, og hvor kvalifikationer måske  

 kompenserer handicappene.
For unge, som ikke har et sværere fysisk eller psykisk handicap, skal  

 andre muligheder selvfølgelig også tages i betragtning.
Det gælder især, når  

 de erhvervshindrende faktorer ud over lidelsen hovedsagelig består i  

 langvarig arbejdsløshed, utilstrækkelig skoleuddannelse, alvorlige problemer  

 i familien, dårlige boligforhold eller generelt dårlige sociale forhold.
 Ved bedømmelse af revalideringsmulighederne skal det derfor også tages med  

 i overvejelserne, om der skal iværksættes andre foranstaltninger til bedring  

 af de sociale forhold, inden den egentlige erhvervsrettede revalidering  

 iværksættes.
For de noget ældre ansøgere skal der normalt tages udgangspunkt i deres  

 tidligere erhvervstilværelse og der ud fra skal genoptræning overvejes,  

 herunder gentilvænning til en regelmæssig arbejdsindsats.
Det kan fx ske  

 gennem kortere erhvervskurser på specialområder.
Revalidering kan desuden  

 gennemføres som hjælp til speciel arbejdsplacering, hvor tidligere erfaringer  

 og færdigheder kan finde anvendelse.
Vurdering af beskæftigelses- og revalideringsmuligheder under sagens  

 behandling 52. Hvis der er mulighed for at opnå en begrænset  

 forbedring af erhvervsevnen, men det er klart, at ansøgeren selv derefter vil  

 være berettiget til en pension, må der foreløbig tilkendes den pension, der  

 under alle omstændigheder er ret til.
Afgørelse om højere pensionsform må  

 udsættes til spørgsmålet om forbedring af erhvervsevnen er afklaret.
 Det er en naturlig forudsætning, at hvis nævnet giver afslag fx på  

 mellemste førtidspension eller udsætter afgørelsen, der er begrundet i, at  

 der foreligger revalideringsmuligheder, at dette er drøftet med kommunen.  

 Nævnet kan ikke give et rent afslag imod kommunens opfattelse af  

 revalideringsmulighederne - der kan evt. blive tale om hjemvisning til  

 stillingtagen til en førtidspension efter § 14, stk. 3.
 I disse tilfælde må nævnet gøre nærmere rede for baggrunden for  

 afslaget/hjemvisningen, herunder for de muligheder for forbedring af  

 erhvervsevnen, som efter nævnets opfattelse bør prøves.
Beskæftigelse og revalidering, når der er tilkendt pension 53. Også når pension er tilkendt, skal kommunen være  

 opmærksom på, at der kan være muligheder for at forbedre erhvervsevnen.
 Personer med førtidspension kan få revalideringshjælp efter bistandsloven,  

 hvis det er nødvendigt for at kunne bedre eller bevare en resterende  

 erhvervsevne eller med henblik på en fuldstændig frigørelse fra pensionen.
Når der tilkendes pension efter lovens § 14, stk. 3, nr. 2 til personer  

 under 50 år, skal sagen genoptages af kommunalbestyrelsen 5 år efter  

 tilkendelsen.
Det forudsættes, at kommunalbestyrelsen følger pensionisten og  

 er opmærksom på, om der i løbet af perioden opstår ændringer i pensionistens  

 forhold, som gør det muligt at gennemføre revalideringsforanstaltninger eller  

 lignende.
 Om beskæftigelse af personer med nedsat erhvervsevne henvises til  

 vejledningens bilag 8.
Økonomiske forhold 54. Ved tilkendelse af førtidspension skal der på  

 forskellig vis tages hensyn til ansøgerens indtægtsforhold og eventuelt også  

 til ægtefællens indtægtsforhold.
Opgørelsen af indtægten og indtægtens betydning er imidlertid ikke den  

 samme for de forskellige pensionstyper.
I pkt. 55 gøres rede for den  

 bedømmelse af økonomiske forhold, der må foretages i forbindelse med  

 vurdering af nedsættelse af erhvervsevnen, og i pkt. 67 omtales de økonomiske  

 grænser, der gælder for pensionsformer, der er betinget af varigt  

 forsørgelsesbehov.
Ved fastlæggelsen af bedømmelsesgrundlaget for hjemmearbejdende tillægges  

 det særlig betydning, at forsørgelsesgrundlaget ikke overstiger en bestemt  

 grænse.
Dette spørgsmål er omtalt under pkt. 59. Spørgsmålet om indtægtens  

 betydning i forbindelse med frakendelse af pension er omtalt under pkt. 182  

 f.
Bedømmelse af økonomiske forhold som led i vurderingen af erhvervsevnen 55. Ved tilkendelse af de pensionstyper, som  

 forudsætter en nedsættelse af erhvervsevnen, dvs. højeste og mellemste  

 førtidspension og almindelig førtidspension efter pensionslovens § 14, stk.  

 3, nr. 1 og 2, anvendes bl.a. indtægtsoplysninger til at belyse nedsættelsens  

 omfang.
Indtægten skal med andre ord anvendes ved afgørelsen af, om der er en  

 sådan grad af overensstemmelse mellem den sociale/erhvervsmæssige vurdering  

 og den lægelige vurdering, at betingelserne for den indstillede pensionstype  

 må anses for opfyldt.
Indtægter baseret på ansøgers arbejdsindsats Ved opgørelsen medregnes i denne forbindelse kun indtægter, der er baseret  

 på ansøgerens arbejdsindsats.
De indtægter, der kommer i betragtning, kan  

 dels være lønindtægt, dels indtægt ved arbejde i egen eller ægtefællens  

 virksomhed.
Når ansøgeren ikke har nogen indtægt, må der foretages et skøn  

 over ansøgerens indtjeningsevne.
Opgørelsen og skønnet over ansøgerens  

 indtjeningsevne foretages med udgangspunkt i de principper for opgørelse af  

 arbejdsindtægten, som anvendes ved pensionsberegningen.
Der henvises til kap.  

 4. For selvstændige, der er omfattet af virksomhedsordningen, indgår hele  

 virksomhedens nettooverskud i opgørelsen.
 Når omfanget af erhvervsevnenedsættelsen bedømmes, skal der foretages en  

 sammenligning mellem den arbejdsindtægt, ansøgeren har eller skønnes at kunne  

 opnå, og den indtægt, der er sædvanlig inden for tilsvarende erhverv i samme  

 egn, se lovens § 15, stk. 2.
Hvis den arbejdsindtægt, ansøgeren har mulighed for at opnå, varigt anses  

 for at være nedsat til omkring halvdelen af det sædvanlige, og der er  

 overensstemmelse mellem den samlede sociale/erhvervsmæssige og den lægelige  

 bedømmelse, kan almindelig førtidspension tilkendes.
Kan nedsættelsen ikke  

 fuldt ud begrundes i fysisk eller psykisk invaliditet, stilles der yderligere  

 økonomiske betingelser for tilkendelse af pension.
Der anvendes en  

 tilsvarende vurderingsmetode, hvis erhvervsevnen er nedsat til en tredjedel  

 eller til det ubetydelige, men det forudsættes her, at nedsættelsen af  

 erhvervsevnen udelukkende skyldes helbredsmæssige forhold.
Hvis der foreligger en indtægt, som ikke stemmer overens med den lægelige  

 udtalelse, skal det overvejes om udtalelsen stemmer overens med øvrige  

 oplysninger om ansøgerens forhold.
Bedømmelsen kan fastholdes, hvis indtægten  

 skyldes særligt gunstige omstændigheder, således at arbejdsindtægten ikke  

 alene skyldes ansøgerens indsats.
Pension/invaliditetsydelse Der kan opstå situationer, hvor en ansøger både har ret til  

 invaliditetsydelse og til pension efter pensionslovens § 14, stk. 3, nr. 1.  

 Det er tilfældet, hvis indtægten har en sådan størrelse, at den efter  

 bedømmelsen i lovens § 15, stk. 2 afskærer fra mellemste førtidspension, men  

 ikke fra almindelig førtidspension.
Ansøgeren har da ret til selv at vælge,  

 om han vil modtage pension eller invaliditetsydelse.
Valgfriheden består kun  

 ved tilkendelsen.
Ansøgeren må skriftligt tilkendegive over for  

 kommunalbestyrelsen, hvilken af ydelserne der foretrækkes.
Hvis der er en  

 arbejdsindtægt af en størrelse, der svarer til erhvervsudygtighedsbeløbet for  

 en enlig pensionist, anses ansøgeren normalt ikke for kun at have en  

 ubetydelig erhvervsevne i behold.
Der vil derfor normalt ikke kunne tilkendes  

 højeste førtidspension.
Omvendt vil højeste førtidspension ikke kunne  

 tilkendes alene begrundet i erhvervsindtægter, der er mindre end  

 erhvervsudygtighedsbeløbet.
Bedømmelsesgrundlag Vurdering af erhvervsevnenedsættelse for gifte ansøgere, der ikke kan  

 anses for hidtil at have været fuldtidsbeskæftigede (bedømmelsesgrundlag) Bekg. kap. 3a 56. Ved tilkendelse af de pensionsformer, som  

 forudsætter en nedsat erhvervsevne, se lovens § 14, stk. 1, 2 og 3, nr. 1 og  

 2, bedømmes ansøgerens erhvervsevne i forhold til den måde, ansøgeren hidtil  

 har anvendt sin arbejdsevne på, se lovens § 15, stk. 1 og 2.
 Efter lovens § 15, stk. 3, er der i kap. 3 a i bekg. fastsat nærmere  

 regler for vurdering af erhvervsevnenedsættelsen for gifte ansøgere, der ikke  

 kan anses for hidtil at have været fuldtidsbeskæftigede.
 For personer, der har arbejdet helt eller delvist i eget hjem, kan  

 erhvervsevnens nedsættelse ikke umiddelbart bestemmes efter de kriterier, der  

 er fastsat i lovens § 15, stk. 1 og 2. På baggrund af en særlig praksis, er  

 der fastsat regler for bedømmelse af erhvervsevnetab for personer, der har  

 arbejdet i eget hjem - dvs. af erhvervsevnen i forhold til hidtidigt  

 "erhverv".
Bedømmelsesgrundlag for en enlig Erhvervsevnetabet for en enlig ansøger om førtidspension vurderes altid i  

 forhold til et arbejde i fuldt udeerhverv.
Bødømmelsesgrundlag for en gift eller samlevende For en gift/registreret partner eller samlevende ansøger, kan  

 erhvervsevnetabet herudover også vurderes i forhold til helt eller delvist  

 arbejde i eget hjem.
Ved vurdering af erhvervsevnenedsættelsen for samlevende ansøgere, der  

 lever i et fast ægteskabslignende forhold, der har bestået gennem længere  

 tid, sidestilles samlevende med gifte.
Det samme gælder for personer, der  

 lever i et partnerskab, som ikke er registreret, hvis partnerskabet kunne  

 registreres.
Der må ved vurderingen af, om der foreligger et ægteskabslignende forhold  

 bl.a. lægges vægt på, om der er fælles husførelse, fælles børn, fælles  

 ejerbolig.
En betydelig aldersforskel vil fx kunne tale imod, at der  

 foreligger et ægteskabslignende forhold.
Samlivets varighed vil have  

 betydning, og der må ikke være en formodning for, at der umiddelbart vil ske  

 ændringer i samlivsforholdet.
 Afhængigt af, hvordan ansøgeren tidligere har anvendt sin erhvervsevne,  

 vurderes erhvervsevnen således ud fra forskellige bedømmelsesgrundlag.
 Ved tvivl om hvilket bedømmelsesgrundlag, der skal lægges til grund,  

 anvendes det for ansøgeren gunstigste bedømmelsesgrundlag.
Erhvervsevnenedsættelse vurderes i forhold til hidtidigt arbejde I forbindelse med vurdering af erhvervsevnenedsættelsen stilles der større  

 krav, når vurderingen foretages i forhold til arbejde i eget hjem end i  

 forhold til fuldt erhverv, da ansøgeren ved arbejde i eget hjem i højere grad  

 selv har mulighed for at tilrettelægge og tilpasse arbejdsindsatsen i forhold  

 til de arbejdsopgaver, der udføres.
En tilsvarende vurdering anvendes også,  

 når erhvervsevnenedsættelsen skal bedømmes for ansøgere, der har været på  

 arbejdsmarkedet på fuld tid, da bedømmelsen vil være afhængig af, hvilket  

 udeerhverv de pågældende hidtil har haft.
Fuldt erhverv, Fuldtidsarbejde 57. Ansøgere, som under ægteskabet har været  

 beskæftiget ved heltidsarbejde uden for hjemmet, og som har måttet opgive  

 arbejdet på grund af en invaliderende lidelse, skal have erhvervsevnen  

 vurderet i forhold til, at ansøgeren tidligere har haft heltidsarbejde uden  

 for hjemmet.
Ansøgerens eventuelle arbejdsevne ved husligt arbejde i eget  

 hjem har ikke indflydelse på afgørelsen om pensionsform.
Lønmodtagere/selvstændige Ansøgere, der har været beskæftiget ved erhvervsarbejde svarende til ca.  

 27 timer ugentligt eller mere, vurderes ud fra bedømmelsesgrundlaget fuldt  

 erhverv.
Der kan være tale om arbejde enten som lønmodtager eller som  

 selvstændig eller en kombination heraf.
Der kan også være tale om en  

 kombination, hvor ansøgeren tillige har været beskæftiget som medarbejdende  

 ægtefælle.
Hvis ansøgeren hidtil har været beskæftiget ved erhvervsarbejde svarende  

 til fuld arbejdstid inden for arbejdsområdet, men under 27 timer ugentlig,  

 kan ansøgerens erhvervsevne også vurderes ud fra bedømmelsesgrundlaget fuldt  

 erhverv.
Det er dog en forudsætning, at beskæftigelsen har haft et omfang,  

 der ligger betydeligt over halvtidsbeskæftigelse inden for området.
------------------------------------------------------------------- Eksempel Ankestyrelsen fandt, at en kvinde, der senest havde arbejdet som  

 sygehjælper i fast nattevagt med en arbejdstid på 56 timer hver anden uge,  

 skulle bedømmes i fuldt erhverv i overensstemmelse med hidtidig praksis, se  

 SM P-19-95.
------------------------------------------------------------------- Medarbejdende ægtefæller Medarbejdende ægtefæller, der ikke hidtil har haft anden erhvervsindkomst  

 og som hidtil dagligt har deltaget i driften, vurderes også ud fra  

 bedømmelsesgrundlaget fuldt erhverv.
I disse tilfælde må der dog særligt  

 lægges vægt på, om ansøgeren har været registreret som medarbejdende  

 ægtefælle.
Der kan forekomme situationer, hvor en medarbejdende ægtefælle  

 ikke kan registreres som medarbejdende ægtefælle.
Det kan fx være tilfældet,  

 hvis det ikke er muligt at overføre et beløb af virksomhedens overskud til  

 den medarbejdende ægtefælle pga. underskud i virksomheden.
Endvidere er det  

 ikke muligt at anvende reglerne om overførsel af virksomhedens overskud til  

 en medarbejdende samlever.
I sådanne tilfælde må forvaltningen i højere grad  

 vurdere dokumentationsbehovet for den tidligere arbejdsindsats.
Der bør som  

 minimum indhentes en beskrivelse af virksomheden, dens driftform, og  

 arbejdsindsatsen.
 En ansøger bedømmes ligeledes i fuldt erhverv, når der ud over  

 deltidsarbejde i ægtefællernes virksomhed er deltidsarbejde andetsteds.
Supplerende erhverv Ikke ubetydeligt supplerende erhvervsarbejde 58. Hvis en ansøger, der har opgivet sit arbejde på  

 grund af en invaliderende lidelse, iøvrigt har haft et ikke ubetydeligt  

 supplerende erhvervsarbejde og bedømmelsesgrundlaget fuldt erhverv ikke kan  

 anvendes efter § 14 b, stk. 1 i bekg., vurderes ansøgerens arbejdsevne ved  

 deltids erhvervsarbejde og ved deltids arbejde i eget hjem.
Det vil sige  

 efter bedømmelsesgrundlaget supplerende erhverv.
 Herefter skal både arbejdsevnen ved det supplerende erhverv og  

 arbejdsevnen ved husligt arbejde indgå i vurderingen af  

 erhvervsevnenedsættelsen.
Størrelsen af det supplerende erhverv har betydning for i hvilket forhold,  

 arbejdsevnen i henholdsvis det supplerende og det huslige arbejde skal lægges  

 til grund.
Hvis en ansøger har fordelt sin arbejdsevne ligeligt mellem  

 husligt arbejde i eget hjem og supplerende erhvervsarbejde, er der ret til  

 pension efter § 14, stk. 3, nr. 1, hvis arbejdsevnen i en af funktionerne er  

 bortfaldet.
Bedømmelsen af ansøgerens ret til højeste eller mellemste  

 førtidspension skal ske i forhold til det samlede arbejdsområde, husligt  

 arbejde i eget hjem og supplerende erhvervsarbejde.
Det er dog en  

 forudsætning for at anvende bedømmelsesgrundlaget supplerende erhverv, at  

 timetallet i erhvervet ikke er reduceret til det bagatelagtige.
------------------------------------------------------------- Eksempel Ankestyrelsen fandt i to sager, som vedrørte selvstændige  

 erhvervsdrivende, der havde drevet deres virksomhed i tilknytning til  

 hjemmet, og som havde haft en beskeden indtægt fra denne virksomhed gennem en  

 længere periode, at de pågældende skulle bedømmes i supplerende erhverv, se  

 SM P-13-95.
-------------------------------------------------------------- Social indikation for supplerende erhverv Formodning for at ansøger ville bidrage til forsørgelse via  

 erhvervsarbejde 59. En ansøger, der har været beskæftiget ved husligt  

 arbejde i eget hjem, og hvor ægtefællernes forsørgelsesgrundlag opgjort efter  

 § 15 i bekg. ikke overstiger de indtægtsgrænser, der er fastsat i § 16 i  

 bekg., vurderes ansøgerens erhvervsevne ved deltids erhvervsarbejde og ved  

 deltids arbejde i eget hjem, dvs. at bedømmelsesgrundlaget indikation for  

 supplerende erhverv anvendes.
Der er i disse tilfælde en formodning for, at  

 ansøgeren ville bidrage til forsørgelsen ved at tage erhvervsarbejde, hvis  

 pågældende var i stand til det.
Arbejde i eget hjem 60. For ansøgere, der ikke er omfattet af bekg. § 14  

 b, stk. 1-3, vurderes erhvervsevnenedsættelsen efter ansøgerens arbejdsevne  

 ved fuldtidsarbejde i eget hjem, dvs. at erhvervsevnetabet skal bedømmes på  

 baggrund af denne funktion.
Dokumentation for hidtidig arbejdsindsats 61. Forvaltningen skal som udgangspunkt lægge vægt på  

 ansøgerens egne oplysninger i forbindelse med vurdering af den hidtidige  

 arbejdsindsats.
Herudover har forvaltningen mulighed for at indhente  

 oplysninger om den hidtidige arbejdsindsats fx ved at indhente erklæringer  

 fra tidligere arbejdsgivere, indhente erklæringer om indbetalt ATP, og  

 indhente oplysninger fra skatteforvaltningen om hidtidig indkomst, herunder  

 om hidtidig overførsel af virksomhedens overskud til beskatning hos den  

 medarbejdende ægtefælle.
Valg af bedømmelsesgrundlag 62. Bedømmelsesgrundlaget vælges efter den måde  

 ansøgeren tidligere har valgt at anvende sin arbejdsevne på.
Vurdering af tidligere erhvervsindtægt I forbindelse med valg af bedømmelsesgrundlag har det også betydning,  

 hvilken vægt en erhvervsindtægt rent faktisk har haft i familiens økonomi.  

 Endvidere må der ikke foreligge et åbenbart misforhold mellem arbejdstiden og  

 arbejdsindtægten.
Hvis eksempelvis et heltidsarbejde over længere tid kun  

 indbringer beløb, der væsentligt afviger fra den normale indtægt ved  

 fuldtidsarbejde, vil det oftest være rimeligt at anvende  

 bedømmelsesgrundlaget supplerende erhverv.
------------------------------------------------------------------- Eksempel Ankestyrelsen fandt, at en kvinde, der havde haft 2 børn i dagpleje i eget  

 hjem, ikke skulle bedømmes i fuldt erhverv, men i supplerende erhverv.
Selv  

 om hun havde stået til rådighed svarende til fuld tid, kunne rådighedstiden  

 ikke sidestilles med arbejdstid.
Antallet af børn i dagpleje og indtægten ved  

 arbejdet måtte indgå i den konkrete vurdering af omfanget af ansøgerens  

 hidtidige beskæftigelse, se SM P-19-95.
------------------------------------------------------------------- Vurdering af tidligere erhvervstilknytning Hvis en ansøger inden for de seneste 5-6 år har haft en sammenhængende  

 tilknytning til arbejdsmarkedet på ca. 1 år, anses ansøgeren for hidtil at  

 have anvendt arbejdsevnen ved erhvervsarbejde.
Det er dog en betingelse, at  

 ansøgeren har måttet opgive arbejdet af helbredsmæssige grunde eller har  

 måttet opgive arbejdet på grund af nedslidning og alder efter en  

 længerevarende beskæftigelse i et ikke ubetydeligt omfang.
Formodning for erhvervstilknytning Endvidere skal der være en konkret formodning for, at ansøgeren ville have  

 søgt ud på arbejdsmarkedet, hvis erhvervsevnen ikke var nedsat.
Særlige tilfælde Årsag til arbejdsophør En ansøger, som fx tidligere (for mere end 5-6 år tilbage) har opgivet  

 arbejdet af helbredsmæssige grunde, anses også for hidtil at have anvendt  

 arbejdsevnen ved erhvervsarbejde, når der er en konkret formodning for, at  

 ansøgeren ville have søgt ud på arbejdsmarkedet, hvis erhvervsevnen ikke var  

 nedsat.
Det kan fx være tilfældet, hvis ansøgeren har en langsomt  

 fremadskridende eller hyppig tilbagevendende lidelse, som må antages at have  

 haft indflydelse på ansøgerens erhvervsmønster over en længere periode.
Det  

 samme gør sig gældende, hvis ansøgeren har måttet opgive tilknytningen til  

 arbejdsmarkedet efter mindre end ca. 1 år.
En ansøger, der tidligere har opgivet arbejdet på grund af pasning af et  

 familiemedlem, det kan fx være mindre børn eller handicappede, anses også for  

 hidtil at have anvendt erhvervsevnen ved erhvervsarbejde, når der er en  

 konkret formodning for, at ansøgeren ville have søgt ud på arbejdsmarkedet,  

 hvis erhvervsevnen ikke var nedsat.
Fsva. behovet for dokumentation for, at  

 pasningen af et handicappet familiemedlem har været et alternativ til et  

 egentligt erhvervsarbejde, kan det bl.a. søges oplyst, om der er ydet  

 kompensation for tabt arbejdsfortjeneste, eller om den handicappede har  

 modtaget plejetillæg.
-------------------------------------------------------------------- Eksempel Ankestyrelsen fandt, at en 54-årig gift kvinde, der indtil 1965/66 havde  

 arbejdet som frisør i egen salon og derefter gennem 25 år havde passet sin  

 stærkt plejekrævende søn i hjemmet, blev bedømt i fuldt erhverv, se SM  

 P-14-95.
 Ankestyrelsen fandt, at en 43-årig gift kvinde, der havde været husmor i  

 20 år, skulle bedømmes som deltidsarbejdende (supplerende selverhverv), da  

 det fandtes sandsynligt, at hun ville have søgt ud på arbejdsmarkedet, hvis  

 sygdom ikke havde forhindret det, se SM P-7-91.
-------------------------------------------------------------------- Bedømmelsesgrundlag ved pensionsændring 63. Ved en ny vurdering af en pensionsag i forbindelse  

 med ændring af pensionen, må de oplysninger om beskæftigelsens omfang m.v.,  

 der lå til grund ved den 1. afgørelse om tilkendelse af pension som  

 udgangspunkt også lægges til grund ved den nye vurdering.
-------------------------------------------------------------------- Eksempel SM P-18-95:
1. sag.
En 55-årig ansøger blev ved tilkendelse af  

 pension i 1986 bedømt i fuldt selverhverv.
Ankestyrelsen fandt, at hun også  

 ved senere ansøgning om forhøjelse skulle bedømmes i fuldt erhverv, selv om  

 ansøger ikke havde haft tilknytning til arbejdsmarkedet siden  

 pensionstilkendelsen.
2. sag.
En kvinde, der havde haft fuldtidsarbejde  

 indtil 1988 og ved ansøgninger om pension i 1990 og 1992 blev bedømt i fuldt  

 erhverv, skulle også i 1993 bedømmes i fuldt erhverv.
Der blev lagt vægt på,  

 at der ikke var sket ændringer i ansøgerens forhold, der kunne begrunde  

 ændring i valg af bedømmelsesgrundlag.
------------------------------------------------------------------- Overgangsregel 64. Med virkning fra den 1. januar 1995 blev den  

 hidtige praksis om anvendelse af bedømmelsesgrundlag ved vurdering af  

 erhvervsevnenedsættelse fastsat i bekg. kap. 3 a.
Den hidtidige praksis blev  

 samtidig lempet, idet der skete en højere grad af ligestilling af  

 deltidsbeskæftigede med fuldtidsbeskæftigede i forbindelse med vurdering af  

 erhvervsevnenedsættelsen for gifte ansøgere om førtidspension, der hidtil har  

 arbejdet helt eller delvist i eget hjem.
Bekg. kap. 3 a skal anvendes i sager, hvori der var ansøgt om social  

 pension/forhøjelse af en tidligere tilkendt pension før den 1. januar 1995,  

 og hvori der den 1. januar 1995 eller senere træffes afgørelse om tilkendelse  

 af social pension.
De ændrede regler blev anvendt for hele  

 ansøgningsperioden, se SM P-15-95.
Indtægtsforhold ved tilkendelse af førtidspension Behovsbestemt pension 65. Efter lovens § 14, stk. 3, nr. 2 og 3, kan der  

 tilkendes førtidspension, selv om erhvervsevnen ikke er nedsat med mindst  

 halvdelen på grund af helbredsmæssige forhold.
Der kan tilkendes  

 førtidspension til personer i alderen 18 til 67 år, hvis erhvervsevne er  

 nedsat med mindst halvdelen, uden at nedsættelsen alene skyldes  

 helbredsmæssige forhold og til personer i alderen fra 50 til 67 år, når  

 sociale og helbredsmæssige forhold taler for det.
Der kan i helt  

 ekstraordinære tilfælde tilkendes pension efter § 14, stk. 3, nr. 2, uden at  

 nedsættelsen af erhvervsevnen skyldes helbredsmæssige forhold.
Om varig nedsættelse af erhvervsevnen henvises til pkt. 44 Om forbedring af erhvervsevnen henvises til pkt. 50.
Forsørgelsesgrundlag 66. Der kan ikke tilkendes førtidspension efter lovens  

 § 14, stk. 3, nr. 2 og 3, hvis ansøgerens forventede fremtidige  

 forsørgelsesgrundlag sammen med en eventuel ægtefælles indtægter overstiger  

 visse fastsatte grænser, se bekg. §§ 15 og 16.
Udelukkelsesgrænsen 67. Den udelukkelsesgrænse, der er fastsat i § 16 i  

 bekg. svarer for en gift ansøger til det beløb, der maksimalt kan udbetales i  

 dagpenge efter lov om dagpenge ved sygdom eller fødsel.
Grænsen for enlige er  

 fastsat til 2/3 heraf.
 Baggrunden for, at udelukkelsesgrænsen blev fastsat svarende til  

 størrelsen af det beløb, der maksimalt kan udbetales i dagpenge ved sygdom  

 eller fødsel, var, at hvis et ægtepar havde et forsørgelsesgrundlag, der  

 svarede hertil, fx hvis den ene ægtefælle modtog  

 arbejdsløshedsunderstøttelse, ville det være et tilstrækkeligt  

 forsørgelsesgrundlag, der udelukkede tilkendelse af behovsbestemt  

 førtidspension.
 Om vurderingen i forhold til udelukkelsesgrænsen, når der indbetales ATP,  

 se pkt. 71.
 Disse grænser forhøjes med et beløb svarende til særligt børnetilskud  

 efter lov om børnetilskud for hvert barn, ansøgeren eller dennes ægtefælle  

 har forsørgelsespligt over.
 Pr. 1. januar 1996 udgør indtægtsgrænserne for forsørgelsesgrundlaget  

 årligt for gifte ca. 136.084 kr., og for enlige ca. 90.723 kr.  

 Indtægtsgrænsen forhøjes pr. barn med 8.676 kr. årligt.
Forsørgelsesgrundlag overstiger udelukkelsesgrænse Udelukkelsesgrænserne betyder, at hvis forsørgelsesgrundlaget varigt  

 overstiger grænserne, er der ikke grundlag for at tilkende pension efter §  

 14, stk. 3, nr. 2 og 3.
Forsørgelsesgrundlag under udelukkelsesgrænse Det forhold, at forsørgelsesgrundlaget ligger under grænserne giver alene  

 grundlag for at foretage en nærmere vurdering af, om forholdene i øvrigt  

 taler for tilkendelse af pension.
Det vil sige, at det nøje skal undersøges  

 og vurderes, om der enten foreligger en varig nedsættelse af erhvervsevnen  

 med mindst halvdelen, eller om en samlet bedømmelse af forholdene for en  

 ansøger, der er fyldt 50 år, taler for tilkendelse af pension efter lovens §  

 14, stk. 3, nr. 3.
Samlet vurdering 68. Ved vurdering af tilkendelse af pension efter §  

 14, stk. 3, nr. 3, skal det altid indgå i bedømmelsen, om ansøgeren under  

 hensyn til helbredsforhold, alder, uddannelse og tidligere arbejdsforhold  

 m.v. må antages at kunne afhjælpe sine økonomiske problemer.
Hvor der er  

 konkret udsigt til, at en ansøgers indtægt fremtidig vil overstige  

 udelukkelsesgrænsen, kan der gives afslag under henvisning til, at indtægten  

 ikke varigt er under grænsen.
Ved ansøgning om pension fra en gift person, er det vigtigt, at der  

 samtidigt tages stilling til ægteparrets samlede pensionsmuligheder.
En  

 eventuel ansøgning fra ægtefællen må derfor behandles samtidig.
Ved bedømmelsen af de samlede forhold må der tages hensyn til, om der er  

 tale om en forringelse af det hidtidige leveniveau, samt hvilket omfang  

 forringelsen har haft, og hvornår den er indtrådt.
Det er ikke en betingelse  

 for tilkendelse af pension, at der er sket en forringelse af leveniveauet,  

 men det vil ofte være tilfældet.
Der kan ikke generelt fastlægges nogen grænse for, hvornår indtægten er så  

 lav, at der kan tilkendes pension efter § 14, stk. 3, nr. 3, uanset at der  

 ikke er tale om en forringelse af leveniveauet.
Bedømmelsen afhænger af  

 forholdene i det konkrete tilfælde.
Det har betydning, om det har været  

 nødvendigt at give supplerende hjælp efter bistandsloven.
Samlivsforhold 69. Hvis en samlever hidtil har forsørget en ansøger,  

 der lever i et fast samlivsforhold af ægteskabslignende karakter, eller et  

 samlivsforhold, der kan føre til registreret partnerskab, kan det medføre, at  

 det må fastslås, at der ikke er sket ændringer i forsørgelsessituationen.
Selvstændig erhvervsdrivende 70. Til belysning af en selvstændig erhvervsdrivendes  

 økonomiske situation, vil det være nødvendigt at foretage en nærmere  

 beskrivelse af virksomheden og dens udvikling.
Hertil kan regnskaberne for de  

 seneste 5 år anvendes.
Samtidig må det undersøges, hvad der har været årsag  

 til indtægtsændringerne.
 Der må herefter foreligge oplysninger om virksomhedens størrelse, såvel  

 dens omsætning som overskud, moderniseringsgrad, antal ansatte, ansøgerens  

 egen arbejdsindsats m.v. for hvert år.
Årsagerne til indtægtsændringerne kan navnlig for selvstændige være  

 komplicerede at fastlægge.
Der må tages hensyn til såvel generelle forhold,  

 som fx strukturændringer eller ændringer i lovgivningen, som til konkrete  

 forhold i virksomheden, fx ved tilrettelæggelsen af arbejdet, investeringer,  

 arbejdsindsats m.v.
 De forskellige faktorer må sammenholdes, for at det kan vurderes, om der  

 er grundlag for at antage, at indtægtsforringelsen vil blive varig.
 Hvis en virksomhed i en periode kun har givet ringe eller intet overskud,  

 og der ikke er udsigt til, at dette kan bedres, må det aktuelle beskedne  

 niveau lægges til grund ved afgørelse af, om pension kan tilkendes.
Opgørelse af forsørgelsesgrundlaget 71. Ved opgørelsen af forsørgelsesgrundlaget indgår  

 ansøgerens og en eventuel ægtefælles samlede indtægter.
Endvidere indgår en  

 fiktiv indtægt efter reglerne i lovens § 28 om bortgivelse.
 Ved opgørelsen bortser man dog fra sådanne indtægter og ydelser, der ikke  

 udgør et aktuelt forsørgelsesgrundlag for ansøgeren og dennes ægtefælle.  

 Indtægt hos en person, som ansøgeren lever sammen med uden at have indgået  

 ægteskab, kan ikke medregnes ved indtægtsopgørelsen.
Ved opgørelsen medregnes bl.a. ansøgerens og en eventuel ægtefælles  

 indtægter ved personligt arbejde, overgangsydelse, efterløn, delefterløn,  

 delpension, formueindtægt, pensionsindtægt m.v., underholdsbidrag og  

 ægtefællens syge-og arbejdsløshedsdagpenge.
Det vil sige indtægter, der  

 indgår i det fremtidige forsørgelsesgrundlag.
 Ansøgerens dagpenge indgår derimod ikke i opgørelsen af det fremtidige  

 forsørgelsesgrundlag.
 Ved fastsættelse af dagpengenes maksimale beløb er der taget højde for, at  

 der ikke betales arbejdsmarkedsbidrag af dagpenge ved sygdom eller fødsel,  

 ligesom der heller ikke betales arbejdsmarkedsbidrag af andre  

 overførselsindkomster.
Arbejdsmarkedsbidrag Ved opgørelse af forsørgelsesgrundlaget, hvor der indgår anden indtægt,  

 hvoraf der betales arbejdsmarkedsbidrag, skal arbejdsmarkedsbidraget heller  

 ikke indgå i forsørgelsesgrundlaget.
Kommunen bør være opmærksom på de  

 personer, der selv skal indbetale arbejdsmarkedsbidrag (typisk ved  

 B-indkomst).
 Der er i øvrigt ikke generelt mulighed for at fratrække skat eller  

 afgifter m.v. i forsørgelsesgrundlaget.
 Kontingent, m.v.
 Der kan ikke tages hensyn til udgifter til fagforenings- og  

 arbejdsløshedskassekontingent og andre fradrag for udgifter i forbindelse med  

 indtægtsgivende arbejde fx befordringsudgifter.
ATP I forbindelse med opgørelsen af forsørgelsesgrundlaget skal der ske  

 fradrag for indbetaling af ATP, hvis forsørgelsesgrundlaget er  

 arbejdsindkomst, arbejdsløshedsdagpenge, dagpenge efter lov om dagpenge ved  

 sygdom eller fødsel eller anden overførelsesindkomst, hvor der er pligt til  

 eller mulighed for frivilligt at indbetale bidrag til ATP.
 Set i forhold til at udelukkelsesgrænsen er fastsat svarende til  

 dagpengenes maksimale beløb, er det en naturlig følge, når ATP- bidrag  

 fradrages i forsørgelsesgrundlaget, at forsørgelsesgrundlaget vurderes i  

 forhold til udelukkelsesgrænsen med fradrag af et beløb, svarende til  

 ATP-bidrag.
Særlige ydelser Visse ydelser medregnes ikke, fordi de er ydet med et særligt formål for  

 øje, eller fordi de ikke kan anvendes ved forsørgelse.
Det gælder fx  

 invaliditetsbeløb, invaliditetsydelse og bistands- eller plejetillæg til  

 ægtefællen, børnebidrag, børnetilskud, boligstøtte,  

 arbejdsgiveradministrerede pensionsbidrag og over- og underskud af  

 ejerboliger.
Faktiske indtægter Ved opgørelsen medregnes kun faktiske indtægter.
Det er således uden  

 betydning for bedømmelsen af en ansøgers ret til pension, at ægtefællen ikke  

 har udnyttet sin erhvervsmulighed.
Særligt for selvstændige For selvstændige erhvervdrivende skal der foretages fradrag for udgifter,  

 herunder renteudgifter, der kan henføres til virksomheden.
Dette gælder også  

 for selvstændige, der ikke er omfattet af virksomhedsordningen.Udgifterne kan  

 kun fradrages, når ansøgeren tager aktivt del i driften.
Hvis hele  

 virksomheden er bortforpagtet, må indtægten ved forpagtningen ligestilles med  

 formueindtægt, og udgifterne i forbindelse med virksomheden kan derfor ikke  

 trækkes fra.
Det er alene renteudgifter, der vedrører den erhvervsmæssige gæld, der kan  

 trækkes fra.
For landbrugsejendomme og andre ejendomme, der både anvendes til  

 beboelse og erhverv, kan den fordeling af ejendomsværdien, der har fundet  

 sted på henholdsvis beboelsesdelen og erhvervsdelen anses for vejlendende for  

 fordeling af gælden.
Ved vurdering af hvilke fradrag der kan foretages for selvstændige, må det  

 tages i betragtning, at indtægten opgøres med henblik på at afgøre, om der er  

 ret til behovsbestemt pension.
Fradrag, der er af overvejende skatteteknisk  

 karakter så som afskrivning, nedskrivning og henlæggelser, anerkendes således  

 ikke ved opgørelse af forsørgelsesgrundlaget.
 For selvstændige, der er omfattet af virksomhedsskatteordningen, indgår  

 hele virksomhedens nettooverskud i forsørgelsesgrundlaget, uanset om del af  

 overskuddet opspares i virksomheden.
Arbejdsløshedsdagpenge, Efterløn Om forholdet til arbejdsløshedsforsikringslovens regler om dagpenge og  

 efterløn henvises til kap. 3 pkt. 108.
BISTANDS- ELLER PLEJETILLÆG Lovens § 16 Betingelser 72. Bistands- eller plejetillæg kan tilkendes personer  

 i alderen fra 18 til 67 år, som tillæg til førtidspension eller  

 invaliditetsydelse.
Der kan ikke tilkendes bistands- eller plejetillæg, hvis  

 der ikke er tilkendt førtidspension eller invaliditetsydelse.
 Bistandstillæg kan tilkendes, når invaliditeten bevirker, at ansøgeren  

 stadig må have personlig bistand af andre, eller når invaliditeten består i  

 blindhed eller stærkt svagtsynethed.
 Plejetillæg kan tilkendes, når invaliditeten bevirker, at ansøgeren må  

 have vedvarende pleje eller tilsyn, som nødvendiggør andres stadige  

 nærværelse.
 Det er således en betingelse, at der skal foreligge invaliditet - en varig  

 nedsættelse af pågældendes funktionsevne, som alene skyldes helbredsmæssige  

 forhold.
 Det behov som bistandstillægget er beregnet til at dække, er bistand til  

 personlige fornødenheder, som fx hjælp til personlig hygiejne, bistand i  

 forbindelse med måltider, af- og påklædning og toiletbesøg.
Tillægget skal dække udgifter, som normalt er forbundet med den fornødne  

 personlige bistand.
Der kræves ikke dokumentation for, at der foreligger  

 udgifter.
Behov for bistand eller pleje For at tilkende bistands- eller plejetillæg, skal der foreligge et behov  

 for personlig bistand af andre eller et behov for vedvarende pleje eller  

 tilsyn.
 Hvis der er mulighed for at afhjælpe behovet gennem andre  

 foranstaltninger, kan tillæggene ikke tilkendes.
Afhjælpning af behov Hjælpemidler Et eventuelt behov kan fx afhjælpes via hjælpemidler eller hensigtsmæssig  

 indretning af hjemmet.
Husførelse Et eventuelt behov for hjælp til selve husførelsen, som fx madlavning og  

 rengøring m.v. kan ikke dækkes efter reglerne om bistandstillæg, men må  

 afhjælpes på anden måde, fx efter bistandslovens regler om praktisk bistand i  

 hjemmet (hjemmehjælp).
Ophold i institutioner efter bistandslovens §§ 79 og 112 Et tilkendt bistands- eller plejetillæg til personer, der får varigt  

 ophold i en institution efter § 79 eller § 112 i lov om social bistand,  

 udbetales indtil udgangen af den måned, der følger efter indflytningsmåneden,  

 jf. lovens § 46. I disse tilfælde anses behovet for dækket gennem opholdet i  

 institutionen.
Ophold i bofællesskaber efter bistandslovens § 68 Ophold i bofællesskaber efter bistandslovens § 68 udelukker ikke i sig  

 selv tilkendelse af bistandstillæg, men der må foretages en konkret vurdering  

 af behovet, se SM P-13-89.
Ophold i eget hjem Ansøgere med ophold i eget hjem, som modtager anden hjælp til dækning af  

 bistands- eller plejebehovet, fx hjælpeordning efter bistandslovens § 48,  

 stk. 4, eller kommunale hjemmeplejeordninger, er ikke afskåret fra at få  

 tilkendt bistands- eller plejetillæg.
Der må i hvert enkelt tilfælde  

 foretages en konkret vurdering af bistands- eller plejebehovet sammenholdt  

 med den hjælp, der i øvrigt ydes de pågældende, se SM P-17-94.
Særligt om bistandstillæg 73. Der skal være tale om en nedsættelse af evnen til  

 at fungere i daglige situationer i og uden for hjemmet med en stærk  

 begrænsning af mulighederne for livsudfoldelse.
I den samlede bedømmelse af,  

 om der er ret til bistandstillæg, må bl.a. indgå oplysninger om behov for  

 hjælp til at gå på toilettet, spise, færdes ude og inde og hjælp til af- og  

 påklædning.
Hvis bistanden alene er påkrævet i forbindelse med at kunne  

 færdes ude, er der ikke praksis for at tilkende bistandstillæg.
Bistandstillæg kan tilkendes, når tilstanden nødvendiggør et betydeligt  

 tilsyn.
Det kan fx dreje sig om en svær demens eller medfødt ringe begavelse,  

 der bevirker, at den pågældende er ude af stand til at færdes på egen hånd og  

 ude af stand til at tage initiativ til noget.
Bistandstillæg for enlig/gift For ansøgere med ophold i eget hjem, skal der i forbindelse med  

 vurderingen af behovet for tilkendelse af bistandstillæg, ses på om ansøgeren  

 er enlig eller gift.
Når ansøgeren er gift, forudsættes det, at ægtefællen  

 hjælper den anden med personlige fornødenheder i ret vidt omfang, hvis  

 ægtefællen er i stand til det.
De samme forudsætninger gælder ikke, hvis  

 ansøgeren har ophold hos slægtninge eller venner.
Der skal lægges vægt på, om den personlige bistand skal gives på ubestemte  

 tidspunkter af døgnet, eller der fx er tale om bistand, som ægtefællen kan  

 give uanset, om pågældende er på arbejde dagen igennem.
Bistand til  

 påklædning om morgenen og afklædning om aftenen, eller den omstændighed, at  

 det er nødvendigt med hjælp til at få maden skåret ud ved måltiderne, giver i  

 almindelighed ikke ret til bistandstillæg.
 Hvis ægtefællen opgiver sit arbejde, giver dette i sig selv ikke ret til  

 bistandstillæg, selv om det fx sker, fordi ansøgeren er angst for at komme i  

 en hjælpeløs situation under et eventuelt anfald.
 Hvis helbredstilstanden kræver, at ansøgeren skal mades ved måltiderne, må  

 hjælpes ved toiletbesøg eller til at færdes indendørs, kan der tilkendes  

 bistandstillæg.
 Hvis ansøgeren er enlig, kan der tilkendes bistandstillæg, hvis der er  

 behov for hjælp til bl.a. af- og påklædning, personlig vask m.v. og  

 indtagelse af måltider.
Blinde eller stærkt svagtsynede Bistandstillæg til blinde og stærkt svagtsynede kan normalt tilkendes hvis  

 synet på det bedste øje måles til 1/60 (eller derunder) med korrektion, eller  

 der er tale om stærk synsfeltindskrænkning (5-10 grader), hvor synsfeltet er  

 målt med objekstørrelse 30/1000. Når de nævnte talmæssige værdier ikke er  

 nået, må der i kombinationstilfælde skønnes ud fra en samlet vurdering af  

 virkningen på synsfunktionen.
------------------------------------------------------------------- Eksempel Ifølge SM P-5-92 var betingelserne for bistandstillæg til en stærkt  

 svagtsynet ansøger ikke længere til stede efter konvertering af  

 invaliditetsydelse til mellemste førtidspension, da lidelsens betydning for  

 ansøgerens funktionsniveau var en anden efter hans overgang fra et arbejdsliv  

 til pensionisttilværelse.
Ansøgeren havde en medfødt øjenlidelse, - venstre  

 øje var fjernet, og der var ved seneste måling en nedsættelse af synet på  

 højre øje til 4/60 uden bedring med korrektion.
Synsfeltindskrænkning var  

 målt til mellem 20-70 grader.
------------------------------------------------------------------- Særligt om plejetillæg 74. Plejetillæg kan tilkendes, hvis invaliditeten  

 bevirker, at ansøgeren må have vedvarende pleje eller tilsyn, der  

 nødvendiggør andres stadige nærværelse.
Tillægget tilkendes pensionister, der varigt eller over en længere periode  

 må overvåges konstant eller hjælpes af andre på ubestemte tidspunkter og  

 mange gange i døgnet.
Tillæg kan ligesom pension tilkendes i slutstadiet af  

 en dødelig sygdom, selv om plejeperioden har været eller må antages at blive  

 af kortere varighed.
Det afgørende for, om der kan ydes tillæg, er, at plejebehovet må anses  

 for vedvarende i den forstand, at der ikke er udsigt til, at den tilstand,  

 der begrunder behovet, vil bedres af sig selv eller ved behandling.
Efter  

 praksis kan der tilkendes plejetillæg, hvis det kun kan forsvares at lade  

 ansøgeren være alene i ganske korte perioder, som regel ikke over 1-2 timer.
Svært invaliderede, der er konstant sengeliggende, kan få tilkendt  

 plejetillæg.
Det gælder, både når sengelejet er nødvendigt af hensyn til  

 behandling eller forebyggelse af lidelsen, og når lidelsens sværhedsgrad gør  

 det naturligt, at den pågældende varigt holder sengen.
Det kan fx være på  

 grund af en lidelse, der medfører stærk træthed.
 Plejetillæg tilkendes oppegående patienter, når det er nødvendigt med en  

 så omfattende og hyppig personlig bistand, at der må siges at være tale om  

 pleje, eller når lidelsen kræver konstant tilsyn.
 En enlig pensionist er i en sådan plejesituation, hvis der er tale om en  

 mere omfattende bistand end den, der giver ret til bistandstillæg.
 Plejetillæg til den enlige svært invaliderede kan tilkendes, når den  

 personlige hjælp, der skal gives, er så omfattende, at pensionisten må  

 anbringes i en plejeinstitution, såfremt han ikke har mulighed for at bo hos  

 andre, der kan varetage plejen.
Ved lidelser, der hurtigt forværres, kan det forekomme, at der i  

 begyndelsen af sygdomsperioden er behov for nogen bistand, men dog ikke nok  

 til, at der kan ydes bistandstillæg.
Ved sådanne lidelser, som man med ganske  

 stor sikkerhed kan forudse vil slutte i en plejetilstand, foreligger der  

 eksempler på, at der er tilkendt bistandstillæg for hele perioden ud fra en  

 gennemsnitsbetragtning.
Udbetaling/indeholdelse/frakendelse af bistands- eller plejetillæg 75. Et tilkendt bistands- eller plejetillæg udbetales  

 med en fast ydelse, som den berettigede selv kan disponere over til dækning  

 af behovet.
Tillæggene udbetales dog ikke ved varigt ophold i institutioner  

 efter §§ 79 og 112 i bistandsloven, se lovens § 46, stk. 2.
 Tillægget bevares ved overgang til folkepension, se lovens § 37.
 Hvis betingelserne for at oppebære tillægget ikke længere er til stede,  

 kan tillægget frakendes - også efter det 67. år.
 Om frakendelse, se pkt. 178 ff.
PERSONLIGT TILLÆG Lovens § 17 Generelt om personligt tillæg Lovens § 17 og bekg. §§ 25-33 76. Der kan ydes personligt tillæg til pensionister,  

 der modtager pension efter loven.
Der kan ikke ydes personligt tillæg til  

 modtagere af invaliditetsydelse og til personer, der alene modtager  

 udenlandsk pension, og som ikke modtager pension efter loven.
Personligt tillæg (§ 17, stk. 1) Personligt tillæg kan tildeles pensionister, hvis økonomiske forhold er  

 særlig vanskelige, se lovens § 17, stk. 1. Tildeling af personligt tillæg  

 afgøres efter en konkret individuel vurdering af pensionistens økonomiske  

 forhold, se pkt. 77. Tildelt personligt tillæg efter lovens § 17, stk. 1,  

 beregnes efter bindende regler, se pkt. 81.
Varmetillæg (§ 17, stk. 2) Der kan ydes personligt tillæg til betaling af pensionistens  

 varmeudgifter, se lovens § 17, stk. 2. Varmetillæg tildeles og beregnes efter  

 regler fastsat i bekg.
For pensionister, der har modtaget varmetillæg før 1.  

 januar 1988 beregnes varmetillægget efter særlige regler, en  

 overgangsordning, se pkt. 80. Varmetillæg beregnet efter de almindelige  

 regler udbetales med den personlige tillægsprocent, se pkt. 81.
Særligt personligt tillæg (§ 17, stk. 3) Herudover kan der undtagelsesvis ydes et særligt personligt tillæg til  

 pensionister, hvis økonomiske forhold er ganske særlig vanskelige, se lovens  

 § 17, stk. 3 og pkt. 82. Dette tillæg indtægtsreguleres ikke efter tildeling  

 og udbetales således ikke efter den personlige tillægsprocent.
Petroleumstillæg (§ 17, stk. 4) Der kan ydes et tillæg til udgifter til petroleum under visse nærmere  

 angivne betingelser, se lovens § 17, stk. 4 og pkt. 83. Dette tillæg  

 indtægtsreguleres ikke.
Efter ansøgning Personligt tillæg ydes efter ansøgning.
Kommunen bør generelt vejlede  

 pensionisterne om mulighederne for tildeling af personligt tillæg og i  

 forbindelse med drøftelser med pensionisten om økonomiske forhold m.v. være  

 opmærksom på, om pågældendes forhold kan afhjælpes ved tildeling af  

 personligt tillæg.
Pensionisten ansøger kommunen om personligt tillæg.
Kommunen kan efter  

 ønske eller behov være pensionisten behjælpelig med ansøgningen.
Hvem træffer afgørelse? Kommunen træffer herefter afgørelse, om pensionisten opfylder  

 betingelserne for tildeling af personligt tillæg.
For pensionister, der bor i  

 udlandet, er det Direktoratet for Social Sikring og Bistand, der træffer  

 afgørelse om personligt tillæg, se pkt. 243.
Kommunen skal i hvert enkelt tilfælde konkret vurdere, om udgiften er  

 rimelig, ligesom der skal foretages en samlet vurdering af pensionistens  

 økonomiske forhold.
Loven angiver ikke særlige formål, som der kan ydes  

 personligt tillæg til.
Men det forudsættes, at der alene ydes personligt  

 tillæg til nødvendige og rimelige udgifter - som pensionisten ikke kan betale  

 med den sociale pension og evt. supplerende indtægter.
 Pensionisten kan ikke udelukkes fra at ansøge eller få tildelt personligt  

 tillæg alene efter størrelsen af den personlige tillægsprocent, se pkt. 81.
Personlige tillæg kan ydes som et engangsbeløb eller som en løbende  

 ydelse, hvis betingelserne fortsat er til stede.
Træffer kommunen afgørelse  

 om at yde personligt tillæg som en løbende ydelse, bør der samtidigt træffes  

 beslutning om tidspunkt for ny vurdering af sagen - og pensionisten bør gøres  

 opmærksom herpå.
Subsidiær ydelse Personligt tillæg ydes kun, når det økonomiske behov ikke kan afhjælpes  

 gennem private midler eller støtte efter anden lovgivning.
Der kan som  

 udgangspunkt ikke ydes personligt tillæg til udgifter, som fuldt ud dækkes  

 efter anden lovgivning eller ved tilskud fra en privat sygeforsikring.  

 Kommunen kan ikke afslå at yde personligt tillæg alene ud fra den  

 begrundelse, at der udbetales tilskud fra en privat sygeforsikring.
Der skal  

 foretages en konkret vurdering af pensionistens samlede indtægts- og  

 formueforhold, se SM P-22-94.
Kontanthjælp efter bistandsloven kan som hovedregel ikke udbetales, da  

 pensionister ikke står til rådighed for arbejdsmarkedet i det omfang, det er  

 påkrævet efter bistandslovens regler.
Hvis en folke- eller førtidspensionist  

 har behov for supplerende hjælp, bør dette dækkes efter lovens regler om  

 personligt tillæg.
------------------------------------------------------------------- Eksempel Etableringsudgifter i forbindelse med en pensionists flytning til et  

 bofællesskab efter bistandslovens § 68 skal primært ydes som personligt  

 tillæg, se SM P-5-91.
------------------------------------------------------------------- Boligudgift Boligydelse skal medregnes ved opgørelsen af det økonomiske behov, uanset  

 at en del af boligydelsen udbetales som lån, se SM P-1-94.
Brøkpension Til pensionister, som modtager nedsat pension på grund af  

 optjeningsreglerne - en brøkpension - kan et eventuelt ekstra hjælpebehov  

 dækkes efter reglerne om personligt tillæg.
Kommunen skal også i disse  

 tilfælde træffe afgørelse om størrelsen af tillægget efter en konkret,  

 skønsmæssig vurdering, se pkt. 77 og SM P-12-96.
Udgifterne til en pensionists ikke-pensionsberettigede ægtefælle afholdes  

 ikke efter lovens regler.
Hjælpen ydes efter en vurdering af pensionistens  

 ægtefælles egen situation efter anden lovgivning.
 Udgifter til forsørgelse af pensionisters børn kan derimod dækkes efter  

 reglerne om personligt tillæg, hvis pensionisten har forsørgelsespligt over  

 for dem, og betingelserne iøvrigt er opfyldt.
 Om eventuel tilbagebetaling personligt tillæg henvises til pkt. 177.
Tildeling Alm. personligt tillæg 77. Der kan ydes personligt tillæg til pensionister,  

 hvis økonomiske forhold er særlig vanskelige.
Tillægget kan ydes til at dække  

 nødvendige og rimelige udgifter, som pensionisten vanskeligt kan afholde med  

 sine almindelige indtægter.
Rimelige og nødvendige udgifter kan fx være  

 udgifter til medicin, bistand og pleje, tandbehandling, fodpleje, briller  

 m.v.
Afgørelsen, om der er tale om nødvendige og rimelige udgifter, må bero  

 på en individuel, skønsmæssig vurdering.
Kommunen skal konkret vurdere hver enkelt ansøgning om personligt tillæg  

 for at se, om - udgiften er nødvendig og rimelig, og - pensionisten ikke selv er i stand til at betale.
 Begge betingelser skal være opfyldt for at yde tillæg.
Pensionistens eventuelle formue og indtægt indgår i den samlede vurdering  

 af de økonomiske forhold.
Størrelsen på formuen eller indtægten kan sættes i  

 relation til det formål, hvortil der søges personligt tillæg - herunder om  

 der er søgt personligt tillæg til en stor engangsudgift eller til en løbende  

 udgift.
Som en administrativ regel vil kommunen kunne anvende en vejledende  

 formuegrænse som udgangspunkt ved tildeling af personligt tillæg, dog ikke  

 personligt tillæg til udgifter til varme.
Det forudsætter, at der i konkrete  

 tilfælde er mulighed for at fravige en sådan formuegrænse.
Personligt tillæg, der ydes løbende, bør tages op til vurdering med jævne  

 mellemrum.
Det skal sikre, at pensionisten fortsat opfylder betingelserne for  

 tillæg.
 Har kommunen tildelt et personligt tillæg, beregnes og udbetales det efter  

 den personlige tillægsprocent, se pkt. 81.
Medicin Ved lov om offentlig sygesikring er der fastsat regler om størrelsen af  

 det offentliges tilskud til medicin, herunder er der regler om egenbetaling  

 og særlige regler for pensionister og kronisk syge.
 De nærmere regler om tilskud efter sygesikringsloven er fastsat i  

 Sundhedsministeriets bekg. nr. 1024 af 15. december 1995 af fortegnelse over  

 lægemidler, der er tilskudsberettiget efter sygesikringsloven.
 Der er efter sygesikringsloven mulighed for, at lægen i enkelttilfælde kan  

 søge Sundhedsstyrelsen om tilskud til en patients udgifter til lægemidler,  

 der ikke er optaget i bekendtgørelsens fortegnelse.
Personligt tillæg kan efter kommunens skøn ydes til den nødvendige udgift  

 til medicin.
Det bør være lægeligt dokumenteret, at medicinen er nødvendig.
 Personligt tillæg til medicinudgifter efter § 17, stk.1, beregnes efter  

 pensionistens personlige tillægsprocent, se pkt. 81.
Mindstegrænse For at lette administrationen er der indført en mindstegrænse for  

 udbetaling af personligt tillæg til medicinudgifter, se bekg. § 6, stk. 2.
Et beregnet personligt tillæg til medicinudgifter udbetales herefter ikke,  

 hvis udbetalingen pr. lægeordineret lægemiddel er mindre end 3 kr.
Hvis  

 pensionistens egen udgift er mindre end 3 kr. efter fradrag af et personligt  

 tillæg på mindst 3 kr. pr. lægeordineret lægemiddel, dækkes hele udgiften af  

 det personlige tillæg.
Bistandsloven Efter § 8 i Socialministeriets bekg. nr. 303 af 10. juni 1988 om ydelse af  

 hjælpemidler efter bistandsloven, jf. § 58, kan der ydes hjælp til  

 tilskudsberettiget medicin, der lægeordineres på grund af et vedvarende  

 forbrug i forbindelse med varig lidelse, når egenudgiften er på over 300 kr.  

 pr. måned.
I det omfang, der ydes medicinhjælp efter bestemmelserne om  

 personligt tillæg eller efter bistandslovens § 46a og/eller § 57d er det en  

 forudsætning for hjælp efter § 58, at vedkommende har en egenudgift på mindst  

 300 kr. månedlig.
Med bestemmelsen ønskes at friholde en ret snæver kreds af  

 personer for medicinudgifter over en vis størrelse.
Der er således tale om  

 minimering af patienternes egenudgift til medicin og ikke om en generel  

 tilskudsordning.
Bistand og pleje Kommunen kan yde personligt tillæg til at dække udgifter til den fornødne  

 hjælp til bistand eller pleje.
Det vil især gøre sig gældende over for  

 pensionister over 67 år, som ikke modtager bistands- eller plejetillæg efter  

 lovens § 37, se § 16. Personligt tillæg kan her være et led i bestræbelserne  

 for at gøre det muligt for pensionisten at forblive i eget hjem så længe som  

 muligt.
Tillægget ydes kun i det omfang, ansøgeren har udgifter til den  

 fornødne bistand eller pleje, og behovet ikke dækkes via andre  

 foranstaltninger, eksempelvis af hjemmehjælp og hjemmesygepleje, se SM  

 P-6-94.
 Pensionister, der modtager hjemmehjælp, kan bevilges personligt tillæg i  

 forbindelse med udgifter til nødvendig bistand eller pleje ud over den, der  

 kan afhjælpes gennem den kommunale hjemmepleje.
 Ankestyrelsen har truffet afgørelse om, at der under visse betingelser kan  

 ydes personligt tillæg til delvis dækning af udgiften til en pensionists  

 ophold på plejehjem i udlandet, se SM P-6-93.
 Personligt tillæg til udgifter vedrørende bistand eller pleje bør kun ydes  

 i det omfang, pensionisten dokumenterer sine udgifter til medhjælp.
Behandlingsudgifter Der kan i særlige tilfælde ydes personligt tillæg til behandlingsudgifter  

 i institutioner uden for det offentlige behandlingssystem.
Det er en  

 forudsætning, at behandlingsmulighederne inden for det etablerede  

 behandlingssystem er udtømt.
Se SM P-6-91.
Personligt tillæg til varmeudgifter Lovens § 17, stk. 2 og bekg. §§ 25-33 Generelt om varmetillæg 78. Tildeling og beregning af varmetillæg sker som  

 hovedregel efter regler fastsat i bekg. §§ 25-33. Pensionisten skal ansøge om  

 tillægget.
 Pensionister, der ved udgangen af 1987 modtog varmetillæg efter de  

 kommunalt fastsatte regler, skal dog fortsat have beregnet varmetillæg efter  

 disse regler, hvis varmetillægget giver et højere beløb end efter de  

 almindelige regler i bekg. §§ 25-32, se bekg. § 33.
 Der ydes varmetillæg til både ejer- og lejeboliger uanset opvarmningsform.  

 Varmetillæg ydes alene til de egentlige opvarmningsudgifter dvs. de egentlige  

 brændselsudgifter.
 Opvarmes boligen med samme energiform, som anvendes ved det almindelige  

 husholdningsforbrug, fratrækkes den del af udgiften, der anses for at være  

 almindeligt husholdningsforbrug.
 Et beregnet varmetillæg udbetales med den personlige tillægsprocent, se  

 pkt. 81.
Kommunalbestyrelsen skal være opmærksom på, at pensionister, der modtager  

 varmetillæg efter lovens § 17, stk. 2, kan få tilskud til at gennemføre  

 isoleringsarbejder og forbedringer af varmeanlægget i deres bolig.
Det er et  

 krav, at boligen er opført før 1979. Der ydes 50 % tilskud til udgifterne ved  

 at gennemføre arbejdet - dog udbetales maksimalt 25.000 kr. pr. bolig.
Der  

 kan kun opnås tilskud, hvis der søges om tilsagn, før arbejdet påbegyndes.
De  

 nærmere betingelser for at opnå tilskud fremgår af Energistyrelsens bekg. nr.  

 133 af 22. marts 1993 om statstilskud til energibesparende foranstaltninger i  

 pensionisters boliger.
Det er kommunen, der administrerer denne ordning.
Generelle regler Bekg. §§ 25-33 79. Varmetillæg kan alene udbetales til varmeudgifter  

 til en helårsbolig.
Beregningsgrundlag Beregningsgrundlaget for et varmetillæg fastsættes på grundlag af  

 gennemsnittet af de sidste 3 års dokumenterede udgifter til varme.
Foreligger  

 disse oplysninger ikke - fx fordi pensionisten ikke har haft boligen så længe  

 - udgør beregningsgrundlaget henholdsvis gennemsnittet af de seneste to års  

 eller det seneste års dokumenterede udgifter til varme.
Foreligger der ikke  

 en dokumenteret årlig opvarmningsudgift, fastsættes beregningsgrundlaget på  

 grundlag af den forventede udgift, se bekg. § 26, stk. 1.
Foreligger der ikke et beregningsgrundlag, der er fastsat på grundlag af  

 gennemsnittet af 3 års varmeudgifter, skal der fastsættes et nyt  

 beregningsgrundlag, når der foreligger en ny årlig dokumenteret udgift, se  

 bekg. § 31, stk. 2. Hvis en pensionist fx som nyindflyttet har fået beregnet  

 et varmetillæg på grundlag af den forventede årlige udgift, ændres  

 beregningsgrundlaget, når der foreligger et afsluttet varmeregnskab for et  

 fuldt varmeregnskabsår.
Dette års varmeudgift lægges til grund ved den  

 fremtidige beregning, indtil der foreligger afsluttede varmeregnskaber for 2  

 år.
Det vil da være gennemsnittet af de 2 års udgifter, der er  

 beregningsgrundlaget.
 Beregningsgrundlaget efter bekg. § 26, stk. 1, nedsættes med et evt.  

 petroleumstillæg, se pkt. 83.
Ændringer i beregningsgrundlaget Et fastsat varmetillæg, der er beregnet ud fra gennemsnittet af 3 års  

 udgifter til varme, udbetales, indtil der sker væsentlige ændringer.
Det kan  

 være ændringer i varmeudgiften eller ændringer i husstandens størrelse, i  

 pensionistens ægteskabelige status, ved ændring af opvarmningsform eller ved  

 flytning, se bekg. § 31, stk. 1. En kommune er således ikke forpligtet til  

 hvert år at indhente nye afsluttede varmeregnskaber.
Men kommunen afgør, om  

 det er mest praktisk.
 Kommunen skal nøje informere pensionisterne om reglerne, herunder om  

 pensionistens almindelige oplysningspligt efter lovens § 41, stk. 1.  

 Pensionisten skal også gøres opmærksom på, at varmetillægget udbetales,  

 indtil kommunen får nye oplysninger, der giver anledning til ændring af  

 beregningsgrundlaget.
Væsentlige ændringer (bekg. § 31, stk. 1) Ved væsentlige ændringer i varmeudgiften forstås, at gennemsnittet af den  

 senest opgjorte årlige varmeudgift og de 2 foregående års varmeudgifter  

 afviger med mere end 10 pct. fra beregningsgrundlaget, se bekg. § 31, stk. 1.  

 Reglen finder først anvendelse, når beregningsgrundlaget er baseret på  

 gennemsnittet af 3 års varmeudgifter.
Ændring af beregningsgrundlaget efter bekg. § 31, stk. 1, sker alene for  

 fremtiden og på grundlag af afsluttede varmeregnskaber.
Der foretages ikke  

 efterregulering.
Ændringer (bekg. § 31, stk. 3) Hvis den aktuelle udgift til varme på årsbasis overstiger  

 beregningsgrundlaget med mere end 10 pct., omregnes varmetillægget for det  

 pågældende år på grundlag af den aktuelle årlige varmeudgift, se bekg. § 31,  

 stk. 3. Det hidtil anvendte beregningsgrundlag benyttes herefter igen,  

 medmindre der er grundlag for at ændre beregningsgrundlaget fremover, se  

 bekg. § 31, stk. 1.
 Reglen i bekg. § 31, stk. 3, anvendes også ved en stigning i a conto  

 indbetaling.
-------------------------------------------------------------------  

 Eksempel En pensionist, der har varmeregnskabsperiode 1. juli til 1. juli, får  

 beregnet varmetillæg efter en gennemsnitlig årlig varmeudgift på 4.800 kr.  

 Pr. 1. oktober bliver a-conto indbetalingen forhøjet fra 400 kr. til 454 kr.  

 månedlig.
Beregningsgrundlaget for det pågældende år vil herefter være 3  

 måneder á 400 kr. og 9 måneder á 454 kr., i alt 5.286 kr.
Da  

 dette beløb overstiger det anvendte beregningsgrundlag med 10 pct. eller  

 mere, omregnes varmetillægget for det pågældende år.
-------------------------------------------------------------------- Bilbagebetaling Når omregning er sket ud fra a-conto indbetalinger, og det ved  

 varmeregnskabets afslutning viser sig, at beregningsgrundlaget har været for  

 højt, kan der kun kræves tilbagebetaling efter lovens almindelige regler,  

 hvis betingelserne herfor iøvrigt er opfyldt, se lovens §§ 42 og 43 og pkt.  

 175 og 177.
Maksimal beregningsgrundlag I beregningsgrundlaget kan højest indgå varmeudgifter på 12.400 kr., se  

 bekg. § 26, stk. 3. Hvis husstanden består af mere end 2 personer over 18 år,  

 skal dette beløb forhøjes med 4.100 kr. pr. person. (1996-satser) Husstanden Som medlemmer af husstanden medregnes pensionistens ægtefælle,  

 hjemmeboende børn og andre, der har fast ophold i boligen uden at være  

 logerende.
Hvis der i husstanden udover pensionisten og dennes eventuelle  

 ægtefælle er flere personer over 18 år, deles beregningsgrundlaget  

 forholdsmæssigt.
For så vidt angår logerendes andel af den samlede  

 varmeudgift må der foretages et skøn.
------------------------------------------------------------------- Eksempel Et pensionistægtepar har et hjemmeboende barn over 18 år.
Der vil i  

 beregningsgrundlaget højest kunne medtages varmeudgifter på 16.500 kr. -  

 svarende til 12.400 kr. + forhøjelsen på 4.100 kr.
Der beregnes kun et  

 varmetillæg til gifte pensionister på baggrund af det samlede  

 beregningsgrundlag for ægtefællerne.
I eksemplet vil der således kunne  

 beregnes et varmetillæg til ægtefællerne på grundlag af varmeudgifter på  

 tilsammen 11.000 kr. (16.500 kr. x 2/3).
-------------------------------------------------------------------- Gifte pensionister For gifte pensionister i samme husstand fastsættes som nævnt et  

 varmetillæg.
For gifte pensionister, der bor i samme plejehjem, fastsættes  

 som udgangspunkt et varmetillæg baseret på ægtefællernes samlede udgifter til  

 varme, medmindre de anses for og får beregnet deres pension som enlige.
Egenbetaling I bekg. er fastsat en egenbetaling, som skal fratrækkes førend der  

 beregnes varmetillæg.
For gifte pensionister er egenbetalingen 4.500 kr.  

 årligt, og for enlige er den 3.000 kr. årligt (1996-satser).
Tillæggets størelse Varmetillæg udgør op til (1996-satser) 3/4 af udgifterne fra egenbetalingen op til 7.500 kr.
 1/2 af udgifterne fra 7.500 kr. op til 9.900 kr.
 1/4 af udgifterne fra 9.901 kr. op til 12.400 kr.
 Varmetillægget kan højest udgøre 4.080 kr. for gifte og 5.196 kr. for  

 enlige (1996-satser).
 Det beregnede varmetillæg nedsættes afhængigt af størrelsen af den  

 personlige tillægsprocent.
Overgangsordningen Bekg. § 33 80. Pensionister, der ved udgangen af 1987 modtog  

 varmetillæg, skal ved bopæl i samme kommune have beregnet varmetillæg efter  

 de regler, der var fastsat i den enkelte kommune for 1987, hvis varmetillæg  

 efter disse regler giver et højere beløb end efter de almindelige regler i  

 bekg. §§ 25-32, se bekg. § 33.
Kommunen skal følge de regler, der blev udbetalt varmetillæg efter i 1987,  

 herunder de regler, der var gældende med hensyn til egenbetaling,  

 varmeudgiftens størrelse, husstandsforhold, opvarmningsform, indtægts- og  

 formueforhold m.v.
Da varmetillægget skal beregnes fuldt ud efter de  

 kommunale regler for 1987, skal det beregnede varmetillæg ikke nedsættes  

 efter den personlige tillægsprocent.
Beregning Den personlige tillægsprocent 81. Personligt tillæg efter lovens § 17, stk. 1 og 2,  

 udbetales med den personlige tillægsprocent.
 Den personlige tillægsprocent fastsættes for den enkelte pensionist i  

 forbindelse med den årlige fastsættelse af pensionen hver 1. januar, se  

 lovens § 39 og pkt. 162. Den personlige tillægsprocent kan omregnes i løbet  

 af året, se pkt. 163 ff.
Den personlige tillægsprocent fastsættes ud fra et indtægtsgrundlag, der  

 er det samme som gælder ved beregningen af pensionstillæg, se lovens § 29 og  

 pkt. 135 ff.
Dog gælder der et særligt fradragsbeløb for personlige tillæg.
Fradragsbeløb Fradragsbeløb i den opgjorte indtægt for personligt tillæg efter lovens §  

 29, stk. 4, udgør 11.200 kr. for enlige og 22.500 kr. for gifte  

 (1996-satser), se pkt. 139. Beløbene reguleres en gang årligt den 1. januar  

 med satsreguleringsprocenten.
 Ved et indtægtsgrundlag på størrelse med eller mindre end fradragsbeløbet  

 er den personlige tillægsprocent 100, og et tildelt personligt tillæg vil  

 blive udbetalt med den fulde ydelse.
 Ved et indtægtsgrundlag, der er større end fradragsbeløbet, er den  

 personlige tillægsprocent mindre end 100, og det personlige tillæg vil blive  

 udbetalt med den fastsatte procentsats af fuld ydelse.
Den personlige tillægsprocent nedsættes med 1 pct. for hver 300 kr. for  

 enlige og for hver 600 kr. for gifte, indtægtsgrundlaget overstiger  

 fradragsbeløbet efter lovens § 29, stk. 4. Dette svarer til, at den  

 personlige tillægsprocent er 0 ved et indtægtsgrundlag, der overstiger 41.200  

 kr. for enlige og 82.500 kr. for gifte (1996-satser), og der vil ikke blive  

 udbetalt et personligt tillæg.
Se pkt. 134 om aftrapning af pensionstillæg i  

 fortsættelse af personligt tillæg.
 Den personlige tillægsprocent kan omregnes i løbet af året efter samme  

 regler som omregning af den øvrige pension, se pkt. 163 og SM P-9-95.
Særligt personligt tillæg Lovens § 17, stk. 3 82. Ud over hvad der følger af lovens § 17, stk. 1 og  

 2, kan der undtagelsesvis ydes et særligt personligt tillæg, hvis  

 pensionistens økonomiske forhold er ganske særligt vanskelige, se lovens §  

 17, stk. 3.
Særligt personligt tillæg vil fx kunne ydes i de situationer, hvor det  

 personlige tillæg beregnet efter den personlige tillægsprocent ikke dækker  

 udgifterne i fornødent omfang, og pensionistens økonomiske forhold derfor  

 betragtes som ganske særlig vanskelige.
Der vil i undtagelsestilfælde, hvor  

 der fx er tale om særligt høje varmeudgifter i forhold til indkomsten for den  

 enkelte pensionist, være mulighed for at supplere varmetillægget.
Særligt  

 personligt tillæg vil ligeledes kunne ydes i ganske akutte trangstilfælde.
 Tillæg efter lovens § 17, stk. 3, indtægtsreguleres ikke og udbetales  

 således ikke med den personlige tillægsprocent.
Petroleumstillæg Lovens § 17, stk. 4 83. Efter lovens § 17, stk. 4, ydes der et særligt  

 tillæg til pensionister til udgifter til petroleum, når anvendelse af  

 petroleum i dunke på højest 10 liter er en nødvendig opvarmningsform i  

 pensionistens helårsbolig.
 En ansøgning om varmetillæg er samtidig en ansøgning om petroleumstillæg.
Tillægget svarer til afgiften på petroleum i henhold til lov om  

 energiafgift af mineralolieprodukter m.v. og lov om kuldioxidafgift af visse  

 olieprodukter med tillæg af merværdiafgift.
Tillægget svarer pr. januar 1996  

 til 2,20 kr. pr. liter.
Tillægget kan højest ydes for 2.000 l petroleum i  

 dunk om året pr. husstand.
 Petroleumstillægget udbetales uafhængigt af pensionistens økonomiske  

 forhold Det er ligeledes uden betydning, om pensionisten modtager  

 varmetillæg.
 For pensionister, der modtager varmetillæg, fradrages petroleumstillægget  

 i det beregningsgrundlag, der anvendes til beregning af varmetillæg, se pkt.  

 79 og bekg. 26, stk. 2. Pensionister med et forbrug af petroleum på 2.000  

 liter om året i dunke af 10 liter får den fulde afgift godtgjort og herudover  

 varmetillæg til den resterende varmeudgift.
 Ordningen sikrer således, at pensionister, der er afhængige af petroleum  

 til opvarmning, friholdes for denne afgift inden for et maksimalt årligt  

 forbrug på 2.000 liter pr. husstand.
 Det er som nævnt en betingelse for at modtage petroleumstillæg, at  

 petroleumsopvarmningen er en nødvendig opvarmningsform, men det kan ikke  

 udelukkes, at der også anvendes anden form for opvarmning fx el-varme.  

 Petroleumstillæg kan dog ikke ydes til pensionister, der bor i en bolig, hvor  

 der er installeret centralvarme, idet petroleumsopvarmning ikke her kan anses  

 for at være en nødvendig opvarmningsform.
Petroleumstillæg fastsættes på grundlag af det gennemsnitlige  

 dokumenterede forbrug af petroleum de seneste 3 år.
Foreligger dette ikke,  

 fastsættes petroleumstillægget efter gennemsnittet af de seneste årlige  

 forbrug eller efter det forventede årlige forbrug.
Beregningsgrundlag Fastsættelsen af beregningsgrundlaget og ændringer i dette foregår iøvrigt  

 på samme måde som ved beregning af varmetillæg efter de generelle regler, se  

 pkt. 79. Dog finder reglen i bekg. § 31, stk. 3 ikke anvendelse for  

 petroleumstillæg.
Hvis tillægget er baseret på gennemsnittet af 3 års  

 dokumenteret forbrug sker omregning af petroleumstillægget derfor kun på  

 grundlag af væsentlige ændringer i forbruget, se bekg. § 31, stk. 1.
Petroleumstillæg udbetales månedsvis forud samtidig med de øvrige  

 pensionsydelser.
Hvis særlige forhold gør sig gældende, kan tillægget  

 udbetales på andre tidspunkter.
Invaliditetsydelse Lovens § 18 Betingelser 84. Invaliditetsydelse kan tilkendes personer i  

 alderen 18 til 67 år, hvis invaliditet lægeligt bedømt er så alvorlig, at de  

 ville have ret til højeste eller mellemste førtidspension, hvis de ikke havde  

 erhvervsindtægt, der afskærer fra at opnå en sådan pension.
 Det skal vurderes, om ansøgerens erhvervsevne ud fra en rent lægelig  

 bedømmelse må anses for nedsat i det omfang, der er angivet i lovens § 14,  

 stk. 1 eller 2, dvs. med mindst 2/3.
 For ansøgere over 60 år skal erhvervsevnen således være nedsat til det  

 ubetydelige, se SM P-9-92.
Arbejdsindsats, arbejdsindtægt Der skal derudover som led i bedømmelsen af erhvervsevnen lægges vægt på,  

 om ansøgeren ved det arbejde, der udføres, gør en indsats, der er udover,  

 hvad der kan forventes i betragtning af invaliditeten.
Endvidere skal det  

 bedømmes om ansøgerens erhvervsindtægt, efter den bedømmelse der skal  

 foretages efter lovens § 15, stk. 2, afskærer fra tilkendelse af højeste  

 eller mellemste førtidspension.
Den opnåede erhvervsindtægt skal være udtryk  

 for en reel arbejdsindsats.
Hvis arbejdsindtægten ikke er udtryk for  

 pågældendes arbejdsindsats, men fx skyldes velvilje fra arbejdsgiverens side  

 eller opnås gennem familiens indsats, har ansøgerne ikke ret til  

 invaliditetsydelse men derimod til pension.
Uddannelse/revalidering Uddannelse eller revalidering sidestilles som regel med faktisk udøvet  

 erhverv, således at der normalt tilkendes invaliditetsydelse i stedet for  

 førtidspension.
Det er dog en forudsætning, at uddannelsen eller  

 revalideringsforløbet kan antages at medføre, at ansøgeren senere kommer i  

 erhverv.
50/50-ordning Det er ligeledes muligt at medtage en invaliditetsydelse i en  

 50/50-ordning.
Der er heller ikke noget principielt i vejen for, at personer  

 i 50/50-ordninger kan få tilkendt en invaliditetsydelse.
En afgørelse herom  

 beror dog på en helt konkret vurdering, hvor der bl.a. indgår en vurdering af  

 den arbejdsindsats, der ydes.
Arbejdsløshedsdagpenge Modtagelse af arbejdsløshedsdagpenge, som må sidestilles med  

 erhvervsindtægt, er principielt ikke til hinder for tilkendelse af  

 invaliditetsydelse, såfremt lovens betingelser herfor i øvrigt er opfyldt,  

 herunder at ansøger trods invaliditeten er til rådighed for arbejdsmarkedet,  

 se SM P-4-95.
Unge For helt unge vil en tidlig erhvervsmæssig tilpasning til et handicap i  

 form af en egnet uddannelse ofte føre til erhverv.
I disse tilfælde skal man  

 være tilbageholdende med at tilkende invaliditetsydelse, som det måske viser  

 sig, at der ikke vil være ret til.
Til døve og svært tunghøre 85. Der kan tilkendes invaliditetsydelse til personer,  

 der på grund af alvorlig høreskade har svære kontaktvanskeligheder, se § 18,  

 stk. 1, 2. pkt. . Ydelsen tilkendes, selv om der er tale om en lidelse, der  

 ikke giver ret til førtidspension, og uanset om den pågældende har  

 erhvervsindtægt.
Betingelserne for at tilkende invaliditetsydelse efter § 18,  

 stk. 1, 2. pkt., er således væsentlig forskellig fra betingelserne for at  

 tilkende invaliditetsydelse efter § 18, stk. 1, 1. pkt.
 Ydelsen tilkendes, fordi et kommunikationshandicap har så indgribende en  

 betydning i dagligdagen, at det normalt medfører forskellige vanskeligt  

 definerbare merudgifter.
Invaliditetsydelsen kan ikke udbetales sammen med en førtidspension.
Hvis  

 der tilkendes førtidspension, bortfalder en tidligere tilkendt  

 invaliditetsydelse.
Betingelser Betingelserne for tilkendelse af invaliditetsydelse anses for opfyldt, når  

 der foreligger kvantitativ nedsættelse af høreevnen på 80 decibel eller  

 derover på bedste øre uden høreapparat, samt kvalitativt et skelnetab  

 (antallet af misforståede ord efter hørecentralens særlige prøver med udvalg  

 af ord fra daglig tale) på 30 eller derover med høreapparat.
I almindelighed foreligger svære kontaktvanskeligheder, når pågældende for  

 at gøre sig forståelig er nødsaget til at anvende særlige meddelelsesmidler  

 som fx tegnsprog.
Der er således en formodning for, at der er svære  

 kontaktvanskeligheder til stede, når der foreligger en så alvorlig  

 hørenedsættelse som den, der er beskrevet ovenfor.
I særlige tilfælde kan svære kontaktvanskeligheder dog også foreligge,  

 selv om den talmæssige grænse for alvorlig hørenedsættelse ikke er nået.
I  

 sådanne tilfælde skal der ved ansøgning om invaliditetsydelse til alvorlig  

 høreskadede foreligge erklæring fra såvel tunghøre- eller døvekonsulent som  

 vedkommende hørecentral (klinik).
INDTÆGTSREGULERING Lovens § 19 86. De sociale pensioner består af flere forskellige  

 ydelser.
Nogle af ydelserne er afhængige af indtægter ud over pensionen, mens  

 andre ydelser ydes uafhængigt af indtægter ud over pensionen.
 Pensionens grundbeløb, pensionstillæg og almindelige personlige tillæg  

 efter lovens § 17, stk. 1, og personlige tillæg til varmeudgifter efter  

 lovens § 17, stk. 2, nedsættes ved indtægter ud over pensionen, se lovens §  

 19.
 Ydelserne nedsættes på baggrund af et indtægtsgrundlag opgjort for de  

 enkelte ydelser.
 Der henvises til kap. 4 om beregning af pension, herunder opgørelse af  

 indtægtsgrundlag og nedsættelse af pensionen.
ANSØGNING OG SAGSBEHANDLING Lovens §§ 20-26 ----- § 20.  Ansøgning om pension indgives til  

 kommunalbestyrelsen.
 Stk. 2.  Kommunalbestyrelsen skal udsende meddelelse om  

 ret til folkepension i rimelig tid, inden den pågældende fylder 67 år.
 § 21.  Kommunalbestyrelsen kan træffe afgørelse eller  

 rejse sag om tilkendelse af førtidspension til en person, der ikke selv har  

 søgt herom.
 § 22.  Kommunalbestyrelsen kan pålægge ansøgeren at  

 skaffe en lægeerklæring, der betales af kommunen.
Stk. 2.  Kommunalbestyrelsen kan, ud over hvad der  

 følger af stk. 1, pålægge ansøgeren at medvirke til sagens oplysning,  

 herunder ved at lade sig undersøge og behandle af en læge eller indlægge til  

 observation og behandling.
Kommunalbestyrelsen kan afkræve andre, der har  

 kendskab til forholdene, oplysninger, som må anses for nødvendige for sagens  

 behandling, herunder indhente sygehusjournaler eller udskrifter heraf.  

 Kommunalbestyrelsen kan forlange optaget retsligt forhør efter  

 retsplejelovens § 1018.
 § 23.  Kommunalbestyrelsen træffer afgørelse om  

 pension efter § 14, stk. 3, og videresender ansøgninger om pension efter §  

 14, stk. 1 og 2, og §§16 og 18 med indstilling til revaliderings- og  

 pensionsnævnet.
 § 24.  Revaliderings- og pensionsnævnet kan stille  

 samme krav til oplysning af sagen som kommunalbestyrelsen, jf. § 22.
Stk. 2.  Revaliderings- og pensionsnævnet kan tilkalde  

 en specialist som rådgiver.
Nærmere regler om anvendelse af specialister,  

 herunder disses honorarer, fastsættes i nævnets forretningsorden.
 § 25.  Kommunen og statsamtet betaler nødvendige  

 udgifter til rejser, lægeerklæringer, undersøgelser og behandlinger, som  

 kommunalbestyrelsen henholdsvis statsamtet har pålagt ansøgeren, jf. § 22,  

 stk. 2, og § 24, og som ikke afholdes efter anden lov.
 § 26.  Socialministeren kan fastsætte nærmere regler  

 om indgivelse af ansøgninger, fremskaffelse af oplysninger og dokumentation  

 samt om forelæggelse af sager for revaliderings- og pensionsnævnet.
Bekg. §§ 1-3 og 46 og 48 - - - - - INDGIVELSE AF ANSØGNING Bekg. § 1 og cirk. §§ 1-4 Ansøgning til kommunalbestyrelsen 87. Det er en forudsætning for udbetaling af pension,  

 at der indgives ansøgning til bopælskommunen, se lovens § 20, stk. 1 og bekg.  

 § 1, stk. 1. Overgang til folkepension fra førtidspension og  

 invaliditetsydelse fra den 1. i måneden efter det fyldte 67. år sker dog uden  

 ansøgning, se lovens § 37.
Ansøgning til Direktoratet Personer, der ikke har fast bopæl i Danmark, skal indgive ansøgning til  

 Direktoratet, se bekg. § 1, stk. 1.
 For søfolk uden fast bopæl i Danmark indgives ansøgningen til  

 Direktoratet, se bekg. § 1, stk. 2.
 I tilfælde af bopæl i et EØS-land eller et land, Danmark har indgået  

 overenskomst med, og ansøgeren er pensionsforsikret i bopælslandet, indgives  

 ansøgning om dansk pension dog til pensionsinstitutionen i bopælslandet.
Spørgsmålet om, hvilken kommune der er bopælskommune, er iøvrigt omtalt i  

 kap. 10 om administration Meddelelse om ret til folkepension 88. Kommunalbestyrelsen har pligt til at sende en  

 meddelelse til alle personer, der nærmer sig 67 år om deres ret til  

 folkepension, se lovens § 20, stk. 2 og cirk. § 4. Meddelelse skal sendes i  

 så god tid, at den pågældende vil have mulighed for at indgive ansøgning og  

 få udbetalt pension fra den 1. i måneden efter, at aldersbetingelsen er  

 opfyldt.
Personer der i forvejen modtager førtidspension eller  

 invaliditetsydelse overgår uden ansøgning til folkepension.
Direktoratet administrerer lov om social pension for personer med fast  

 bopæl uden for Danmark.
Direktoratet skal derfor, i det omfang Direktoratet  

 har kendskab til disse personers adresse uden for Danmark, også give  

 meddelelse om deres ret til folkepension.
 Hvis en kommune har kendskab til en persons adresse i udlandet, bør  

 kommunen orientere Direktoratet herom, se SM P-16-94.
Hvem indgiver ansøgning? 89. Ansøgning om pension kan indgives af ansøgeren  

 selv eller af andre med samtykke fra ansøgeren, fx af den pårørende, den  

 praktiserende læge eller af socialrådgiveren på et sygehus.
Hvis en person af  

 helbredsmæssige årsager ikke kan varetage egne interesser, kan kommunen eller  

 værgen søge om pension uden samtykke fra ansøgeren.
Ansøgning om pension kan indgives skriftligt eller ved, at den pågældende  

 personligt henvender sig til kommunen.
Henvendelse om økonomisk bistand anses  

 ikke for at være en ansøgning om pension.
Der skal udtrykkeligt anmodes om  

 pension, før man kan anse ansøgning for indgivet.
 Det er således typisk ikke tilstrækkeligt, at en persons læge indsender en  

 blanket, hvori der bl.a. foreslåes, at der indledes en pensionssag, se SM  

 P-10-91.
Personer, der ikke ønsker pension Kommunalbestyrelsen kan efter lovens § 21 og dagpengelovens § 23, stk. 5,  

 træffe afgørelse eller rejse sag om førtidspension til en person, der ikke  

 selv ønsker at søge pension.
Det kan fx ske i forbindelse med behandling af  

 sager om social bistand, sygedagpenge og lignende.
 Kommunes afgørelse om pension kan ankes, se SM P-2-91.
Ansøgning anses for indgivet 90. En ansøgning om pension anses for indgivet den  

 dato, hvor ansøgningen modtages i kommunen, se cirk. § 1, stk. 1. Dette har  

 betydning for, fra hvilket tidspunkt førtidspension kan ydes, samt for  

 hvornår eventuelt forskud på mellemste eller højeste førtidspension,  

 personlige tillæg m.v. kan ydes, se lovens § 33 og kap. 5.
Pensionssag anses for rejst Når kommunalbestyrelsen rejser sagen, anses pensionen for søgt den dato,  

 hvor kommunen beslutter, at der skal rejses sag, se cirk. § 1, stk. 2. Datoen  

 for beslutningen skal fremgå af pensionssagen.
Kontrolsag Når kommunalbestyrelsen genoptager en sag til kontrol, anses kontrolsagen  

 for rejst den dato, der er fastsat i afgørelsen, se cirk. § 1, stk. 3.
 Selvom der ikke er fastsat kontrol, skal kommunalbestyrelsen løbende  

 undersøge, om der er sket forandringer, der kan begrunde, at der rejses sag  

 om ændring, se lovens § 44. I sådanne tilfælde anses pensionen for at være  

 søgt den dato, hvor der træffes beslutning om det, se cirk. § 1, stk. 4.
Meddelelse om dato Kommunalbestyrelsen skal meddele ansøgeren datoen for, hvornår ansøgningen  

 om førtidspension og invaliditetsydelse er modtaget, eller datoen for  

 kommunalbestyrelsens beslutning om at rejse sag, se cirk. § 1, stk. 5. Det  

 bør desuden fremgå af meddelelsen, at man kan klage over det fastsatte  

 ansøgningstidspunkt til det sociale ankenævn, se lovens § 50, stk. 1.
Ansøgningsskema 91. Til brug for ansøgning om folkepension skal  

 kommunalbestyrelsen udlevere skemaer, se cirk. § 3, stk. 1.
Ved ansøgning om førtidspension og invaliditetsydelse skal  

 kommunalbestyrelsen anvende det skema, der er udarbejdet af Kommunernes  

 Landsforening.
Man kan også bruge et skema i elektronisk form, der indeholder  

 de samme oplysninger, se cirk. § 3, stk. 2.
SAGSBEHANDLING Bekg. §§ 2-3 og cirk. §§ 5-15 Vejledning af ansøgeren 92. Det følger af bistandslovens regler, at  

 kommunalbestyrelsen har pligt til at rådgive og vejlede ansøgeren.
Alternativer til førtidspension I forbindelse med ansøgning om førtidspension må kommunalbestyrelsen  

 undersøge, om der i stedet for førtidspension kan være ret til andre former  

 for hjælp eller bistand, se cirk. § 5, stk. 1. Kommunerne skal således ved  

 behandlingen af ansøgninger om førtidspension undersøge den enkeltes  

 fremtidige muligheder på arbejdsmarkedet og så tidligt som muligt tilbyde  

 aktivering eller revalidering frem for at anbefale førtidspension.
 En pensionssag bør således ikke rejses, før det er konstateret, at  

 erhvervsevnen er varigt nedsat, og revalideringsmulighederne er udtømte.
 Selv om kommunalbestyrelsen kan anbefale alternative muligheder, kan  

 ansøgeren dog kræve, at kommunalbestyrelsen behandler pensionssagen, se bekg.  

 § 2, stk. 1 og cirk. § 5, stk. 2.
Ansøger kan kræve, at en pensionssag behandles Kommunalbestyrelsen bør ved ansøgningen om pension vejlede om, at en  

 social pension begrænser muligheden for at modtage arbejdsløshedsdagpenge og  

 efterløn.
Der henvises til pkt. 108.
Dagpenge, efterløn Inden der søges pension bør kommunalbestyrelsen endvidere vejlede om  

 mulighederne for at få forskud på pension og om sammenhængen mellem  

 førtidspension og sygedagpenge, se pkt. 154.
Anden lovgivning Der skal endvidere gives vejledning om pensionistens rettigheder efter  

 anden lovgivning.
Det gælder fx med hensyn til boligstøtte, nedsat radio- og  

 tv-licens, rabatordninger m.v.
Samtykke til at indhente oplysninger 93. Kommunalbestyrelsen skal indhente de oplysninger,  

 der har betydning for afgørelse af sagen, se cirk. § 6, stk. 1.
Samtykke Oplysninger vedrørerende enkeltpersoners rent private forhold må som  

 hovedregel kun indhentes fra anden myndighed, når ansøgeren har givet sit  

 samtykke, se § 29 i forvaltningsloven.
 Kommunen bør så vidt muligt indhente samtykke, selv om der er hjemmel i  

 loven til uden samtykke at afkræve oplysninger af både myndigheder og  

 private.
 § 29  i forvaltningsloven giver ansøgeren mulighed for  

 at overveje, om han eller hun vil videregive oplysninger om rent private  

 forhold for at opnå en social ydelse.
Nægtelse af samtykke Nægter ansøgeren at give samtykke, kan det få betydning for ydelsens  

 størrelse i det omfang, kommunen ikke har tilstrækkelige oplysninger.
Kommunen kan også sikre sig samtykke ved at oplyse ansøgeren om, at  

 kommunen efter lovens § 22, stk. 2, vil indhente specifikke typer af  

 oplysninger, som er nødvendige til brug for sagens behandling, hvis kommunen  

 ikke inden for en vis frist hører nærmere fra ansøgeren.
Ansøgeren bør have  

 en vis tid - formentlig 10-14 dage - til at overveje spørgsmålet.
Pensionssag rejst af kommunalbestyrelsen Kommunen bør også forsøge at få samtykke til at indhente de nødvendige  

 oplysninger i de tilfælde, hvor kommunen rejser pensionssagen.
Hvis dette  

 ikke kan lade sig gøre, kan oplysningerne indhentes under henvisning til  

 lovens § 22, stk. 2, sammenholdt med forvaltningslovens § 28, stk. 2, nr. 2.
Kommunalbestyrelsen kan pålægge offentlige myndigheder at give oplysninger  

 og dokumentation.
Udskrifter m.v. kan kræves uden betaling, se cirk. § 6,  

 stk. 2.
Indhentelse af oplysninger i sager om førtidspension og invaliditetsydelse Nødvendige oplysninger 94. I sager om førtidspension og invaliditetsydelse  

 skal kommunalbestyrelsen indhente nødvendige oplysninger, inden sagen afgøres  

 eller forelægges for revaliderings- og pensionsnævnet, se cirk. § 7, stk. 1.
 Det afhænger naturligvis af karakteren af den enkelte sag, hvor omfattende  

 oplysninger der skal indhentes, ligesom der kan være behov for, at enkelte  

 punkter er bedre belyst end andre.
Arbejdsskadesag Hvis ansøgeren har været udsat for en arbejdsskade, herunder en  

 erhvervssygdom, og det må antages, at der i arbejdsskadesagen foreligger  

 oplysninger, der kan have betydning for pensionssagen, kan sagsakter fra  

 arbejdsskadesagen indhentes i Arbejdsskadestyrelsen.
 I det følgende omtales hvilke oplysninger, der normalt må foreligge, før  

 en sag kan anses for tilstrækkelig oplyst.
Familieforhold Opvækst 95. Der skal normalt gives en beskrivelse af  

 ansøgerens familieforhold.
Det kan herunder, afhængig af sagens karakter,  

 være nødvendigt at give en beskrivelse af ansøgers levevilkår i de seneste  

 år.
Det må oplyses, om der er tale om belastende forhold som fx dyberegående  

 uoverensstemmelser, kriminalitet eller alkoholisme.
Samliv Hvis der foreligger samliv af ægteskabslignende karakter, må det oplyses,  

 hvor længe samlivet har varet, og om der er fælles børn og fælles bolig.
Særlige forhold Særlige forhold, der kan have betydning for sagen, må anføres, således fx  

 om der i hjemmet forsørges børn under 18 år, der er under uddannelse, eller  

 om der er familiemedlemmer, der kræver særlig pasning, pleje eller tilsyn på  

 grund af sygdom.
Uddannelse Skolegang 96. Det må oplyses, om ansøgeren har gennemgået  

 almindelig folkeskole eller en udvidet skolegang, og da hvilke afsluttende  

 prøver, pågældende har taget.
Hvis der har været en unormal skolegang, fx  

 hjælpeskole, hyppige skoleskift eller mange forsømmelser, må der gøres rede  

 for baggrunden.
Uddannelse Desuden må det oplyses, om ansøger har gennemgået en efterfølgende  

 teoretisk eller praktisk uddannelse.
Erhvervsforløb Arbejdsforhold 97. Ansøgerens erhvervsforløb må belyses med en kort  

 men dækkende beskrivelse af de enkelte arbejdsforhold.
Det er navnlig  

 forløbet gennem de sidste 4-5 år, der er af betydning.
For årene længere  

 tilbage kan det være tilstrækkeligt at angive arten af de forskellige  

 beskæftigelser uden nøjagtig oplysning om varigheden.
Hjemmearbejdende Hvis ansøgeren er hjemmearbejdende, vil det ofte være nødvendigt med mere  

 detaljerede oplysninger om erhvervsarbejde for årene forud herfor til at  

 belyse tilknytningen til arbejdsmarkedet og til at fastlægge  

 bedømmelsegrundlaget.
De senere års arbejde For de senere år oplyses arbejdets art og arbejdstidens længde, samt om  

 der har været tale om aflønning, der er normal for det pågældende fagområde.
 Hvis ansøgeren i sit hidtidige erhvervsforløb har været udsat for særligt  

 belastende arbejdsfunktioner, der har medvirket til arbejdets ophør, medtages  

 dette.
 Hvis der har været tale om et beskyttet arbejdsforhold, må det anføres.  

 Ligeledes må det oplyses, om der på arbejdspladsen har været taget hensyn til  

 ansøgeren, fx ved lempeligere arbejdstid, hjælp af arbejdskammerater, lettere  

 arbejde til normalløn.
Arbejdsophør Tidspunktet for det helt eller det delvise arbejdsophør må anføres, og  

 årsagen til det.
Det må beskrives, om der har været tale om mangel på  

 arbejde, herunder rationalisering på arbejdspladsen, ulykkestilfælde,  

 ansøgerens eventuelle manglende evne til at følge arbejdstempo,  

 transportproblemer eller eventuel opstået personlig konflikt med foresatte  

 eller kolleger.
Selvstændige For selvstændige må arbejdsfunktionerne nøje belyses, fx om pågældende  

 selv deltager i det forefaldende arbejde, antallet af medarbejdere i  

 virksomheden, om pågældendes indsats i forhold til tidligere er reduceret, fx  

 ved tilsynsfunktioner, indkøb o.lign.
Det må oplyses, om den eventuelle  

 reduktion af arbejdsindsatsen skyldes sygdom, eller om det er en naturlig  

 følge af virksomhedens/brancheområdets udvikling.
Medarbejdende ægtefælle Hvis ægtefællen tager aktivt del i virksomheden, må hans eller hendes  

 arbejdsbyrde beskrives før og efter ansøgerens sygdom, og hvis denne har  

 nødvendiggjort fremmed medhjælp, angives medhjælpens omfang og aflønning.
Landmænd og disses ægtefæller For landmænd og disses ægtefæller angives ejendommens størrelse,  

 ejendomsvurderingen, driftsform (malkekvæg, kvægopdræt eller svineavl eller  

 ren markafgrøde), mekaniseringsgrad, vedligeholdelsestilstand af ejendommen  

 og besætningens størrelse.
Hvis der har været ændringer i disse forhold,  

 angives grunden hertil.
Hjemmearbejdende For hjemmearbejdende skal det oplyses, hvilke huslige funktioner  

 pågældende kan klare, og hvilke pågældende ikke kan klare.
Revalidering Revalideringsforløb 98. Hvis der har været forsøg på revalidering eller  

 direkte erhvervsplacering, skal forløbet beskrives meget nøje.
 Hvis revalidering m.v. er opgivet, må begrundelsen anføres udførligt,  

 herunder om det skyldes ansøgerens helbredstilstand, alder, manglende evner,  

 manglende vilje/interesse eller forhold i hjemmet.
Indtægts- og formueforhold Art og størrelse af indtægter 99. Der må normalt gives oplysning om arten og  

 størrelsen af ansøgerens indtægter og formue i de seneste 3 år.
Tilsvarende  

 oplysninger for ægtefællen er nødvendige for at vurdere retten til  

 behovsbestemte pensionsformer og for at kunne fastlægge bedømmelsesgrundlag.
Ofte vil der også være brug for at indhente oplysninger om indtægter, der  

 vedrører perioder, der ligger længere tilbage i tiden.
Det gælder fx, når  

 bedømmelsesgrundlaget skal fastlægges for personer, der tidligere har været  

 erhvervsaktive.
 Der må indhentes oplysninger om det aktuelle forsørgelsesgrundlag samt  

 forventede ændringer i forsørgelsesgrundlaget.
Lægelige oplysninger Foreliggende lægelige oplysninger 100. Kommunalbestyrelsen må indhente alle foreliggende  

 oplysninger af betydning for pensionsvurderingen, fx udskrivningsbreve,  

 udskrifter af hospitalsjournaler og psykologiske tests.
Det vil ofte være  

 påkrævet at anmode om en erklæring fra egen læge efter undersøgelse af  

 ansøgeren eller en udtalelse fra lægen ud fra det journalmateriale, som lægen  

 har.
I forbindelse med indhentelse af de lægelige oplysninger kan kommunen -  

 efter indhentelse af samtykke fra ansøgeren - informere ansøgerens egen  

 læge/speciallæge om ansøgerens sociale forhold.
Oplysninger fra egen læge Det er nødvendigt, at de lægelige oplysninger i den generelle  

 helbredsundersøgelse og eventuel speciallægeerklæring er fyldestgørende og  

 præcise med hensyn til at vurdere de helbredsmæssige forhold i relation til  

 erhvervsevnen.
Kommunen bør lægge stor vægt på, at de praktiserende læger  

 generelt orienteres grundigt om reglerne for førtidspension, og hvilke  

 oplysninger der er nødvendige fra lægen for, at kommunen kan træffe afgørelse  

 eller afgive indstilling om førtidspension.
Ved vurderingen af en helbredsbetinget førtidspension er det nødvendigt,  

 at der er en redegørelse for diagnosen og det undersøgelsesmateriale,  

 diagnosen hviler på.
Der skal derfor være en grundig gennemgang af  

 sygehistorien med oplysning om tidligere foretagne undersøgelser, hvor de er  

 foretaget og resultaterne heraf.
Der skal endvidere foreligge nærmere  

 oplysninger om de behandlingsforsøg, der er foretaget for at bedre  

 tilstanden, resultaterne heraf samt oplysninger om igangværende behandlinger.
Yderligere lægelige oplysninger Hvis ansøgerens situation ikke skønnes at være tilstrækkeligt belyst  

 hermed, må kommunen i samarbejde med den lægelige medarbejder tage stilling  

 til, hvilke yderligere lægelige oplysninger, der er påkrævet.
Det kan dreje  

 sig om undersøgelser, ambulant eller under indlæggelse, ligesom der kan peges  

 på evt. yderligere behandlingsmuligheder, før den aktuelle tilstand kan anses  

 for varig.
Ansøgerens medvirken Ansøgeren har pligt til at medvirke til sagens oplysning, herunder ved at  

 lade sig undersøge og behandle, se lovens § 22, stk. 2.
 Ansøgeren kan dog ikke mod sin vilje undergives nogen undersøgelse eller  

 behandling, der kan medføre fare for liv eller førlighed, se bekg. § 2, stk.  

 2.
 Kommunalbestyrelsen kan bestemme, at en sag bortfalder, eller at ydelsen  

 inddrages i de tilfælde, hvor en person ikke medvirker til de nødvendige  

 undersøgelser, se lovens §§ 22 og 24, optræning eller andre foranstaltninger,  

 der må antages mere varigt at kunne forbedre erhvervsevnen væsentligt, se  

 lovens § 59, stk. 5.
Lægekonsulent Kommunalbestyrelsen skal sørge for, at der er mulighed for at benytte  

 lægelig sagkundskab ved behandling af sager om førtidspension og  

 invaliditetsydelse, se cirk. § 8. Det gælder både med hensyn til, hvilke  

 lægelige oplysninger der er nødvendige i sagen og med hensyn til vurderingen  

 af ansøgerens samlede situation.
Kommunen skal ved tilrettelæggelse af den lægelige bistand være opmærksom  

 på spørgsmålet om inhabilitet.
I mindre kommuner, hvor der kun er en enkelt  

 eller få praktiserende læger, og hvor man derfor hyppigere vil kunne støde på  

 spørgsmålet om inhabilitet, kan problemet løses ved, at man indgår en aftale  

 med en praktiserende læge fra nabokommunen om at fungere som lægekonsulent.
Aktindsigt Alle akter 101. Det følger af forvaltningsloven, at ansøgeren har  

 ret til at få alle sagens akter.
Hvis afgørende hensyn til ansøgeren taler  

 for, at pågældende ikke skal se oplysningerne, kan der gives afslag på  

 aktindsigt i disse dele af sagen Afgørelse om aktindsigt træffes af den myndighed, der i øvrigt har  

 afgørelsen af den pågældende sag, se forvaltningslovens § 16. Selv om  

 afgørelserne i sager om højeste og mellemste førtidspension, bistands- eller  

 plejetillæg og invaliditetsydelse hører under revaliderings- og  

 pensionsnævnene, er der dog ikke noget til hinder for, at en kommune kan  

 formidle aktindsigt, når den har en stiltiende forståelse herom med nævnet.  

 Kommunen kan imidlertid ikke give afslag på en anmodning om aktindsigt i  

 disse sager, men må i så fald forelægge anmodningen for nævnet.
Aktindsigt i patientjournaler Afgørelser om, hvorvidt der er aktindsigt i patientjournaler m.v. efter §  

 2 i lov om aktindsigt i helbredsoplysninger, træffes efter denne lovs § 3 af  

 den myndighed, institution eller sundhedsperson, der har patientjournalerne  

 m.v. i sin besiddelse.
Når den myndighed, der skal træffe afgørelse i  

 pensionssagen, har modtaget sygehusjournaler, er det denne myndighed, der  

 træffer afgørelse om aktindsigt efter § 15 i forvaltningsloven.
Journalerne  

 kan i visse tilfælde være forsynet med en påtegning om, at de ikke må gøres  

 til genstand for aktindsigt, men det er den pensionstilkendende myndighed,  

 der træffer den endelige afgørelse i sådanne tilfælde.
Partshøring 102. Efter forvaltningslovens § 19 er der pligt til  

 partshøring, hvis ansøgeren ikke kan antages at være bekendt med bestemte  

 oplysninger om sagens faktiske omstændigheder, som er til skade for  

 ansøgeren.
Der er derfor ikke pligt til partshøring, hvis ansøgeren ved, at  

 oplysningerne indgår i sagen.
 Dog skal der partshøres om lægeerklæringer, der er udarbejdet til brug for  

 pensionssagen, medmindre disse er uden betydning for sagens udfald, eller  

 entydigt taler til fordel for den pensionsgrad, som en ansøger ønsker.
Hvis der er oplysninger, som ansøgeren er bekendt med, men som ansøgeren  

 ikke ved vil indgå i afgørelsen af pensionssagen, er der pligt til  

 partshøring.
Dette gælder dog kun, når oplysningerne er til skade for  

 ansøgeren og har væsentlig betydning for afgørelsen.
Statsamternes vejledningsforpligtigelse 103. Statsamternes sekretariat yder vejledning til  

 kommunerne.
Statsamterne kan kun give vejledning af generel karakter, hvori  

 der dog ikke kan udelukkes en vis detaljering.
 Statsamterne kan således ikke give vejledning i konkrete enkeltsager, idet  

 en sådan vejledning kan foregribe afgørelsen i en senere ankesag.
 Det er vigtigt, at der ved behandlingen af pensionssager er tæt kontakt  

 mellem kommunerne og statsamterne.
Samarbejdsformen aftales mellem kommunen og statsamtet.
Samarbejdet kan fx  

 ske ved, at statsamtets medarbejdere deltager i temamøder i kommunen om  

 bestemte sagstyper, uddybning af lovregler m.v.
 I øvrigt kan der henvises til Ankestyrelsens rapport af december 1994 fra  

 arbejdsgruppen om koordinering af statsamternes vejledningsopgaver samt  

 Ankestyrelsens idekatalog af december 1994 om statsamternes  

 vejledningsopgaver over for kommunerne.
Kommunens vurdering af sagens oplysninger Samlet vurdering 104. Kommunalbestyrelsen skal foretage en samlet  

 social/ erhvervsmæssig og helbredsmæssig vurdering på grundlag af alle  

 oplysninger, der foreligger i sagen.
Kommunalbestyrelsen træffer afgørelse eller afgiver indstilling Kommunalbestyrelsen skal sørge for, at der er tilstrækkelig med  

 oplysninger til, at kommunalbestyrelsen kan træffe afgørelse eller afgive  

 indstilling til revaliderings- og pensionsnævnet om pensionsform eller  

 afslag, se cirk. § 11, stk. 1.
Hvis kommunalbestyrelsen sender sagen videre til revaliderings- og  

 pensionsnævnet, skal indstillingen udførligt begrundes.
Hvis der er tvivl med  

 hensyn til fx pensionsform, må der redegøres for det i begrundelsen.  

 Kommunalbestyrelsen skal underrette ansøgeren om indstillingen og  

 begrundelsen herfor, se cirk. § 11, stk. 2. I meddelelsen til ansøgeren må  

 det understreges, at det er nævnet, der træffer afgørelsen, og at  

 kommunalbestyrelsens indstilling ikke binder nævnet.
Forskud Hvis der på grundlag af indstillingen er mulighed for at udbetale forskud,  

 skal ansøgeren underrettes herom, se cirk. § 17 og pkt. 153.
Betingelser om indfødsret og bopæl 105. Kommunen skal påse, at betingelserne om  

 indfødsret og bopæl er opfyldt.
Hvis betingelserne ikke er opfyldt, skal  

 sagen kun afgøres af kommunalbestyrelsen, når afgørelsen har betydning for  

 ansøgerens ret til dagpenge, se cirk. § 10, stk. 2.
Behandling af sager i kommunen Kommunens kompetence 106. Kommunalbestyrelsen træffer afgørelse om forhøjet  

 almindelig og almindelig førtidspension efter lovens § 14, stk. 3 og  

 videresender ansøgninger om højeste og mellemste førtidspension efter lovens  

 § 14, stk. 1 og 2, om bistands- eller plejetillæg og invaliditetsydelse efter  

 lovens §§ 16 og 18 med indstilling til revaliderings- og pensionsnævnet, se  

 lovens § 23 og cirk. § 10, stk. 1. Se også lovens § 59, stk. 2, § 59, stk. 1,  

 nr. 1 og pkt. 234 ff.
Delegation af kompetence Kommunalbestyrelsens kompetence efter loven forudsættes delegeret til  

 forvaltningen i det omfang, der er behov for det i den enkelte kommune.
I  

 følge § 2, stk., 2 i den sociale styrelseslov kan sager om ydelser m.v. til  

 enkeltpersoner ikke behandles i den samlede kommunalbestyrelse.
Afgørelse i  

 sådanne sager træffes af det eller de udvalg, som efter kommunens  

 styrelsesvedtægter varetager de pågældende sagsområder.
Kommunalbestyrelsen  

 vil dog inden for lovgivningens rammer kunne fastlægge retningslinier for  

 behandling og afgørelse af sådanne sager.
Dette fratager dog ikke udvalgene  

 for at udøve et skøn i de enkelte sager.
 I sager, hvor kommunalbestyrelsen, efter at have indhentet oplysninger i  

 fornødent omfang, anser betingelserne for at få tilkendt forhøjet almindelig  

 og almindelig førtidspension efter lovens § 14, stk. 3, for at være opfyldt,  

 træffer kommunalbestyrelsen afgørelse om tilkendelse af disse pensionstyper.
Forhøjet almindelig og almindelig førtidspension Hvis kommunalbestyrelsen anser betingelserne for at få tilkendt mellemste  

 eller højeste førtidspension, invaliditetsydelse eller bistands- eller  

 plejetillæg for at være opfyldt, behandler og videresender kommunen sagerne  

 til revaliderings- og pensionsnævnet med indstilling om pensionsgrad m.v.
Mellemste og højeste førtidspension, invaliditetsydelse og bistnds- eller  

 plejetillæg Hvis kommunalbestyrelsen afgiver indstilling til revaliderings- og  

 pensionsnævnet om tilkendelse af mellemste eller højeste førtidspension, og  

 nævnet kun anser betingelserne for at tilkende pension efter § 14, stk. 3,  

 for opfyldt, træffer nævnet afgørelse om ret til pension efter denne  

 bestemmelse, se § 18, stk. 5, i den sociale styrelseslov.
Selv om det af  

 lovens § 23, se § 59, stk. 2, fremgår, at kompetencen til at træffe afgørelse  

 i sager om tilkendelse af pension efter lovens § 14, stk. 3, tilkommer  

 kommunen, fratager nævnet ikke kommunen denne kompetence, idet kommunen ved  

 sin indstilling har tilkendegivet, at den anser betingelserne for mindst at  

 tilkende pension efter lovens § 14, stk. 3, nr. 1, for opfyldt.
Sager videresendt til revaliderings- og pensionsnævnet Hvis revaliderings- og pensionsnævnet derimod i sådanne tilfælde helt  

 undtagelsesvis finder, at betingelserne for at tilkende førtidspension efter  

 lovens §14, stk. 3, ikke er opfyldt, kan nævnet ikke som 1. instans træffe  

 afgørelse om afslag på pension efter lovens § 14, stk. 3, se lovens §§ 23 og  

 59, stk. 2. Sagen skal derfor i stedet hjemvises til behandling i kommunen.
 Kommunen bør i disse tilfælde ikke tilkende en pension efter § 14, stk. 3,  

 uden først at få sagen yderligere belyst, fx ved nye revalideringsmæssige  

 tiltag, se pkt. 206.
 Vedrørende begrundelse af afgørelserne og videregivelse af oplysninger,  

 henvises til pkt. 111 og 113.
Overførsel af kompetence til kommunerne 107. Kommunalbestyrelsen kan efter lovens § 62 b efter  

 anmodning få socialministerens tilladelse til at få overført revaliderings-  

 og pensionsnævnets kompetence i sager om mellemste og højeste førtidspension,  

 bistands- eller plejetillæg og invaliditetsydelse.
Se nærmere herom pkt. 245.
 Forholdet til lov om arbejdsløshedsforsikring m.v.
Underretning 108. Hvis en ansøger om førtidspension er medlem af en  

 arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikring både ved ansøgningen og ved afgørelsen.
 Underretning skal indsendes i umiddelbar tilknytning til ansøgnings- og  

 afgørelsestidspunktet, se cirk. § 12, stk. 1.
 Formålet med underretningen er at undgå situationer, hvor der opstår krav  

 om tilbagebetaling af beløb, som medlemmet på grund af pensionssagen har  

 modtaget med urette efter lov om arbejdsløshedsforsikring m.v.
Dagpengeperiode Efter § 64 i lov om arbejdsløshedsforsikring m.v. er retten til  

 arbejdsløshedsdagpenge som udgangspunkt begrænset til en periode på  

 sammenlagt 12 måneder inden for de seneste 18 måneder, når et medlem af en  

 arbejdløshedskasse har søgt om eller modtager social pension.
 Et beskæftiget medlem, der modtager social pension, kan således under  

 ledighed og samtidig med pensionen modtage arbejdsløshedsdagpenge i op til 12  

 måneder.
 Er der tale om et medlem, som søger social pension under ledighed,  

 indtræder begrænsningen i dagpengeretten fra den 1. i måneden efter, at der  

 er forløbet 3 måneder fra ansøgningstidspunktet.
 Et medlem, der allerede ved pensionsansøgningen har modtaget 12 måneders  

 dagpenge, bevarer altså retten til dagpenge frem til dette tidspunkt.
 Hvis medlemmet, der har søgt social pension, tilkendes pension inden 3  

 måneder fra ansøgningstidspunktet, indtræder begrænsningen i dagpengeretten  

 dog fra den 1. i måneden efter afgørelsestidspunktet.
 Udbetaling af arbejdsløshedsdagpenge forudsætter i øvrigt, at de  

 almindelige dagpengebetingelser er opfyldt, herunder rådighedskravet i  

 arbejdsløshedsforsikringslovens § 62.
Rådighedsvurdering Er der søgt pension af helbredsmæssige årsager, er medlemmets ret til  

 dagpenge i perioden efter ansøgningstidspunktet betinget af, at  

 arbejdsløshedskassen efter en konkret vurdering finder, at medlemmet kan  

 anses for at stå til rådighed for arbejdsmarkedet.
 Medlemmet har en ubetinget pligt til at underette sin arbejdsløshedskasse  

 om ansøgning om og tilkendelse af pension, idet medlemmets pensionsforhold er  

 af betydning for dagpengeretten.
 Den indberetning, som kommunen skal foretage til Direktoratet for  

 Arbejdsløshesforsikringen om social pension, fritager ikke medlemmet for  

 oplysningspligten.
Kommunens vejledning Ved ansøgning fra en person, der modtager arbejdsløshedsdagpenge, bør  

 kommunen derfor være opmærksom på de ovennævnte begrænsninger i  

 dagpengeretten i forbindelse med vejledning af ansøgeren og den videre  

 behandling af pensionssagen.
Afslås pensionsansøgningen på et tidspunkt, hvor dagpengeretten er ophørt  

 efter arbejdsløshedsforsikringslovens § 64, efterbetales de dagpenge, der er  

 bortfaldet.
Det er en forudsætning for efterbetaling, at medlemmet opfylder  

 dagpengebetingelserne, herunder rådighedskravet.
Efterbetaling forudsætter endvidere, at afslaget er endeligt.
Er afslaget  

 anket, kan efterbetaling derfor først foretages, når afslaget er tiltrådt af  

 ankemyndigheden.
 Et medlem, der alene modtager invaliditetsydelse, er ikke omfattet af  

 arbejdsløshedsforsikringslovens § 64.
 Er den sociale pension ifølge pensionsnævnets afgørelse gjort hvilende,  

 eller er pensionen frakendt, er medlemmet ikke omfattet af reglerne om en  

 begrænset dagpengeret efter arbejdsløshedsforsikringslovens § 64.
 Derimod er medlemmer, der undlader at hæve pensionen, samt medlemmer, hvis  

 sociale pension er bortreguleret, fortsat omfattet af disse regler.
Behandling af sager i revaliderings- og pensionsnævnene Revaliderings- og pensionsnævnenes kompetence 109. Revaliderings- og pensionsnævnet træffer efter  

 indstilling fra kommunalbestyrelsen afgørelse som 1. instans i sager om  

 højeste og mellemste førtidspension efter lovens § 14, stk. 1 og 2, om  

 bistands- eller plejetillæg og om invaliditetsydelse efter §§ 16 og 18, se  

 lovens § 59, stk. 1, nr. 1.
De sager, der skal forelægges revaliderings- og pensionsnævnet til  

 afgørelse, sendes af kommunalbestyrelsen til statsamtet, sekretariatet for  

 nævnet.
I Københavns og Frederiksberg Kommuner varetages  

 sekretariatsopgaverne for Revaliderings- og Pensionsnævnet for Københavns og  

 Frederiksberg kommuner af Direktoratet.
Sagsbehandling i revaliderings- og pensionsnævnene Nævnssekretariatet skal sørge for, at de akter, der har foreligget ved  

 kommunalbestyrelsens behandling af sagen, er fremsendt.
Sekretariatet skal  

 tage stilling til, om materialet er tilstrækkeligt til belysning af sagen,  

 eller det må suppleres med yderligere oplysninger, se cirk. § 14, stk. 2.
 Kommunen skal bestræbe sig på, at alle relevante oplysninger er indhentet,  

 således at nævnet som hovedregel kan træffe afgørelse på det foreliggende  

 grundlag.
 Revaliderings- og pensionsnævnet kan stille samme krav til oplysning af  

 sagen som kommunalbestyrelsen, se lovens § 24, stk. 1. Endvidere gælder cirk.  

 §§ 6,7 og 8 tilsvarende for statsamtet, se cirk. § 14, stk. 3.
 Reglerne om aktindsigt og partshøring finder ligeledes anvendelse ved  

 sagsbehandlingen i revaliderings- og pensionsnævnene, se pkt. 101 og 102.
110. Sagsbehandlingen i statsamtet afsluttes med en  

 begrundet indstilling til nævnet.
Statsamtets rent administrative  

 sekretariatsopgaver overfor revaliderings- og pensionsnævnet fremgår af  

 forretningsordenen for revaliderings- og pensionsnævnene.
Begrundelse Indstilling til revaliderings- og pensionsnævnet 111. Afgørelsen i en pensionssag skal begrundes, når  

 ansøgeren ikke får medhold fuldt ud.
Om der er givet medhold fuldt ud må  

 afhænge af en konkret afvejning af, hvad ansøgeren har tilkendegivet, og  

 hvilke forventninger ansøgeren har haft til pensionsgrad og -form.
Det gælder  

 også, selv om der tilkendes en pension,der beløbsmæssigt er af samme  

 størrelse, men efter en anden bestemmelse end det er forventet hos ansøgeren.
 Vedrørende tillæg til pensionen er det afgørende for begrundelsespligten,  

 at det er tilkendegivet, at der søges om tillæg.
Aktindsigt Nævnsmødeoplæg 112. Nævnsmødeoplæg er undtaget fra aktindsigt efter  

 forvaltningslovens § 12. Denne bestemmelse har til hensigt at beskytte den  

 interne beslutningsproces.
Der er dog tale om minimumsregler, og et nævn kan  

 derfor beslutte at udvide aktindsigten.
Beslutningsprotokoller, som ikke  

 indeholder mindretalsudtalelser, voteringer m.v., vil være undergivet  

 aktindsigt efter forvaltningslovens § 13.
Nævnssekretariatets indstilling Konklusionen i nævnssekretariatets indstilling til nævnene er omfattet af  

 aktindsigt, hvis beslutningen i protokollen alene går ud på tiltrædelse af  

 indstillingen.
Videregivelse af oplysninger Fortrolige oplysninger 113. Efter forvaltningslovens § 28 må videregivelse af  

 fortrolige oplysninger til anden forvaltningsmyndighed kun finde sted i  

 særlige tilfælde, fx når oplysningerne er nødvendige til brug ved behandling  

 af en sag.
I forbindelse med afslutning af en pensionssag i nævnet sendes de  

 oplysninger til kommunen, som er nødvendige til den videre behandling af  

 sagen, til beregning af pensionen eller iværksættelse af  

 revalideringsforanstaltninger o.lign. efter et afslag på pension.
Hvis en sag  

 ankes, vil det være berettiget at sende oplysninger til Ankestyrelsen.
Til egen læge eller undersøgende speciallæge kan der i forbindelse med  

 anmodning om lægeundersøgelse sendes de oplysninger, både sociale og  

 lægelige, der er nødvendige for, at lægen kan udfærdige en fyldestgørende  

 erklæring.
Der kan i øvrigt kun sendes oplysninger under de samme betingelser  

 som til andre private.
Det betyder, at der ikke er adgang til rutinemæssigt  

 at sende nævnsoplæg, afgørelser m.v. til disse personer ved en sags  

 afslutning.
En generel antagelse om, at fremsendelse af sådanne oplysninger  

 er nødvendige for, at fx egen læge kan varetage en rådgivningsfunktion over  

 for borgeren, er ikke tilstrækkelig grund til at fremsende fortrolige  

 oplysninger.
Det samme gælder om den interesse, revaliderings- og  

 pensionsnævnene ofte har i, at de gennem fremsendelse af materiale ved en  

 pensionssags afslutning kan udøve vejledningsvirksomhed overfor kommunerne.
 For samtlige situationer gælder, at der ikke er nogen begrænsning for,  

 hvilke oplysninger der kan indhentes eller videresendes, når ansøgeren har  

 givet samtykke hertil.
Betaling af nødvendige udgifter 114. Efter lovens § 25 betaler kommunen og statsamtet  

 nødvendige udgifter til rejser, lægeerklæringer, undersøgelser og  

 behandlinger, som kommunalbestyrelsen eller statsamtet har pålagt ansøgeren,  

 se lovens §§ 22, stk. 2 og 24.
Udgifterne betales kun efter loven, hvis de ikke kan afholdes efter anden  

 lov, dvs. navnlig efter lov om sygesikring eller lov om sygehusvæsenet.
Hjælp  

 til rejseudgifter, der betales af statsamtet efter lovens § 25, beregnes  

 efter de retningslinier, der er fastsat i § 20 i socialministeriets bekg. nr.  

 303 af 10. juni 1988 om ydelse af hjælpemidler efter bistandslovens § 58, se  

 cirk. § 13.
 Der ydes hjælp til udgifter, der vedrører ansøgeren selv samt ledsager,  

 når ledsagelse er absolut påkrævet.
Sagsbehandlingstid Livstruende sygdom 115. En meget kort sagsbehandlingstid skal prioriteres  

 meget højt i sager, der vedrører ansøgning om førtidspension til personer,  

 der lider af sygdomme, der på kort sigt er livstruende.
BEREGNING AF PENSION ------ Lovens §§ 19 og 27-31 § 19.  Grundbeløb til folkepensionister nedsættes ikke  

 på grund af indtægt, dog bortset fra indtægt ved personligt arbejde, jf. §  

 27.
 Stk. 2.  Grundbeløb til førtidspensionister nedsættes på  

 grund af indtægt efter § 28.
 Stk. 3.  Pensionstillæg og personligt tillæg efter § 17,  

 stk. 1 og 2, nedsættes på grund af indtægt efter § 29.
 Stk. 4.  Invaliditetsbeløb, erhvervsudygtighedsbeløb,  

 førtidsbeløb, bistands- og plejetillæg og invaliditetsydelse nedsættes ikke  

 på grund af modtagerens økonomiske forhold.
§ 27.  For folkepensionister opgøres  

 indtægtsgrundlaget for grundbeløb efter pensionistens indtægt ved personligt  

 arbejde.
Socialministeren kan fastsætte nærmere regler om opgørelse af  

 indtægt ved personligt arbejde.
Stk. 2.  Opgørelsesperioden for indtægtsgrundlaget efter  

 stk. 1 er det senest afsluttede indkomstår.
Indtægtsgrundlaget anvendes med  

 virkning for det andet kalenderår efter indkomstårets udløb.
 Stk. 3.  Ved opgørelsen af indtægtsgrundlaget efter stk.  

 1 og 2 reguleres den personlige indkomst, der indgår i indtægtsgrundlaget,  

 efter samme regler, som gælder for den forskudsregistrering, der sker på  

 grundlag af den seneste slutligning efter lov om opkrævning af indkomst- og  

 formueskat for personer m.v. (kildeskat).
 Stk. 4.  Indtægten afrundes nedad til nærmeste beløb,  

 der er deleligt med 100.
 Stk. 5.  Den opgjorte indtægt nedsættes med et fradrag,  

 jf. § 49, stk. 1, nr. 2.
 § 28.  For førtidspensionister opgøres  

 indtægtsgrundlaget for grundbeløb således:
 Stk. 2.  Socialministeren fastsætter nærmere regler for,  

 hvorledes indkomster efter stk. 1, der ikke er skattepligtige her i landet,  

 skal indgå i indtægtsgrundlaget.
 Stk. 3.  Til indtægtsgrundlaget efter stk. 1 og 2  

 foretages følgende fradrag og tillæg:
 Stk. 4.  Indtægten afrundes nedad til nærmeste beløb,  

 der er deleligt med 100.
 Stk. 5.  Den opgjorte indtægt nedsættes med et fradrag,  

 jf. § 49, stk. 1, nr. 2.
 § 29.  Indtægtsgrundlaget for pensionstillæg og  

 personlige tillæg efter §17, stk. 1 og 2, opgøres på grundlag af  

 pensionistens og en eventuel ægtefælles samlede indtægt, jf. stk. 2.  

 Indtægten opgøres efter § 28, stk. 1-4. Ved opgørelsen efter § 28, stk. 3,  

 foretages ikke fradrag efter nr. 3, og bestemmelsen i § 28, stk. 3, nr. 4,  

 anvendes for begge ægtefæller.
Stk. 2.  For en pensionist, der er gift med en person,  

 som ikke modtager social pension, ses der ved opgørelsen af  

 indtægtsgrundlaget for beregning af pensionstillæg bort fra ægtefællens  

 indtægter op til 10.000 kr., hvis disse indtægter hidrører fra personligt  

 arbejde, delpension, kontanthjælp, sygedagpenge, arbejdsløshedsdagpenge,  

 efterløn, delefterløn eller overgangsydelse.
Overstiger ægtefællens  

 indtægter, jf. 1. pkt., herefter 135.000 kr., ses der bort fra indtægter, der  

 overstiger dette beløb op til en indtægt på 170.000 kr.
 Stk. 3.  Den opgjorte indtægt nedsættes ved beregning af  

 pensionstillæg med et fradrag, jf. § 49, stk. 1, nr. 4.
 Stk. 4.  Den opgjorte indtægt nedsættes ved beregning af  

 personligt tillæg med et fradrag, jf. § 49, stk. 1, nr. 5.
 §30. Den første beregning af pension sker på grundlag af den forventede  

 fremtidige indtægt opgjort efter §§ 27-29.
 § 31.  Grundbeløb nedsættes med 60 pct. af  

 indtægtsgrundlaget, jf. §§ 27 og 28.
 Stk. 2.  Pensionstillæg nedsættes med 30 pct. af  

 indtægtsgrundlaget, jf. §29, dog med 15 pct., hvis pensionistens ægtefælle  

 også har ret til pensionstillæg.
 Stk. 3.  Personligt tillæg efter § 17, stk. 1 og 2,  

 nedsættes med 1 pct. for hver 300 kr. for enlige og 600 kr. for gifte i  

 indtægtsgrundlaget efter §29.
 Stk. 4.  Pensionen udbetales ikke, hvis den bliver  

 mindre end et minimumsbeløb, jf. § 49, stk. 1, nr. 12.
- - - - - PENSIONERNES BESTANDDELE 116. De sociale pensioner består af forskellige  

 ydelser.
Nogle af ydelserne udbetales uafhængigt af størrelsen af andre  

 indtægter ud over pensionen, andre ydelser indtægtsreguleres.
Se kap. 7.
 Ydelser, der ikke indtægtsreguleres:
Ydelser, der ikke indtægtsreguleres - førtidsbeløb - invaliditetsbeløb - erhvervsudygtighedsbeløb - invaliditetsydelse - bistands- og plejetillæg - særligt pensionstillæg til reelt enlige - særligt personligt tillæg (§ 17, stk. 3) - personligt tillæg til udgifter til petroleum (§ 17, stk. 4) - tillæg efter lovens § 72 b til modtagere af invaliditetsydelse med enten  

 bistands- eller plejetillæg - tillæg efter § 72 c til enlige pensionister, der bor i kommuner med høje  

 skatteprocenter Ydelser, der indtægtsreguleres Ydelser, der indtægtsreguleres - grundbeløb - pensionstillæg - personligt tillæg (§ 17, stk. 1 og 2) Ydelser efter overgangsregler:
Ydelser, der ikke indtægtreguleres - ventetillæg - venteydelse - alderstillæg - husligt bistandstillæg - afløsningsbeløb.
- særligt pensionstillæg til reelt enlige Ydelser, der indtægtreguleres - invaliditetstillæg - ægteskabstillæg.
INDTÆGTSGRUNDLAG 117. Indtægtsreguleringen af pensionsydelserne sker på  

 baggrund af et indtægtsgrundlag.
Indtægtsgrundlaget opgøres på forskellig måde ved beregning af de enkelte  

 ydelser, der indtægtsreguleres.
Det er de samme skattemæssige elementer, der  

 danner baggrund for opgørelsen af de enkelte indtægtsgrundlag.
 Selve indtægtsreguleringen er også forskellig for de enkelte ydelser, se  

 pkt. 141.
 Reguleringen/nedsættelsen af de enkelte ydelser begynder først, når  

 indtægtsgrundlaget overstiger visse beløb - fradragsbeløbene, se pkt. 133,  

 138 og 139.
Eksempler på pensionsberegninger findes sidst i dette kapitel.
Der  

 refereres til disse eksempler under de enkelte punkter i kapitlet.
INDTÆGTSGRUNDLAG VED BEREGNING AF GRUNDBELØB TIL FOLKEPENSIONISTER Lovens § 27 og bekg. §§ 19 og 20 Grundbeløb til folkepensionister 118. Grundbeløbet til folkepensionister  

 indtægtsreguleres på grundlag af pensionistens indtægt ved personligt  

 arbejde, se lovens § 27 og bekg. §§ 19 og 20.
Personligt arbejde Indtægt ved personligt arbejde kan bestå af:
- lønindtægt - indtægt der midlertidigt træder i stedet for lønindtægt - indtægt ved pensionistens personlige arbejde i egen virksomhed De nævnte indtægter indgår kun i indtægtsgrundlaget, hvis indtægten er  

 indtjent ved personligt arbejde og hvis indtægten indgår i den personlige  

 indkomst efter personskattelovens § 3, stk. 1.
Indtægt ved selvstændig virksomhed indgår dog kun i indtægtsgrundlaget,  

 hvis pensionisten tager aktivt del i virksomhedens drift.
Indtægt ved  

 personligt arbejde omfatter også indtægt, der midlertidigt træder i stedet  

 for arbejdsindtægt.
 Honorar, mødediæter m.v.
Honorarer og mødediæter indgår i den personlige indkomst og anses for  

 arbejdsindtægt, da de indtjenes ved personligt arbejde.
Løbende indtægter i  

 form af licensrettigheder (royalty) og andre indtægter fra  

 immaterialrettigheder (fx ophavsretten til litterære og kunstneriske værker,  

 fotografiretten og patentretten) indgår i indtægtsgrundlaget, hvis indtægten  

 knytter sig til en aktiv arbejdsindsats i den periode, hvori indtægten  

 indtjenes, og i den periode som indtægtsgrundlaget anvendes for.
Udenlandske indtægter Indtægter ved personligt arbejde i udlandet, der ikke er skattepligtige  

 her i landet, medregnes på samme måde som indtægter, der er skattepligtige  

 her i landet, se § 20 i bekg.
Der henvises i øvrigt til pkt.128 om  

 udenlandske indtægter i forbindelse med opgørelse af indtægtsgrundlaget efter  

 lovens § 28, stk. 1.
 I eksempel 3 er vist, hvordan indtægtsgrundlaget opgøres ved beregning af  

 folkepensionens grundbeløb til pensionister, der har indtægter som  

 henholdsvis lønmodtagere og selvstændige erhvervsdrivende.
Lønindtægt For lønmodtagere indgår hele arbejdsindtægten i den personlige indkomst.  

 Der er ikke fradrag for udgifter til at sikre, erhverve og vedligeholde  

 indkomsten.
Dog fradrages arbejdsmarkedsbidrag af lønindtægter som  

 pensionisten har uden for ansættelsesforhold fx B-indkomst, se ligningslovens  

 § 8 M.
Arbejdsindtægten for lønmodtagere er således typisk lig med det beløb,  

 der indgår i den personlige indkomst dvs. efter arbejdsmarkedsbidrag.
Midlertidige indtægter Ydelser efter sygedagpengeloven og arbejdsløshedslovgivningen, der  

 midlertidigt træder i stedet for lønindtægt, regnes med som indtægt ved  

 personligt arbejde.
 Ydelser efter lov om besættelsestidens ofre, indgår ikke i  

 indtægtsgrundlaget, når man beregner grundbeløbet til folkepensionister, da  

 der ikke er tale om midlertidige ydelser, der træder i stedet for en  

 arbejdsindtægt.
Pensionsbidrag og -præmier Ved opgørelsen af den personlige indkomst efter personskattelovens § 3 kan  

 man bl.a. trække bidrag og præmier til pensionsordninger fra.
Disse fradrag  

 kan ikke foretages, når man opgør indtægtsgrundlaget for beregning af  

 folkepensionens grundbeløb, se § 19, stk. 1 i bekg.
Indtægt fra egen virksomhed Selvstændige erhvervsdrivende kan trække udgifter fra, når de er med til  

 at sikre, erhverve og vedligeholde indkomst ved selvstændig  

 erhvervsvirksomhed, se personskattelovens § 3, stk. 2. Disse fradrag kan også  

 foretages ved opgørelsen af indtægtsgrundlaget, se bekg. § 19, stk. 2.  

 Arbejdsmarkedsbidrag trækkes fra i samme omfang som nævnt i ligningslovens §  

 8 M.
Bidrag og præmier til pensionsordninger kan dog ikke trækkes fra ved  

 opgørelsen af den selvstændiges arbejdsindtægt, se bekg. § 19, stk. 2.
Skatteordninger for selvstændige 119. En skattepligtig person, der driver selvstændig  

 erhvervsvirksomhed, beskattes efter personskatteloven, men den selvstændige  

 har herudover mulighed for at anvende andre ordninger efter skattelovene.
 Størrelsen af den selvstændiges personlige indkomst, der indgår i  

 indtægtsgrundlaget for beregning af folkepensionens grundbeløb, vil afhænge  

 af, om den selvstændige alene beskattes efter personskatteloven, eller om den  

 selvstændige samtidig er omfattet af virksomhedsordningen eller af  

 kapitalafkastordningen.
Virksomhedsskatteordning En skattepligtig person, der driver selvstændig erhvervsvirksomhed, kan  

 anvende den særlige virksomhedsordning efter afsnit I i lov om  

 indkomstbeskatning af selvstændige erhvervsdrivende (Virksomhedsskatteloven)  

 på indkomst fra virksomheden.
Det er kun den del af virksomhedens overskud,  

 der overføres fra virksomheden til beskatning som personlig indkomst hos den  

 skattepligtige, der indgår i indtægtsgrundlaget for beregning af  

 folkepensionens grundbeløb.
Efter virksomhedsordningen Renteudgifter - modregnes erhvervsmæssige renteudgifter i virksomhedsoverskuddet under  

 virksomhedsordningen.
Dermed opnås fuld fradragsværdi for renteudgifter Afkast af virksomheds egenkapital - beskattes den del af virksomhedens overskud, der svarer til et beregnet  

 kapitalafkast af virksomhedens egenkapital som udgangspunkt som  

 kapitalindkomst.
Derved sidestilles kapitalanbringelse i erhvervsvirksomhed  

 med investering i fx obligationer Overskud - kan overskud opspares i virksomheden.
Overskuddet beskattes foreløbig  

 med en særlig virksomhedsskat på 34 pct.
Endelig beskatning som personlig  

 indkomst sker, når det opsparede overskud hæves.
Denne ordning giver mulighed  

 for at udjævne skattemæssige virkninger af svingende indkomster.
Betydning for indtægtsgrundlaget Virksomhedens kapitalafkast beskattes som udgangspunkt som kapitalindkomst  

 og den del af det resterende overskud, der overføres og beskattes som  

 personlig indkomst indgår i indtægtsgrundlaget for beregning af  

 folkepensionens grundbeløb.
Kapitalafkastordningen En skattepligtig person, der driver selvstændig erhvervsvirksomhed, kan  

 alternativt til virksomhedsordningen vælge at anvende den særlige  

 kapitalafkastordning efter afsnit II i lov om indkomstbeskatning af  

 selvstændige erhvervsdrivende (Virksomhedsskatteloven).
Efter kapitalafkastordningen Afkast af virksomhedens egenkapital - fragår et beregnet kapitalafkast af virksomhedens aktiver i den  

 personlige indkomst og tillægges kapitalindkomsten.
Herved bliver den del af virksomhedens overskud, der svarer til det  

 beregnede kapitalafkast kapitalindkomst og ikke personlig indkomst.
Herved  

 kan der opnås - på skematisk vis - fuld fradragsværdi for virksomhedens  

 renteudgifter.
 De, der anvender kapitalafkastordningen, har inden for visse rammer adgang  

 til henlæggelse til konjunkturudligning mod betaling af en foreløbig  

 konjunkturudligningsskat på 34 pct.
Betydning for indtægtsgrundlaget I virksomhedens overskud, der indgår i den personlige indkomst, fratrækkes  

 et beregnet kapitalafkast af virksomhedens aktiver.
Det beregnede  

 kapitalafkast tillægges kapitalindkomsten.
Bregning af kapitalafkast Kapitalafkastet opgøres efter reglerne i virksomhedsskattelovens §§ 7-9.  

 Kapitalafkastet er afkastgrundlaget gange afkastsatsen, den opgøres som den  

 effektive obligationsrente for de første 6 måneder af det pågældende  

 indkomstår.
Regulering af indkomst i indtægtsgrundlaget til aktuelt niveau 120. Den personlige indkomst, der indgår i  

 indtægtsgrundlaget efter § 27, stk. 1 og 2, m.v., dvs. den personlige  

 indkomst, fra det senest afsluttede indkomstår, reguleres med den  

 satsreguleringsprocent, der er gældende pr. 1. januar i indkomståret og  

 resultatet heraf reguleres med satsreguleringsprocenten pr. 1. januar det  

 følgende år.
Ændret regulering 1. januar 1997 Med virkning for den årlige fastsættelse pr. 1. januar 1997 sker  

 reguleringen efter samme regler, som anvendes ved den forskudsregistrering,  

 der sker på grundlag af den seneste slutligning efter kildeskatteloven, se  

 lov nr. 494 af 12. juni 1996 om ændring af lov om social pension (Ændret  

 regulering af indtægtsgrundlaget for beregning af social pension).
Indkomst ved personligt arbejde Ved afgørelse af om en virksomhedsindtægt anses for indkomst ved  

 personligt arbejde, kan forvaltningen søge vejledning hos  

 skattemyndighederne.
 Ved opgørelsen af den personlige indkomst for en selvstændig  

 erhvervsdrivende, der benytter virksomhedsordningen, medregnes kun den del af  

 virksomhedens overskud, der overføres til beskatning som personlig indkomst  

 hos den erhvervsdrivende, se virksomhedsskattelovens § 10.
Opsparet overskud indgår i den personlige indkomst i det år, hvor  

 overskuddet overføres til personlig beskatning.
Overførte beløb indgår  

 således i indtægtsgrundlaget for beregning af folkepensionens grundbeløb,  

 hvis pensionisten tager aktivt del i driften af virksomheden for den periode,  

 hvor overskuddet overføres.
 Overskud af udlejningsejendom medregnes kun i indtægtsgrundlaget, når  

 pensionisten i det daglige deltager i driften af ejendommen, fx ved at denne  

 forestår ejendomsadministration på erhvervsmæssig basis.
 Indtægter fra kommanditselskab, interessentselskab m.v. medregnes som  

 indtægt ved personligt arbejde, hvis pensionisten deltager aktivt i  

 selskabets drift.
Beløb overført til medarbejdende ægtefælle efter personskattelovens § 3,  

 stk. 2, nr. 2, fragår ved opgørelsen af den selvstændiges arbejdsindtægt, se  

 § 24, stk. 2 i bekg.
Hvis den medarbejdende ægtefælle selv er pensionist,  

 medregnes den overførte indtægt, som indtægt ved personligt arbejde.
Den  

 indgår derfor i indtægtsgrundlaget ved beregning af pågældendes pension.
Afrunding Det indtægtsgrundlag, der er opgjort efter lovens § 27, stk. 1-3, afrundes  

 nedad til nærmeste beløb, der er deleligt med 100, se lovens § 27, stk. 4.
INDTÆGTSGRUNDLAG VED BEREGNING AF GRUNDBELØB TIL FØRTIDSPENSIONISTER Lovens § 28 og bekg. § 20 121. Indtægtsgrundlaget efter lovens § 28 anvendes ved  

 beregning af grundbeløb til førtidspensionister.
 Indtægtsgrundlaget opgøres som summen af:
Skatteindkomst begreber - personlig indkomst - positiv nettokapitalindkomst - aktieindkomst, der årligt overstiger 33.800 kr. pr. 1. januar 1996, se  

 personskattelovens 8 a, stk. 2.
 Indtægtsgrundlaget fastsættes på basis af de samme indkomstbegreber, som  

 anvendes i skattelovgivningen, dvs. personlig indkomst, kapitalindkomst og  

 aktieindkomst.
Efter reglerne i personskatteloven opdeles de indkomster, der indgår i den  

 skattepligtige indkomst, i personlig indkomst og kapitalindkomst.
Det er det  

 samme indkomstgrundlag, der anvendes efter personskattelovens § 7 ved  

 beregning af topskat.
Ved pensionsberegningen ses der dog bort fra de  

 fradragsbeløb m.v., der foretages før skatteberegningen.
Overførsel af indtægter mellem ægtefæller Ved opgørelsen af indtægtsgrundlaget efter loven tager man hensyn til  

 skattelovgivningens regler om overførsel af indkomster mellem ægtefæller.  

 Endvidere tages der hensyn til eksempelvis personskattelovens og  

 virksomhedsskattelovens regler om, at man kan fremføre et eventuelt underskud  

 til de følgende indkomstår eller overføre et underskud til en ægtefælle samt  

 til modregning af aktieindkomst mellem ægtefæller.
 Indtægtsgrundlaget efter § 28, stk. 1, anvendes ikke direkte til beregning  

 af grundbeløbet, idet der i dette grundlag foretages en række fradrag og  

 tillæg, se § 28, stk. 2 og 3.
Personlig indkomst 122. Den personlige indkomst omfatter alle  

 skattepligtige indkomster, der ikke medregnes i kapitalindkomsten eller  

 aktieindkomsten.
Den omfatter bl.a.:
 - lønindkomst, honorarer m.v.
- indtægt ved selvstændig erhvervsvirksomhed - pensionsindtægter, løbende udbetalinger og rateudbetalinger fra  

 pensionsordninger, der er skattepligtige efter pensionsbeskatningslovens § 20 - underholdsbidrag og andre løbende ydelser, herunder erstatningsydelser - anden skattepligtig indkomst, der ikke er kapitalindkomst.
Arbejdsmarkedsbidrag Arbejdsmarkedsbidrag indgår ikke i den personlige indkomst og derfor  

 indgår arbejdsmarkedsbidraget heller ikke i indtægtsgrundlaget.
 For selvstændige erhvervsdrivende, der benytter virksomhedsordningen, er  

 det kun den del af et overskud, der overføres fra virksomheden til beskatning  

 hos den erhvervsdrivende, der er personlig indkomst.
For selvstændige erhvervsdrivende, der er omfattet af  

 kapitalafkastordningen, fradrages et beregnet kapitalafkast i virksomhedens  

 overskud.
Et resterende overskud er personlig indkomst, mens det beregnede  

 kapitalafkast indgår i kapitalindkomsten.
 Når den personlige indkomst opgøres, kan der foretages en række fradrag  

 efter personskattelovens § 3, stk. 2. Det gælder bl.a. bidrag og præmier til  

 pensionsordninger m.v. i samme omfang som nævnt i pensionsbeskatningslovens  

 §§ 18 og 52. Det gælder også udgifter, der medgår til at erhverve, sikre og  

 vedligeholde indkomst ved selvstændig virksomhed samt arbejdsmarkedsbidrag af  

 indtægt fra selvstændig erhvervsvirksomhed og af anden indkomst, der  

 oppebæres uden for ansættelsesforhold, jf. ligningslovens § 8 M.
Kapitalindkomst 123. Kapitalindkomsten omfatter de indtægter og  

 udgifter, der udtømmende er opregnet i personskattelovens § 4.  

 Kapitalindkomsten omfatter det samlede nettobeløb af eksempelvis:
- renteindtægter/renteudgifter - skattepligtige gevinster og fradragsberettigede kurstab - beregnet kapitalafkast af selvstændig virksomhed efter  

 virksomhedsskattelovens § 7 (virksomhedsordningen), som overføres til den  

 skattepligtige inden fristen for indgivelse af selvangivelse for  

 indkomståret, med fradrag af kapitalafkast, der er medregnet i den personlige  

 indkomst efter virksomhedsskattelovens § 23 a.
- beregnet kapitalafkast efter virksomhedsskattelovens § 22 a  

 (kapitalafkastordningen), med fradrag af kapitalafkast, der er medregnet i  

 den personlige indkomst efter virksomhedsskattelovens § 23 a  

 (kapitalafkastordningen) - overskud/underskud af en- eller tofamilies huse m.v., fritidshuse,  

 ejerlejligheder, grunde o.l.
 - fortjeneste opgjort efter ejendomsavancebeskatningslovens regler.
Omfattet af virksomhedsordning For selvstændige erhvervsdrivende, der vælger at benytte  

 virksomhedsordningen, opdeles virksomhedens overskud i et beregnet  

 kapitalafkast og i et resterende overskud.
Kapitalafkastet beregnes efter  

 virksomhedsskattelovens § 7, og det indgår i kapitalindkomsten.
Det  

 resterende overskud indgår i den selvstændiges personlige indkomst i det  

 omfang overskuddet overføres til beskatning hos den pågældende.
Omfattet af kapitalafkastordningen Selvstændige erhvervsdrivende, der vælger ikke at benytte  

 virksomhedsordningen, kan i stedet vælge at benytte kapitalafkastordningen  

 efter virksomhedsskattelovens afsnit II.
Efter denne ordning fratrækker man  

 et beregnet kapitalafkast af de erhvervsmæssige aktiver i skatteyderens  

 personlige indkomst.
Det beregnede kapitalafkast indgår derimod i  

 kapitalindkomsten, se personskattelovens § 4 og virksomhedsskattelovens  

 afsnit II og III.
 Bankierer, vekseler mv.
 For bankierer, vekselerer m.v., skal indtægter og udgifter, der normalt  

 medregnes ved opgørelsen af kapitalindkomsten, indgå i den personlige  

 indkomst, hvis disse indtægter og udgifter hidrører fra den pågældende  

 virksomhed, se personskattelovens § 4, stk. 3.
Aktieindkomst Aktieudbytte, afståelsessummer, udlodninger fra akkumulerende  

 investeringsforeninger m.v. beskattes som aktieindkomst efter  

 personskattelovens § 4 a.
Efter personskattelovens § 8 a beregnes der skat af  

 aktieindkomst, der ikke overstiger et grundbeløb.
Grundbeløbet udgør årligt i  

 1996 33.800 kr.
Udbytte under dette grundbeløb selvangives ikke.
Den  

 udloddende institution indeholder en endelig skat med 25 pct.
For  

 indkomstårene 1993-95 med 30 pct.
Det er alene aktieindkomster, der  

 overstiger grundbeløbet, der selvangives og indgår i slutskatten.
Denne  

 aktieindkomst beskattes med 40 pct., se personskattelovens § 8 a, stk. 2.
 Aktieindkomst, der overstiger det nævnte grundbeløb, indgår i  

 indtægtsgrundlaget, se lovens § 28, stk. 1, nr. 1.
Indtægter, der ikke indgår i indtægtsgrundlaget 124. Kun indtægter, der indgår i den skattepligtige  

 indkomst eller ville indgå i den skattepligtige indkomst, hvis de var  

 skattepligtige her i landet, se bekg. § 21, stk. 1, medregnes i  

 indtægtsgrundlaget, med mindre den er omfattet af bekg. § 20 og 21.
Det fremgår af skattelovene eller den lov, som hjemler udbetaling af en  

 ydelse, om selve ydelsen og om afkastet af ydelsen indgår i den  

 skattepligtige indkomst.
Indgår ydelsen ikke i den skattepligtige indkomst,  

 medregnes den heller ikke i indtægtsgrundlaget.
 Eksempler på indtægter, der ikke indgår i indtægtsgrundlaget:
 Kapitaliserede erhvervsevnetabserstatninger og godtgørelser for varigt  

 men, der ydes efter lov om forsikring mod følger af arbejdsskade, medregnes  

 ikke i indtægtsgrundlaget, da de ikke indgår i den skattepligtige indkomst.  

 Eventuelle renteindtægter fra erstatningerne medregnes derimod i  

 indtægtsgrundlaget, da de indgår i den skattepligtige indkomst.
 Ikke skattepligtige udbetalinger fra fonde medregnes ikke i  

 indtægtsgrundlaget.
 I beregningseksempel 1 og 2 er vist eksempler på opgørelse af  

 indtægtsgrundlaget for to ægtefæller med indtægter henholdsvis som  

 lønmodtagere og som selvstændige erhvervsdrivende.
Indtægtsperiode, der ligger til grund ved opgørelse af indtægtsgrundlaget Indtægtsperiode 125. Indtægtsgrundlaget opgøres på basis af det senest  

 afsluttede indkomstår, dvs. på baggrund af den seneste skattemæssige  

 årsopgørelse, se lovens § 28, stk. 1, nr. 2. Normalt vil denne årsopgørelse  

 vedrøre skatteåret 2 år forud for det år, for hvilket, der skal beregnes  

 pension.
 Dvs. at ved pensionsberegningen pr. 1. januar 1996, vil den seneste  

 skattemæssige opgørelse vedrøre skatteåret 1994.
Denne regel fraviges i de tilfælde, hvor indtægtsgrundlaget er ændet i  

 forhold til den seneste årsopgørelse.
Det kan fx være tilfældet, hvis  

 pensionisten først er blevet pensionist inden for de seneste to år, hvis  

 pensionisten har ændret status med hensyn til ægteskab eller samliv - eller  

 hvis pensionisten har haft ændringer i indtægtsforholdene.
I sådanne tilfælde  

 beregnes pensionen på grundlag af de forventede fremtidige indtægtsforhold.  

 Tilsvarende gælder ved førstegangsberegning af pension.
 Se pkt. 140 om den første pensionsberegning og kap. 6 om omregning.
Regulering af indkomst i indtægtsgrundlaget til aktuelt niveau Regulering 126. Den personlige indkomst, der indgår i  

 indtægtsgrundlaget efter lovens § 28, stk. 1, nr. 1 og 2, m.v., dvs. den  

 personlige indkomst fra det senest afsluttede indkomstår, reguleres med den  

 satsreguleringsprocent, der er gældende pr. 1. januar i indkomståret, og  

 resultatet heraf reguleres med satsreguleringsprocenten pr. 1. januar det  

 følgende år.
 Positiv nettokapitalindkomst og aktieindkomst, der indgår i  

 indtægtsgrundlaget efter § 28, stk. 1, nr. 1 og 2, reguleres ikke.
Ændret regulering 1. januar 1997 Med virkning for den årlige fastsættelse pr. 1. januar 1997 sker  

 reguleringen efter samme regler, som anvendes ved den forskudsregistrering,  

 der sker på grundlag af den seneste slutligning efter kildeskatteloven, se  

 lov nr. 494 af 12. juni 1996 om ændring af lov om social pension (Ændret  

 regulering af indtægtsgrundlaget for beregning af social pension).
Satsregulering Satsregulering 127. I følge lov om en satsreguleringsprocent  

 bekendtgør finansministeren hvert år i juni måned en satsreguleringsprocent  

 for det følgende finansår.
Satsreguleringsprocenten beregnes på grundlag af  

 den konstaterede udvikling i arbejderes og funktionærers bruttolønninger i  

 året to år forud for det pågældende finansår.
Satsreguleringsprocenten  

 anvendes i forbindelse med den almindelige satsregulering af sociale ydelser,  

 herunder pensionsydelser, pr. 1. januar hvert år, se kap. 7.
Udenlandske indtægter, der indgår i indtægtsgrundlaget Udenlandske indtægter 128. Efter lovens § 28, stk. 2, fastsættes der nærmere  

 regler for, hvorledes indkomster, efter stk. 1, der ikke er skattepligtige  

 her i landet, skal indgå i indtægtsgrundlaget.
Disse regler er fastsat i  

 bekg.
 Indtægter, der ikke er skattepligtige her i landet, opdeles og opgøres på  

 samme måde som de skattepligtige indtægter her i landet, se bekg. § 21, stk.  

 1. Indtægterne indgår i indtægtsgrundlaget på samme måde som efter lovens §  

 28, stk. 1. Det vil sige, at indtægterne opdeles i og sidestilles med  

 henholdsvis personlig indkomst, kapitalindkomst og aktieindkomst.
 Indtægterne, der indgår i indtægtsgrundlaget reguleres til aktuelle  

 niveau.
Fradrag og tillæg i indtægtsgrundlaget efter § 28,  stk. 1 og 2 Lovens § 28, stk. 3 Fradrag 129. I det indtægtsgrundlag, der er opgjort efter  

 lovens § 28, stk. 1 og 2 m.v., foretages der en række fradrag og tillæg.
 Der foretages fradrag for:
- skattepligtig social pension - skattepligtig pension udbetalt efter lovgivningen i en EØS- medlemstat  

 og omfattet af og beregnet efter forordning nr. 1408/71 - pension udbetalt efter lovgivningen i et land, med hvilket der er  

 indgået overenskomst om samordning af pension - ikke her i landet skattepligtige pensioner omfattet af § 28, stk. 3, nr.  

 2, i det omfang de indgår i indtægtsgrundlaget efter § 28, stk. 1.
- pension udbetalt efter lov om Arbejdsmarkedets Tillægspension - ophørsstøtte efter lov om ophørsstøtte til jordbrugere og lov om  

 ophørsstøtte til erhvervsfiskere.
 Der foretages tillæg for:
 - fiktiv indtægt af beløb, hvormed pensionisten har forringet sin  

 økonomiske stilling ved bortgivelse eller lignende dispositioner.
Fradrag Skattepligtige sociale pensioner 130. Skattepligtige pensioner efter lov om social  

 pension medregnes ikke ved opgørelsen af indtægtsgrundlaget.
 Det samme gælder for skattepligtig pension, der er udbetalt efter  

 lovgivningen i en EØS-stat og omfattet af og beregnet efter forordning nr.  

 1408/71 og for pension udbetalt efter lovgivningen i et land med hvilket, der  

 er indgået overenskomst om samordning af pension.
Pension fra EØS-lande eller konventionslande I tilfælde, hvor der er ret til social pension fra Danmark og et eller  

 flere lande, som Danmark har indgået overenskomst med om samordning af  

 pension, skal den udenlandske sociale pension således ikke medtages, ved  

 indtægtsreguleringen af den danske sociale pension.
 Det bemærkes, at udbetaling af tillægspension fra de øvrige nordiske lande  

 - herunder svensk ATP-pension - efter de nordiske landes tilslutning til  

 EØS-aftalen pr. 1. januar 1994 sker efter EF-forordning 1408/71. Når en  

 social pension fra et af de øvrige nordiske lande er tilkendt eller  

 omberegnet efter den 1. januar 1994 efter EØS-aftalen, sker der i modsætning  

 til tidligere fradrag i indtægtsgrundlaget for den udbetalte pension fra de  

 øvrige nordiske lande, se lovens § 28, stk. 3, nr. 1.
Ikke-skattepligtig social pension Efter lovens § 28, stk. 3, nr. 2, se § 21, stk. 2 i bekg., skal der ske  

 fradrag for pensioner, der er omfattet af § 28, stk. 3, nr. 1, der ikke er  

 skattepligtige her i landet, hvis pensionerne indgår i indtægtsgrundlaget se  

 bekg. § 21, stk. 2.
ATP-ydelse Når grundbeløbet til førtidspensionister skal beregnes, fradrages en  

 pensionsydelse udbetalt efter lov om Arbejdsmarkedets Tillægspension, se  

 lovens § 28, stk. 3, nr. 3. Bestemmelsen har betydning for  

 førtidspensionister, der senest den 30. juni 1992 er fyldt 62 år og har ret  

 til ATP-pension efter en ægtefælle, der er død før den 1. juli 1992.
Med virkning fra den 1. juli 1992 blev der indført nye regler vedrørende  

 ægtefællepension i ATP-ordningen.
Herefter blev den hidtil løbende  

 ægtefællepension ændret til en ikke skattepligtig engangsydelse til den  

 efterlevende ægtefælle og børn.
Efterlevende ægtefæller, der havde opnået ret  

 til udbetaling af ægtefællepension før den 1. juli 1992, modtager fortsat  

 løbende ydelse efter de gamle regler.
 Den løbende ydelse fradrages ved opgørelsen af indtægtsgrundlaget.
Ophørsstøtte Ophørsstøtte efter lov om ophørsstøtte til jordbrugere og efter lov om  

 ophørsstøtte til erhvervsfiskere fradrages i indtægtsgrundlaget, se lovens §  

 28, stk. 3, nr. 5.
 Ophørsstøtte kan under visse nærmere betingelser udbetales til personer i  

 alderen 55 - 67 år, der i perioden 1. januar 1994 til 31. december 1998  

 ophører med landbrugs- eller gartnerivirksomhed eller med erhvervsfiskeri.  

 Støtten udbetales i 10 år, dog kun indtil modtageren fylder 67 år.  

 Ordningerne administreres af Jordbrugsdirektoratet.
Tillæg Bortgivelse 131. Der er fastsat nærmere regler om forhøjelse af  

 indtægtsgrundlaget i tilfælde af bortgivelse, se bekg. §§ 22-24.
 Ved beregningen af den fiktive indtægt ved gave og arveforskud anvendes 8  

 pct. af det beløb, hvoraf Told- og Skatteregionen beregner gaveafgift.
 Som hidtil forhøjes beregningsgrundlaget med de 8 pct. kun ved  

 pensionistens dispositioner til fordel for andre.
Kommunerne skal ved bortgivelse af gave eller arveforskud anvende den  

 opgørelse, som Told- og Skatteregionerne foretager.
Dette betyder, at der ved  

 opgørelsen af det bortgivnes værdi anvendes samme mindstegrænse, som anvendes  

 ved beregning af gaveafgift.
En person kan således i 1996 give afkom,  

 stedbørn og deres afkom, afdødt barns eller stedbarns efterlevende ægtefælle,  

 forældre, stedforældre og bedsteforældre hver 41.100 kr.
 Det årlige gaveafgiftsfrie beløb til svigerbørn er for 1996 14.400 kr.  

 Beløbene reguleres årligt efter personskattelovens § 20. Der henvises til lov  

 om afgift af dødsboer og gaver.
 Beløb, der indbetales på en uddannelsesopsparing, og beløb, der opspares i  

 henhold til boligsparekontrakt efter lov om boligsparekontrakter, er  

 ligeledes gaveafgiftsfri og anses ikke for bortgivelse.
 Ved overdragelse af fast ejendom beregnes gaveafgiften på grundlag af  

 handelsværdien.
Der foretages almindeligvis kun gaveafgiftsberegning en gang om året, idet  

 samtlige beløb, som er bortgivet i løbet af et kalenderår, afgiftsbehandles  

 under et.
Seneste frist for indgivelse af gaveanmeldelser er den 1. maj i  

 året efter, at gaven er modtaget.
 Told- og Skatteregionen sender kopi af gaveafgiftsberegningen til giverens  

 bopælskommune.
Hvis omregning skal ske, inden Told- og Skatteregionens opgørelse  

 foreligger, må kommunen foretage en foreløbig beregning af den forhøjelse,  

 som bortgivelsen evt. vil medføre.
Kommunen kan evt. indhente en udtalelse  

 fra Told- og Skatteregionen om det bortgivne beløbs størrelse.
Arveforskud til såvel nært beslægtede som til andre anses for bortgivelse.  

 Det er præciseret i bekg., at gaver til andre end nært beslægtede kun  

 betragtes som bortgivelse, når gaven er skattepligtig for modtageren.
Der er  

 set eksempler på, at pensionister har givet gaver til kommunen, (fx en bil  

 til et plejehjem). Gaver til kommuner omfattes således ikke af  

 bortgivelsesreglerne.
Ud over de egentlige bortgivelsessituationer sker der forhøjelse af  

 indtægtsgrundlaget ved afkald på underholdsbidrag eller ved afkald på en  

 tilsvarende ydelse.
Forhøjelsen beregnes kun af det beløb der er givet afkald  

 på, der overstiger 40.000 kr.
 Kommunalbestyrelsen kan om fornødent indhente en uforbindende og  

 vejledende udtalelse fra statsamterne om på hvilket niveau,  

 underholdsbidraget ville blive udmålt, se lovens § 45.
Der sker endvidere en forhøjelse af indtægtsgrundlaget ved afkald på  

 retten til at sidde i uskiftet bo.
Forhøjelsen sker kun ved frivilligt  

 afkald.
Forhøjelsen beregnes med 8 pct. af de skiftede beløb efter fradrag på  

 40.000 kr.
Ved det skiftede beløb forstås det beløb, der falder i arv til  

 pensionisten som efterlevende ægtefælle - inden betaling af arveafgifter, men  

 efter fradrag af boomkostninger.
 Arv og forsikringer m.v., der tilfalder en efterlevende ægtefælle, er  

 fritaget for boafgift.
 Ved afkald på falden arv beregnes forhøjelsen ligeledes med 8 pct. af det  

 beløb, der er faldet i arv, bortset fra 40.000 kr. og efter fradrag af den  

 arveafgift, der skulle have været betalt.
Regulering Det beløb på 40.000 kr., der er nævnt i bekg. § 23, stk. 2-4 bliver ikke  

 reguleret.
Forhøjelsespersiode Forhøjelsen af indtægtsgrundlaget vedvarer for en periode af indtil 10 år  

 fra bortgivelsen.
Den fastsatte forhøjelse anvendes uændret i hele perioden.  

 Forhøjelsen vedrørende afkald på underholdsbidrag anvendes dog kun for den  

 periode, hvor underholdsbidraget kunne være tildelt.
Forhøjelsen af indtægtsgrundlaget sker hos den, der har foretaget  

 dispositionen.
Hvis der foreligger en gaveanmeldelse, vil det fremgå af  

 denne, hvem der har foretaget dispositionen.
Forhøjelsen af indtægtsgrundlaget ved bortgivelse vedvarer i 10 år.  

 Indtægtsgrundlaget forhøjes med 8 % uanset det gældende renteniveau.
At den  

 bortgivne formue efterfølgende viser sig værdiløs, kan ikke medføre en ændret  

 beregning, se SM P-9-95.
Dispositioner foretaget før den 1. juli 1995 Beregning af forhøjelsen af indtægtsgrundlaget for bortgivelser foretaget  

 før den 1. januar 1995, sker efter de indtil da gældende regler.
Det vil  

 bl.a. sige, at der årligt gaveafgiftsfrit kunne gives gaver på indtil 8.000  

 kr.
 Til afkom, stedbørn og deres afkom kunne endvidere årligt gives 5.000 kr.  

 afgiftsfrit.
Beregning af forhøjelsen af indtægtsgrundlaget for bortgivelser foretaget  

 i perioden 1. januar til 30. juni 1995, sker efter de gældende regler for  

 denne periode.
Det vil bl.a. sige, at der årligt gaveafgiftsfrit kunne gives  

 gaver på indtil 20.000 kr.
Beløbet kan i modsætning til gaver givet før 1. januar 1995 gives af hver  

 forældre.
Det årlige afgiftsfri beløb til svigerbørn er 14.000 kr.
Afrunding 132. Det indtægtsgrundlag, der er beregnet efter  

 lovens § 28, stk. 1-3, afrundes nedad til nærmeste beløb, der er deleligt med  

 100, se lovens § 28, stk. 4.
Fradragsbeløb før nedsættelse af grundbeløb Fradragsbeløb 133. Indtægtsgrundlaget, som det er opgjort efter §  

 28, stk. 1-4, anvendes ikke umiddelbart ved indtægtsreguleringen.
Der  

 foretages først et fradrag i indtægtsgrundlaget.
Først efter fradraget bruges  

 indtægtsgrundlaget ved indtægtsregulering af pensionsydelserne.
 Om indtægtsreguleringen, se lovens § 31.
Fradragsbeløbet er forskelligt for gifte og for andre pensionister.  

 Fradragsbeløbet ved beregning af grundbeløb udgør pr. 1. januar 1996 på  

 årsbasis 131.300 kr. for gifte og 133.800 kr. for andre.
Disse fradragsbeløb  

 benyttes både ved beregning af grundbeløb til førtidspensionister og  

 grundbeløb til folkepensionister.
 Fradragsbeløbene reguleres en gang årligt pr. 1. januar, se lovens § 49.
"SAMSPILSLØSNINGEN" OG OMLÆGNINGER PÅ SKATTE- OG  

 PENSIONSOMRÅDERNE Samspilsløsningen m.m.
134. Folketinget vedtog i 1987 den såkaldte  

 -samspilsløsning-, hvorefter aftrapningen af pensionsydelser, dvs. personlige  

 tillæg, pensionstillæg og grundbeløb sker i forlængelse af hinanden, så alle  

 ydelserne ikke bortfalder på en gang.
Dette er opnået ved, at der er fastsat  

 forskellige fradragsbeløb for personlige tillæg, pensionstillæg og  

 grundbeløb.
 Ved skatte- og pensionsomlægningen, der trådte i kraft den 1. januar 1994,  

 skete der en skattemæssig ligestilling og pensionssatserne blev ændret.  

 Samtidig blev fradragsbeløbet ved beregning af grundbeløb for enlige  

 pensionister forhøjet år for år frem til 1. januar 1999, se § 4, stk. 5 i lov  

 nr. 497 af 30. juni 1993.
I den samme periode bliver det særlige pensionstillæg til reelt enlige  

 gradvist aftrappet, og det almindelige pensionstillæg til reelt enlige bliver  

 tilsvarende forhøjet.
Det betyder, at indtægtsreguleringen af det almindelige  

 pensionstillæg gradvist sker over et længere indtægtsinterval.
 Den løbende forhøjelse af fradragsbeløbet for beregning af grundbeløbet  

 skal sikre, at grundbeløb og pensionstillæg til enlige ikke indtægtsreguleres  

 inden for det samme indtægtsinterval.
 Forhøjelsen af fradragsbeløbet ved beregning af grundbeløb til enlige  

 udgør eksklusiv satsreguleringer:
INDTÆGTSGRUNDLAG FOR PENSIONSTILLÆG OG PERSONLIGE TILLÆG EFTER § 29 Lovens § 29 Indtægtgrundlag 135. Indtægtsgrundlaget for beregning af  

 pensionstillæg og personlige tillæg efter lovens § 17, stk. 1 og 2, opgøres  

 på samme måde for både folke- og førtidspensionister.
Hvis pensionisten er  

 gift, opgøres indtægtsgrundlaget på baggrund af ægtefællernes samlede  

 indtægter.
Indtægtsgrundlaget opgøres på samme måde som indtægtsgrundlaget for  

 beregning af grundbeløb til førtidspensionister.
Dvs. at indtægtsgrundlaget  

 opgøres efter lovens § 28, stk. 1-4, se pkt. 121 ff.
 Der skal dog ikke foretages fradrag i indtægtsgrundlaget for udbetalt  

 ATP-pension efter lovens § 28, stk. 3, nr. 3. Reglerne om tillæg for fiktiv  

 indtægt ved bortgivelse, se § 28, stk. 3, nr. 4, finder anvendelse for begge  

 ægtefæller.
Særlig regel for opgørelse af indtægtsgrundlag for beregning af pensionstillæg til en gift pensionist "Særlig regel" for gift pensionist 136. Der gælder en særlig regel for opgørelse af  

 indtægtsgrundlaget ved beregning af pensionstillæg for pensionister, der er  

 gift med en person, der ikke modtager social pension, se lovens § 29, stk. 2.
Bestemte indtægtsarter Indtægtsgrundlaget kan nedsættes, hvis ægtefællen har indtægter, der  

 hidrører fra personligt arbejde, delpension, kontanthjælp, sygedagpenge,  

 arbejdsløshedsdagpenge, efterløn, delefterløn eller overgangsydelse.
 Det er alene disse indtægtsarter, der kan medføre nedsættelse af  

 indtægtsgrundlaget efter lovens § 29, stk. 2. Ægtefællens indtægter fra  

 privat pension og renteindtægter er derfor ikke omfattet af § 29, stk. 2, se  

 SM P-7-95.
Opgørelse Hvis ægtefællen har indtægter af den nævnte art, ses der ved opgørelsen af  

 indtægtsgrundlaget bort fra disse indtægter op til et loft på 10.000 kr.  

 Overstiger ægtefællens indtægter af nævnte art herefter 135.000 kr., ses der  

 bort fra den del af indtægten, der overstiger 135.000 kr. og indtil 170.000  

 kr.
Den del af indtægten, der efter fradrag af 10.000 kr. overstiger 170.000  

 kr., indgår fuldt ud i indtægtsgrundlaget ved beregning af pensionstillæg.
 Det er alene ægtefællens indtægt af de nævnte arter efter  

 arbejdsmarkedsbidrag, der lægges til grund ved den særlige beregning efter §  

 29, stk. 2.
 Der henvises til beregningseksempel 4, der viser et eksempel på opgørelse  

 af indtægtsgrundlaget ved beregning af pensionstillæg for en pensionist, der  

 er gift med en person, der ikke modtager social pension.
Særligt om beregning af social pension til en person, der er gift med en  

 kontanthjælpsmodtager 137. Beregning af både kontanthjælp og pensionsydelse  

 til et ægtepar, kan i visse tilfælde være afhængig af størrelsen af  

 henholdsvis pensionsydelse til A og kontanthjælp til B.
 I disse tilfælde beregnes hjælpen efter bistandslovens § 37 til B, som til  

 en enlig, når ægtefællen modtager en selvstændig offentlig forsørgelsesydelse  

 efter anden lovgivning.
 I indtægtsgrundlaget for beregning af pensionsydelsen til pensionisten A,  

 hvor begge ægtefællers samlede indtægtsgrundlag lægges til grund, indgår  

 størrelsen af den kontanthjælp til ægtefællen B, der er beregnet efter  

 bistandslovens § 37, som til en enlig.
 Den herefter beregnede pension udbetales til pensionisten.
 Efter bistandslovens § 38 foretages der fradrag i den beregnede  

 kontanthjælp for de indtægter hos den ikke- kontanthjælpsberettigede  

 ægtefælle A, der ligger ud over, hvad A uden indtægter kunne have fået  

 udbetalt som enlig kontanthjælpsmodtager.
 Den beregnede pension, der udbetales til pensionisten A, indgår således i  

 den indtægt hos pensionisten, hvorefter der evt. skal foretages fradrag i  

 kontanthjælpen til ægtefællen, B, se bistandslovens § 38.
Den herefter beregnede kontanthjælp, udbetales til  

 kontanthjælpsmodtageren.
Hvis den beregnede kontanthjælp, der kan udbetales  

 til B, er mindre end den kontanthjælp, der indgik i indtægtsgrundlaget for  

 beregning af pensionen, omregnes pensionen ikke på baggrund heraf.
Fradragsbeløb før nedsættelse af pensionstillæg Fradragsbeløb (pensionstillæg) 138. Fradragsbeløbet i det opgjorte indtægtsgrundlag  

 efter § 29, stk. 1 og 2, ved beregning af pensionstillæg udgør pr. 1. januar  

 1996 på årsbasis for gifte 85.600 kr. og for andre 42.800 kr.
Fradragsbeløb før nedsættelse af et tildelt personligt tillæg Fradragsbeløb (personligt tillæg) 139. Fradragsbeløbet i det opgjorte indtægtsgrundlag  

 efter § 29, stk. 1, ved beregning af et personligt tillæg tildelt efter  

 lovens § 17, stk. 1 og 2, udgør pr. 1. januar 1996 på årsbasis for gifte  

 22.500 kr. og for andre 11.200 kr.
DEN FØRSTE PENSIONSBEREGNING Lovens § 30 140. Den første pensionsberegning skal ske på grundlag  

 af pensionistens forventede fremtidige indtægt.
Opgørelsen foretages således,  

 at de aktuelle indkomstforhold opregnes til helårsbasis.
Ved førstegangsberegning af pension vil der normalt være sket ændringer i  

 indtægtsforholdene i forhold til seneste skattemæssige årsopgørelse.
Den  

 seneste skattemæssige årsopgørelse kan derfor ikke benyttes ved opgørelsen af  

 indtægtsgrundlaget, idet den ikke er udtryk for pensionistens aktuelle  

 indtægtsforhold og derfor ikke kan antages at give et reelt billede af  

 pensionistens nuværende og kommende indtægter.
 Den første pensionsberegning skal derfor ske på grundlag af et samlet skøn  

 over den forventede fremtidige indkomst opgjort efter retningslinierne i  

 lovens §§ 27-29.
 For folkepensionister skal den første pensionsberegning af grundbeløb dog  

 ske på grundlag af et skøn over den fremtidige indtægt ved personligt  

 arbejde.
Ved opgørelsen af indtægtsgrundlaget for forventet fremtidig indtægt  

 anvendes de skatteregler, der gælder for det indkomstår, der normalt ville  

 være lagt til grund for opgørelsen af indtægtsgrundlaget.
Pr. 1. januar 1996  

 anvendes således skattereglerne gældende i 1994.
 Med virkning for den årlige fastsættelse af pensionen pr. 1. januar 1997,  

 sker pensionsberegningen ud fra de skatteregler, der er gældende på det  

 tidspunkt, hvor pensionen modtages.
Valg af skatteordning Efter virksomhedsskattelovens § 2, stk. 2, skal den skattepligtige ved  

 indgivelse af selvangivelse for et indkomstår tilkendegive, om reglerne  

 vedrørende virksomhedsordningen skal anvendes for det pågældende indkomstår.  

 Den skattepligtige kan omgøre sin beslutning om, hvorvidt  

 virksomhedsordningen skal anvendes eller ej.
Dette skal i givet fald ske  

 inden udløbet af ligningsfristen i skattestyrelseslovens § 3, stk. 1, dvs.  

 senest den 30. juni i det andet kalenderår efter udløbet af det pågældende  

 indkomstår.
Vælger den skattepligtige at anvende reglerne om  

 virksomhedsordningen, skal reglerne anvendes for hele virksomheden i hele  

 indkomståret.
Ved den første pensionsberegning og ved beregning af pension på grundlag  

 af den forventede fremtidige indtægt skal der ved beregning til en  

 selvstændig erhvervsdrivende, der bevarer sin virksomhed efter overgang til  

 pension, tages udgangspunkt i forholdene i det seneste afsluttede indkomstår,  

 med mindre pensionisten dokumenterer, at der vil ske ændringer med hensyn til  

 tilslutningen til virksomhedsordningen for det kommende år.
Det kan fx ske  

 ved, at pensionisten får sin seneste skattemæssige årsopgørelse ændret som  

 følge af, at pensionisten har omgjort sin beslutning vedrørende tilslutning  

 til virksomhedsordningen - eller ved at lade sig forskudsregistrere som  

 omfattet af virksomhedsordningen for det kommende år.
NEDSÆTTELSE AF PENSIONEN - INDTÆGTSREGULERINGEN Lovens § 31 Grundbeløbet 141. Nedsættelsen af de pensionsydelser, der  

 indtægtsreguleres, sker på forskellig måde, se lovens § 31.
Grundbeløbet nedsættes med 60 pct. af det indtægtsgrundlag, der er opgjort  

 efter § 28 for førtidspensionister og efter det indtægtsgrundlag, der er  

 opgjort efter § 27 for folkepensionister.
Dvs. det opgjorte indtægtsgrundlag  

 efter fradrag af fradragsbeløbet.
Pensionstillæg Der henvises til beregningseksempel 5 om beregning af grundbeløb.
Pensionstillæg nedsættes med 30 pct. af det indtægtsgrundlag, der er  

 opgjort efter § 29. Dvs. det opgjorte indtægtsgrundlag efter fradrag af  

 fradragsbeløbet.
Hvis pensionistens ægtefælle også har ret til  

 pensionstillæg, nedsættes pensionstillægget dog med 15 pct. for hver  

 ægtefælle.
Fra 1. januar 1995 til 1. januar 1999 overføres det indtægtsuafhængige  

 særlige pensionstillæg gradvis til det almindelige indtægtsregulerede  

 pensionstillæg til reelt enlige pensionister.
Denne overførsel betyder, at  

 det almindelige pensionstillæg til reelt enlige pensionister fra den 1.  

 januar 1995 er højere end pensionstillægget til andre, se § 4, stk. 3 i lov  

 nr. 497 af 30. juni 1993.
Forhøjelsen af pensionstillægget til reelt enlige pensionister får ingen  

 konsekvenser for fastsættelsen af fradragsbeløbet ved beregning af  

 pensionstillæg.
Forhøjelserne af pensionstillægget vil derimod indebære, at  

 indtægtsgrundlaget kan stige betragteligt år for år frem til 1999 før  

 pensionstillægget er indtægtsreguleret helt bort.
 Der henvises til beregningseksempel 4, der viser et eksempel på beregning  

 af pensionstillæg til en gift pensionist.
Ægteskabstillæg Ægteskabstillæg nedsættes i fortsættelse af pensionstillægget, se pkt.  

 253.
Personligt tillæg Et tildelt personligt tillæg efter lovens § 17, stk. 1 og 2, udmåles efter  

 pensionistens personlige tillægsprocent.
 Den personlige tillægsprocent er 100, hvis pensionistens og en eventuel  

 ægtefælles indtægtsgrundlag opgjort efter § 29, ikke overstiger  

 fradragsbeløbet, se lovens § 29, stk. 4.
 Hvis indtægtsgrundlaget overstiger fradragsbeløbet, nedsættes den  

 personlige tillægsprocent med 1 procentpoint for hver 300 kr. for enlige og  

 600 kr. for gifte, som indtægtsgrundlaget overstiger fradragsbeløbene for  

 henholdsvis enlige og gifte.
 Personligt tillæg efter lovens § 17, stk. 3 og 4, indtægtsreguleres ikke.
 Om tildeling af personligt tillæg henvises til kap. 2.
Indtægtopgørelsen ved beregning af brøkpension Brøkpension 142. Hvis en ansøger om social pension ikke har  

 optjent ret til fuldt pension, men alene optjent ret til en brøkpension,  

 beregnes pensionen på samme måde, som for andre.
Nedsættelse af pensionen i  

 forhold til bopælstiden sker som sidste led i beregningen, se lovens § 7.
 Personligt tillæg efter lovens § 17, nedsættes ikke i forhold til  

 bopælstiden.
SKEMATISK OVERSIGT OVER FREMGANGSMÅDEN VED OPGØRELSE AF INDTÆGTSGRUNDLAGET 143. I det følgende benyttes opgørelsen af  

 indtægtsgrundlaget ved beregning af grundbeløb til førtidspensionister som  

 eksempel.
Indtægtsgrundlaget opgøres for hver ægtefælle for sig.
Indtægtsgrundlag for grundbeløb til førtidspensionister 1. Udgangspunktet er pensionistens personlige indkomst  

 med tillæg af positiv kapitalindkomst samt aktieindkomst, der beskattes efter  

 personskattelovens § 8a, stk. 2. Ved den årlige fastsættelse af pensionen  

 tages der udgangspunkt i den seneste skattemæssige årsopgørelse.
 Ved denne opgørelse tages der hensyn til skattelovgivningens regler om  

 fremførsel af et evt. underskud til de følgende indkomstår, overførsel af  

 underskud til ægtefælle samt modregning af aktieindkomst mellem ægtefæller.
 2. I opgørelsen efter pkt. 1, sker der herefter  

 fradrag og tillæg for:
3. Opgøres indtægtsgrundlaget på basis af den seneste  

 skattemæssige årsopgørelse, opreguleres den personlige indkomst efter fradrag  

 og tillæg nævnt i pkt. 2 a-2 d til en aktuel indkomst med de  

 satsreguleringsprocenter, der gælder for det år, som årsopgørelsen vedrører,  

 og det efterfølgende år.
Fra 1. januar 1997 sker reguleringen på samme måde  

 som ved forskudsregistreringen, se pkt. 126.
 Såfremt slutresultatet af 1-3 ved beregning af grundbeløb til en gift  

 pensionist er negativt, nulstilles beløbet og der sker ikke overførsel mellem  

 ægtefællerne.
 Det bemærkes, at ved opgørelse af indtægtsgrundlaget for pensionstillæg og  

 personligt tillæg overføres et evt. negativt beløb til den anden ægtefælle,  

 da indtægtsgrundlaget i dette tilfælde opgøres på grundlag af ægtefællernes  

 samlede indtægter.
 4. Det opgjorte beløb nedrundes, se pkt. 132.
 5. Dette beløb nedsættes herefter med fradragsbeløbet,  

 se pkt. 133.
 6. Grundbeløbet nedsættes med 60 pct. af  

 indtægtsgrundlaget efter 5.
 7. Det beregnede grundbeløb afrundes til nærmeste  

 beløb, der er deleligt med 12, således at der kan udbetales et hele  

 kronebeløb på månedsbasis.
MINIMUMSBELØB FOR UDBETALT PENSION Lovens § 31, stk. 4 144. Pensionen udbetales ikke, hvis den bliver mindre  

 end et minimumsbeløb, se lovens § 31, stk. 4.
Efter EU-reglerne, se artikel 48, stk. 1, i EF-forordning nr. 1408/71, har  

 berettigede krav på at få udbetalt pension efter et års bopæl i Danmark,  

 svarende til 1/40 af grundbeløbet.
På basis heraf er minimumsbeløbet fastat  

 til 1/40 af grundbeløbet, se lovens § 49, nr. 12.
 Alle pensionsydelser bortset fra personlige tillæg medregnes i  

 mindstebeløbet, se bekg. § 6, stk. 1.
 Bistands- og plejetillæg udbetales, selv om pensionstillæg og grundbeløb  

 er bortreguleret som følge af ekstraindtægter, se bekg. § 7.
 Særligt pensionstillæg udbetales til reelt enlige, der er berettiget til  

 folkepension, selv om grundbeløb og pensionstillæg er bortreguleret som følge  

 af ekstraindtægter.
 For førtidspensionister er det en betingelse for at modtage særligt  

 pensionstillæg, at der udbetales førtidspension efter lovens § 13. Se § 4,  

 stk. 2, i lov nr. 497 af 30. juni 1993 om ændring af lov om social pension.
Selv om en pension er bortreguleret, bevarer pensionisten retten til efter  

 anmodning påny at få udbetalt pension, hvis en beregning på et senere  

 tidspunkt berettiger til det.
Den myndighed, der behandler anmodningen, skal  

 således ikke træffe fornyet afgørelse om tilkendelse i sager, hvor pensionen  

 har været bortreguleret på grund af indtægt.
 Der henvises til beregningseksempel 6, der viser et eksempel på en  

 pensionist med en beregnet pension under minimumsbeløbet efter lovens § 31,  

 stk. 4.
TILLÆG TIL PENSIONISTER BOSIDDENDE I KOMMUNER MED HØJE SKATTEPROCENTER Lovens § 72 c 145. Som led i skatteomlægningen og bruttoficeringen  

 af de sociale pensioner, som gennemførtes pr. 1. januar 1994, blev der  

 indført et tillæg til reelt enlige pensionister, der er bosiddende i  

 kommuner, hvor summen af kommune-, amts-og kirkeskatten udgør mindst 31,8  

 pct.
Tillægget sikrer, at enlige pensionister i disse kommuner ikke får tab  

 som følge af, at de efter 1. januar 1994 er skattepligtige i fuldt omfang.  

 Med virkning fra 1. januar 1995 er personkredsen i § 72c udvidet, således at  

 både enlige og gifte pensionister kan være berettiget til tillægget.
 Tillægget udbetales som et engangsbeløb i tilknytning til  

 pensionsudbetalingen for januar.
Tillægget udbetales til pensionister, der får udbetalt pension og som er  

 bosiddende i kommunen den 1. januar i det pågældende år.
Det gælder også selv  

 om pensionisten er skattepligtig i en anden kommune.
Personer, der får ret  

 til pension med tilbagevirkende kraft fra den 1. januar eller tidligere, har  

 dog også ret til dette tillæg, hvis de øvrige betingelser i øvrigt er  

 opfyldt.
 Tillægget udbetales uafhængigt af pensionistens indtægtsforhold.
Tillægget udgør 59 kr. for reelt enlige og 34 kr. for andre for hver 0,1  

 procentpoint, som summen af de nævnte skatteprocenter efter afrunding til en  

 decimal overstiger 31,8 pct.
Tillægget afrundes opad til nærmeste hele  

 kronebeløb, der er deleligt med 50.
 Tillæg udbetales ikke, hvis det før oprunding udgør mindre end 250 kr. for  

 reelt enlige og 150 kr. for andre.
 De nævnte beløbsstørrelser satsreguleres ikke.
 I beregningseksempel 7 er vist en beregning af tillæg til enlige  

 pensionister i kommuner med høje skatteprocenter.
AFSKAFFELSE AF REGLERNE I SKATTELOVGIVNINGEN VEDRØRENDE FORHØJET  

 PERSONFRADRAG TIL PENSIONISTER OG NEDSLAG I SKATTEANSÆTTELSEN FOR PERSONER,  

 DER ER FYLDT 67 ÅR Nedslag i skatteansættelsen 146. Som led i skatteomlægningen, der trådte i kraft  

 1. januar 1994, er der sket en skattemæssig ligestilling af pensionister med  

 andre skatteydere.
Som konsekvens heraf er personskattelovens regler om  

 forhøjet personfradrag til personer, der er fyldt 67 år eller som modtager  

 eller får forskud på førtidspension, afskaffet.
Dette betyder bl.a., at reelt  

 enlige penionister uden supplerende indtægter fra indkomståret 1994 ikke  

 længere er fritaget for skattebetaling.
Ligeledes fra indkomståret 1994 er lov om nedslag i skatteansættelsen for  

 renteindtægter m.v. ophævet.
Der sker således ikke længere nedslag i den  

 skattepligtige indkomst for personer, der er fyldt 67 år, for renteindtægter  

 og løbende pensionsudbetalinger.
I en overgangsbestemmelse er det dog  

 fastsat, at personer, der i indkomståret 1993 var berettiget til nedslag for  

 renteindtægter m.v., fortsat var berettiget til rentenedslag i 1994 og  

 følgende år.
For indkomståret 1994 udgør rentenedslaget samme beløb, som den  

 pågældende har fået beregnet for 1993.
For indkomståret 1995 udgør rentenedslaget det for indkomståret 1993  

 beregnede beløb nedsat med 700 kr., for indkomståret 1996 nævnte beløb nedsat  

 med 1.400 kr., for indkomståret 1997 nævnte beløb nedsat med 2.100 kr., og  

 for indkomståret 1998 det for indkomståret 1993 beregnede beløb nedsat med  

 2.800 kr.
For indkomståret 1999 og efterfølgende indkomstår indrømmes der  

 ikke nedslag for renteindtægter.
------------------------------------------------------------------- EKSEMPLER Eksempel 1 Indtægtsgrundlag ved opgørelse af grundbeløb til førtidspensionister (lønmodtager):
Eksempel 2 Indtægtsgrundlag ved opgørelse af grundbeløb til en enlig  

 førtidspensionist med indtægt fra egen virksomhed:
 Indtægtsgrundlaget ved beregning af pensionstillæg og personlige tillæg  

 opgøres på samme måde, dog med de ændringer, der fremgår af lovens § 29.
Eksempel 3 Indtægtsgrundlag ved beregning af grundbeløb til enlig folkepensionist Grundbeløbet til folkepensionister reguleres alene på grundlag af  

 indkomster ved personligt arbejde.
Under forudsætning af, at folkepensionisten selv bidrager væsentligt til  

 virksomhedens drift, indgår alene den personlige indkomst, som er forbundet  

 med personligt arbejde, i indkomstgrundlaget ved beregning af grundbeløb til  

 folkepensionister.
Indtægtsgrundlaget afhænger af, hvilken skatteordning  

 virksomheden behandles efter.
Med udgangspunkt i virksomheden i eksempel 2  

 bliver indtægtsgrundlagene:
 Almindelig skatteberegning 65.100 kr.
 Pensionisten er omfattet af kapitalafkastordningen 55.800 kr.
 Pensionisten er omfattet af virksomhedsordningen 47.430 kr.
Eksempel 4 Opgørelse af indtægtsgrundlag for beregning af pensionstillæg til pensionist gift med ikke-pensionist Indtægtsgrundlaget for beregning af pensionstillægget udgør i alt 148.500  

 kr.
Fradragsbeløbet ved beregning af pensionstillæg til gifte pensionister  

 udgør 85.600 kr. (1996-sats).
Det fulde pensionstillæg til en gift pensionist udgør 20.016 kr. årligt  

 (1996-sats). I dette tilfælde nedsættes pensionstillægget med 18.870 kr.
Det  

 svarer til 30 pct. af den del indtægtsgrundlaget, der overstiger  

 fradragsbeløbet, d.v.s. 30 pct. af (148.500-85.600).
 Pensionstillægget udgør herefter 1.146 kr. årligt (20.016- 18.870). Dette  

 beløb afrundes til 1.152 kr., svarende til 96 kr. pr. måned.
Eksempel 5 Beregning af grundbeløb til førtidspensionist En enlig førtidspensionist har et opgjort indtægtsgrundlag på 150.300 kr.  

 Fradragsbeløbet gældende pr. 1. januar 1996 udgør 133.800 kr., så  

 nedsættelsen af grundbeløbet skal beregnes på basis af en indtægt på 16.500  

 kr.
Nedsættelsen beregnes som 60 pct. x 16.500 kr. = 9.900 kr.
Grundbeløbet  

 udgør efter nedsættelsen således 45.576 kr. (1996-sats) minius 9.900 = 35.676  

 kr. eller 2.973 kr. månedlig.
 Berettiger bopælstiden kun til 17/40 af fuld pension, reduceres den  

 beregnede pension til 17/40, dvs. i dette tilfælde skal grundbeløbet  

 udbetales med 17/40 x 35.676 = 15.162,30 - hvilket afrundes til 15.168 kr.  

 eller 1.264 kr. månedlig.
Eksempel 6 Pensionist med beregnet pension under minimumsbeløbet efter § 31, stk. 4 En enlig pensionist med almindelig førtidspension har et opgjort  

 indtægtsgrundlag på 208.100 kr.
Fradragsbeløbet ved beregning af grundbeløb  

 udgør 133.800 kr.
Pensionen skal således beregnes på basis af en indtægt på  

 74.300 kr.
Nedsættelsen beregnes som 60 pct. x 74.300 kr. = 44.580 kr.  

 Grundbeløbet udgør således 45.576 (1996-sats) - 44.580 = 996 kr.
Pensionen  

 udbetales ikke, fordi det beregnede grundbeløb er under 1/40 af grundbeløbet,  

 dvs. under 1.139 kr.
Eksempel 7 Beregning af tillæg til reelt enlig bosiddende i kommune med høj skatteprocent I X-købing kommune gælder en samlet kommune-, amts- og kirkeskat på 32,25  

 pct.
Den samlede kommunale skatteprocent afrundes til en decimal, dvs. 32,3  

 pct.
Da skatteprocenten således overstiger 31,8 pct. beregnes herefter et  

 tillæg på 59 kr. for hver 0,1 procentpoint, som den samlede skatteprocent  

 overstiger 31,8. Dvs. 5 x 59 kr. = 295 kr.
Tillægget oprundes derefter til  

 nærmeste beløb, der er deleligt med 50, dvs. 300 kr.
Tillægget på 300 kr.  

 kommer til udbetaling som et engangsbeløb i forbindelse med  

 januar-pensionsudbetalingen.
- - - - - UDBETALING M.V.
Lovens §§ 33-38 § 33.  Pension udbetales månedsvis forud fra den 1. i  

 måneden efter, at der er ansøgt om pension, og at lovens betingelser er  

 opfyldt.
Stk. 2.  Pension tilkendt efter §§ 14, 16 og 18  

 udbetales med virkning fra den 1. i måneden efter, at der er truffet  

 afgørelse om pension, dog senest med virkning fra den 1. i måneden efter, at  

 der er forløbet 3 måneder fra ansøgningstidspunktet.
Pensionen, jf. 1. pkt.,  

 udbetales tidligst fra den 1. i måneden, efter at betingelserne for  

 tilkendelse af pension efter §§ 14, 16 og 18 er opfyldt.
 Stk. 3.  Personligt tillæg efter § 17 kan tidligst  

 udbetales med virkning fra det tidspunkt, hvor pensionen efter §§ 12, 14 og  

 16 er tilkendt.
Stk. 4.  Alderen på ansøgningstidspunktet er afgørende  

 for, hvilken pension der kan tilkendes.
Er de øvrige betingelser for  

 tilkendelse først opfyldt på et senere tidspunkt, er det alderen på dette  

 tidspunkt, der er afgørende for, hvilken pension der kan tilkendes.
§ 33 a.  For personer, der modtager førtidspension  

 efter § 14, jf. § 13, kan der efter modtagerens ønske indbetales ATP-bidrag,  

 jf. § 2 b, i lov om Arbejdsmarkedets Tillægspension.
ATP-bidraget udgør det i  

 § 15, stk. 1, i lov om Arbejdsmarkedets Tillægspension fastsatte bidrag, jf.  

 dog stk. 3 Stk. 2.  Der kan ikke indbetales ATP-bidrag, hvis  

 pensionen, jf. stk. 1, månedsvis udgør mindre end 1.000 kr.
Stk. 3.  Modtageren af førtidspension betaler halvdelen  

 af ATP- bidraget, mens den anden halvdel betales af kommunen.
Hver  

 bidragsandel for en måned nedrundes til nærmeste hele kronebeløb.
 Stk. 4.  ATP-bidraget fra modtageren af førtidspension  

 indeholdes månedsvis ved udbetalingen af førtidspension.
 Stk. 5.  Staten afholder kommunens udgifter til  

 ATP-bidrag efter denne lov.
 Stk. 6.  De nærmere regler om bidragsbetaling efter stk.  

 1-4, herunder betingelser for ophør af bidragsbetaling, fastsættes af  

 socialministeren efter indstilling fra bestyrelsen for Arbejdsmarkedets  

 Tillægspension.
 § 34.  Hvis pensionen ikke har været udbetalt under  

 ophold på institution m.v., jf. § 46, genoptages udbetalingen med virkning  

 fra udskrivningsdagen.
 § 35.  Forskud på pension efter § 14, stk. 1 og 2,  

 udbetales, hvis det skønnes sandsynligt, at ansøgeren får tilkendt pension.  

 Forskud udbetales inden for de beløb, som pensionen forventes at udgøre.  

 Forskud kan tidligst udbetales fra den 1. i måneden efter, at der er forløbet  

 3 måneder fra ansøgningstidspunktet.
 Stk. 2.  Hvis ansøgeren ikke får ret til pension eller  

 til en pension så stor som det udbetalte forskud, konteres beløbet eller det  

 overskydende beløb som hjælp uden tilbagebetalingspligt efter bistandsloven.  

 Beløbet kan dog kræves tilbagebetalt, hvis ansøgeren har givet åbenbart  

 urigtige oplysninger om sine økonomiske og personlige forhold.
§ 36.  Hvis kommunalbestyrelsen skønner, at en  

 pensionist ikke kan administrere pensionen, afgør kommunalbestyrelsen, på  

 hvilken måde pensionen skal udbetales.
Kommunalbestyrelsen kan rejse sag om,  

 at pensionisten umyndiggøres.
§ 37.  Personer, der har ret til førtidspension eller  

 invaliditetsydelse, overgår uden ansøgning fra den 1. i måneden efter det  

 fyldte 67. år til at modtage folkepension.
Personer, der ved overgangen  

 modtog bistands- eller plejetillæg, bevarer disse tillæg.
 § 38.  Socialministeren kan fastsætte nærmere regler  

 om udbetaling af pension, herunder om størrelsen af personligt tillæg.
- - - - - UDBETALINGSTIDSPUNKT Lovens § 33 og § 34 Hovedregel 147. Som hovedregel udbetales pension fra den 1. i  

 måneden efter ansøgningens indgivelse, dog tidligst fra den 1. i måneden  

 efter, at lovens betingelser er opfyldt.
Dette gælder også i forbindelse med  

 forhøjelse af en allerede tilkendt pension, se nedenfor.
 Pensionen skal udbetales forud således, at beløbet for en måned er til  

 pensionistens disposition senest den sidste bankdag før den pågældende måneds  

 påbegyndelse, se § 16 i cirkulæret.
 Førtidspension m.v.
 Pension tilkendt efter §§ 14, 16 og 18 udbetales med virkning fra den 1. i  

 måneden efter, at der er truffet afgørelse om pension, hvis betingelserne for  

 tilkendelse af pension i øvrigt er opfyldt på dette tidspunkt.
 Hvis der ikke er truffet afgørelse om pension efter, at der er forløbet 3  

 måneder fra ansøgningstidspunktet, udbetales pensionen dog med virkning fra  

 den 1. i måneden efter, at der er forløbet 3 måneder fra  

 ansøgningstidspunktet, hvis betingelserne i øvrigt er opfyldt på dette  

 tidspunkt.
Retten til pension opstår ved afgørelsen om tilkendelse af pension.  

 Pensionen udbetales med virkning for den 1. i måneden herefter.
Hvis der ikke  

 er truffet afgørelse efter 3 måneder fra ansøgningstidspunktet, udbetales  

 pensionen også med virkning fra den 1. i måneden efter afgørelsestidspunktet.  

 Udbetaling sker i så fald med tilbagevirkende kraft fra den 1. i måneden  

 efter, at der er forløbet 3 måneder fra ansøgningstidspunktet, hvis  

 betingelserne i øvrigt er opfyldt på dette tidspunkt.
Folkepension Folkepension udbetales fra den 1. i måneden efter, at der er ansøgt om  

 pension, og lovens betingelser i øvrigt er opfyldt.
Personligt tillæg Der kan ikke udbetales personligt tillæg for en periode, der ligger forud  

 for det tidspunkt, hvorfra pensionen er tilkendt.
Der kan dog fortsat, sammen  

 med udbetaling af forskud på mellemste og højeste førtidspension, udbetales  

 forskud på personligt tillæg, se pkt. 153.
Overgangsregel 148. §§ 33 og 35 i loven, som var gældende før den 1.  

 januar 1996, finder fortsat anvendelse i sager, hvori der er indgivet  

 ansøgning om pension før denne dato, og som afgøres den 1. januar 1996 eller  

 senere.
 Efter de før 1. januar 1995 gældende regler i §§ 33 og 35 udbetales  

 almindelig førtidspension efter lovens § 14, stk. 3 tidligst fra den 1. i  

 måneden efter, at der er truffet afgørelse om pension.
 Mellemste og højeste førtidspension vil efter overgangsreglerne kunne  

 udbetales fra den 1. i måneden efter, at der er ansøgt om førtidspension, og  

 at lovens betingelser er opfyldt.
Reglerne i øvrigt 149. Det er alderen på ansøgningstidspunktet, der er  

 afgørende for, om der tilkendes almindelig eller forhøjet almindelig  

 førtidspension forudsat, at lovens betingelser for tilkendelse af pension i  

 øvrigt er opfyldt på dette tidspunkt.
Såfremt de øvrige betingelser for  

 tilkendelse først er opfyldt på et senere tidspunkt, er det alderen på dette  

 tidspunkt, der er afgørende for, hvilken pension der kan tilkendes, se pkt.  

 37.
Reglen om udbetaling fra den 1. i måneden betyder, at pension som  

 hovedregel skal beregnes og udbetales for hele måneder.
Det gælder både, når  

 en person første gang bliver berettiget til pension, og ved overgang fra en  

 pensionsform til en anden.
 I forbindelse med udskrivning fra institution m.v. kan  

 pensionsudbetalingen genoptages med virkning fra udskrivningsdagen, se lovens  

 § 34 og pkt. 194.
Omregning Omregning af pensionen i løbet af året ved ændringer i pensionistens  

 økonomiske eller personlige forhold skal ske fra den 1. i måneden, efter at  

 ændringen er sket, og forvaltningen er blevet gjort opmærksom herpå, se i  

 øvrigt pkt. 163.
Disposition 150. Pensionen skal udbetales forud således, at  

 beløbet for en måned er til pensionistens disposition senest den sidste  

 bankdag før den pågældende måneds påbegyndelse.
Dispositionsdatoen skal  

 meddeles pensionisten og pengeinstituttet, se § 16 i cirkulæret.
En sådan meddelelse om dispositionsdatoen har bl.a. betydning for  

 mulighederne for at tilbageføre beløbet, hvis pensionisten dør inden den 1. i  

 den følgende måned, se nedenfor pkt. 176 og cirk. §§ 26 og 27 Udbetalingsmåde Frivillig ATP 151. Der er ikke fastsat regler for, på hvilken måde  

 pensionen skal udbetales.
Det er derfor de enkelte kommuner, der afgør, om  

 pensionen skal udbetales kontant, ved check, overførsel til konto i  

 pengeinstitut eller på anden måde.
Det forudsættes dog, at der tages størst  

 muligt hensyn til den enkelte ydelsesmodtager, ligesom det må forudsættes, at  

 borgerne stilles lige overfor de udbetalingsmåder, kommunen anvender.
INDBETALING AF ATP-BIDRAG Lovens § 33a 152. Ved lov nr. 1057 af 20. december 1995 er der  

 indført mulighed for, at personer, der modtager førtidspension efter lovens §  

 14, efter eget ønske kan indbetale ATP-bidrag.
Bidraget svarer til det  

 normale bidrag for en fuldtidsbeskæftiget lønmodtager (pr. 1. januar 1996:  

 2.682,90 kr.). Modtageren af førtidspension skal i givet fald selv betale  

 halvdelen af bidraget, mens den anden halvdel betales af kommunen.
Kommunens  

 udgift refunderes af staten.
Førtidspensionistens bidrag indeholdes månedsvis  

 ved udbetaling af førtidspension.
 Der kan ikke indbetales ATP-bidrag, hvis den månedlige førtidspension  

 udgør mindre end 1.000 kr.
 Socialministeren og Arbejdsministeren vil i løbet af 1996 fastsætte  

 nærmere regler om bidragspligt, bidragsbetaling, herunder betingelser for  

 ophør af bidragsbetaling.
Loven træder i kraft den 1. januar 1997 FORSKUD PÅ PENSION Lovens § 35 153. Der kan ikke udbetales forskud på  

 forhøjet/almindelig førtidspension og på invaliditetsydelse.
Hvornår Forskud på andre typer førtidspension kan udbetales, hvis  

 kommunalbestyrelsen skønner det sandsynligt, at ansøgeren får tilkendt  

 pension.
 Forskud kan dog tidligst udbetales fra den 1. i måneden efter, at der er  

 forløbet 3 måneder fra ansøgningstidspunktet, se lovens § 35, stk. 1.
 Lovens § 35, som den var gældende før den 1. januar 1996, finder dog  

 fortsat anvendelse i sager, hvori der er indgivet ansøgning om pension før  

 denne dato, og som afgøres den 1. januar 1996 eller senere.
Betingelser Der vil som regel kunne udbetales forskud, når kommunens indstilling til  

 nævnet lyder på tilkendelse af pension.
Selv om der endnu ikke foreligger  

 indstilling fra kommunen, kan der være grundlag for at udbetale forskud.  

 Dette må dog forudsætte, at kommunen skønner det sandsynligt, at ansøgeren  

 får tilkendt mellemste eller højeste førtidspension.
I undtagelsestilfælde  

 kan det være berettiget at afvise forskud, selv om der foreligger en positiv  

 indstilling til nævnet.
 Hvis revaliderings- og pensionsnævnet giver afslag på ansøgningen, kan der  

 normalt ikke udbetales forskud under en eventuel ankesags behandling i Den  

 Sociale Ankestyrelse, idet der ikke længere kan siges at være sandsynlighed  

 for, at pågældende får tilkendt mellemeste eller højeste pension.
 Ansøgere skal oplyses om muligheden for at få udbetalt forskud på pension,  

 se cirk. § 17.
Skat, oplysning Kommunalbestyrelsen bør henlede ansøgerens opmærksomhed på de  

 skattemæssige forhold ved henholdsvis tildeling og afslag på social pension.  

 Det vil eventuelt være hensigtsmæssigt at henvise ansøgeren til  

 skatteforvaltningen med henblik på en nærmere orientering.
Beløb Forskud skal normalt udbetales med de beløb, som ville gælde for den  

 forventede pension, beregnet efter reglerne for indtægtsregulering m.v., se  

 bekg. § 4, stk. 1.
Hvilke ydelser Forskud kan udbetales både på pension og på eventuelle tillæg, herunder  

 bistands- eller plejetillæg og personlige tillæg.
Der kan dog ikke udbetales  

 forskud på forhøjet/almindelige førtidspension og invaliditetsydelse.
Hvis  

 der på samme tid søges invaliditetsydelse og bistands- eller plejetillæg, vil  

 det ikke blot være udelukket at give forskud på invaliditetsydelse, men der  

 vil heller ikke kunne gives forskud på tillægget, se bekg. § 4, stk. 2.
Forskud på pension giver ikke ret til forskud på børnetilskud.
En eventuel  

 nødvendig hjælp til dækning af udgifter ved børns forsørgelse må derfor  

 afholdes som forskud på personligt tillæg med tilbagebetalingspligt.
Foreløbig Forskud på pension er en foreløbig pensionsudbetaling, der bliver endelig,  

 hvis forskudsmodtageren får ret til den pensionsydelse, der er udbetalt  

 forskud på.
Forskudsbeløbet afkortes i det pensionstilgodehavende, modtageren  

 har for ansøgningsperioden.
Hvis der tilkendes en pension, der svarer til det  

 udbetalte forskud, udbetales forskuddet som endelig udbetaling af pension.
Fradrag Forskud på pension er en foreløbig udbetaling af den pension, som  

 modtageren forventes at have krav på for ansøgningsperioden som helhed  

 bortset fra de første 3 måneder.
Forskuddet kan derfor uanset tidspunktet for  

 påbegyndelsen af udbetalingen af forskuddet fratrækkes i den pension eller de  

 tillæg, modtageren har krav på for ansøgningsperioden.
Forskud på højeste  

 pension udbetalt i en kortere del af ansøgningsperioden kan således  

 fratrækkes i modtagerens krav på mellemste førtidspension for hele  

 ansøgningsperioden.
Oplysning Kommunen bør oplyse ansøgeren om, at forskud er en foreløbig udbetaling,  

 og at det vil kunne forekomme, at der ved den endelige tilkendelse skal ske  

 afkortning for udbetalt forskud, hvis tilkendelsen ikke svarer til kommunens  

 indstilling.
Tilbagebetaling Den endelige tilkendelse kan dog normalt ikke bevirke, at ansøgeren skal  

 tilbagebetale allerede udbetalte beløb.
 Hvis der ikke tilkendes pension for ansøgningsperioden med et beløb, der  

 svarer til det udbetalte forskud, skal der efter bestemmelsen i lovens § 35,  

 stk. 2 kun ske tilbagebetaling, hvis modtageren har givet åbenbart urigtige  

 oplysninger om sine forhold.
Omkontering Hvis der gives afslag på pension, eller ansøger ikke får ret til en  

 pension så stor, som det udbetalte forskud, og der ikke foreligger svig hos  

 forskudsmodtageren, omkonteres forskuddet eller det for meget udbetalte  

 forskud til hjælp ydet efter bistandsloven, se lovens § 35, stk. 2.
 Lovens § 35, stk. 2 er alene en konteringsbestemmelse og ikke en  

 bestemmelse, der siger noget om, hvordan ydelsen beregnes eller beskattes.  

 Omkonteringen skal foretages uafhængigt af, om den pågældende i den periode,  

 der er udbetalt forskud på pension for, har opfyldt betingelserne for at  

 modtage kontanthjælp.
 Pensionslovgivningens bestemmelser er afgørende for, hvilke ydelser  

 modtageren har ret til, og det er skattelovgivningens bestemmelser, der er  

 afgørende for, hvorledes ydelserne behandles skattemæssigt.
Den kontanthjælpskonto, som ydelserne konteres under, har ingen betydning  

 for, om ydelserne er skattepligtig eller ej.
En ydelse, der ikke er  

 skattepligtig efter bestemmelserne i pensionsloven og skattelovgivningen,  

 bliver ikke skattepligtig, blot fordi den konteres under kontoen for  

 kontanthjælp efter bistandsloven.
 Udgifter til forskud på pension kan ikke anmeldes til statsrefusion.
 Om fyldestgørelse af krav i anledning af udbetaling af ydelser efter  

 bistandsloven og efter lov om dagpenge ved sygdom eller fødsel i  

 tilgodehavende pension henvises til pkt. 195.
Forlængelse af perioden for udbetaling af sygedagpenge Sygedagpenge 154. I følge lov om dagpenge ved sygdom eller fødsel  

 ophører udbetalingen af sygedagpenge som udgangspunkt, når der er udbetalt  

 sygedagpenge for mere end 52 uger i de foreudgående 18 kalendermåneder, og  

 der ikke er udsigt til revalidering eller tilbagevenden til arbejdsmarkedet  

 inden for en nærmere angivet periode.
Som en undtagelse herfra gælder, at sygedagpengeudbetalingen vil kunne  

 fortsætte efter varighedsbegrænsningens indtræden, indtil det tidspunkt, hvor  

 der kan udbetales førtidspension eller forskud på pension efter loven.
Hvis  

 1. instansen (kommunen/revaliderings- og pensionsnævnet) giver afslag på  

 ansøgningen om førtidspension, standses dagpengene - også selv om afgørelsen  

 ankes - medmindre betingelserne for at forlænge dagpengeudbetalingen efter de  

 andre muligheder for forlængelse er opfyldt.
 Det bemærkes, at der ikke kan ske forlængelse af sygedagpengene, hvis  

 disse kan standses efter andre bestemmelser i dagpengeloven, f.eks. §§ 5  

 eller 8.
 Denne regel trådte i kraft den 1. januar 1996 og finder anvendelse på  

 personer, der på denne dato modtog eller senere vil modtage sygedagpenge, og  

 som enten ved lovens ikrafttræden havde indgivet ansøgning om førtidspension,  

 eller ved lovens ikrafttræden ansøger herom.
Meddelelse om tjenestemandspension Cirk. § 12, stk. 2 og 3 Tjenestemandspension 155. Af hensyn til den individuelle beregning af  

 tjenestemandspensionen skal kommunalbestyrelsen give meddelelse til de  

 myndigheder, der udbetaler tjenestemandspension, om udbetaling af  

 folkepension i tilfælde, hvor pensionisten modtager tjenestemandspension  

 eller tjenestemandspensionslignende ydelse.
ADMINISTRATION AF PENSION Lovens § 36 156. Kommunalbestyrelsen kan træffe afgørelse om, på  

 hvilken måde pensionen skal udbetales, hvis kommunalbestyrelsen skønner, at  

 en pensionist ikke kan administrere pensionen, se lovens § 36.
Administrationsaftaler (uden for lovens § 36) Hvornår 157. I de tilfælde, hvor pensionisten er i stand til  

 at handle fornuftsmæssigt og selv kan foretage de nødvendige valg, men  

 alligevel af forskellige årsager ikke mener sig i stand til eller kan klare  

 de praktiske opgaver, der er forbundet med at varetage de økonomiske  

 dispositioner som fx at hæve penge, betale regninger m.v., kan pensionisten  

 indgå en aftale om at overlade disse opgaver til andre.
 I disse tilfælde er der ikke grundlag for at anvende lovens § 36.
Indhold Der kan være behov for, at pensionisten i en administrationsaftale  

 angiver, hvordan der nærmere skal handles.
Det kan fx være tilfældet, hvor  

 der er behov for at etablere nogle nærmere retningslinier for et samarbejde  

 mellem pensionisten, de pårørende, hjemmeplejen, medarbejdere i en  

 institution og/eller forvaltningen.
Der kan især være behov for en egentlig  

 aftale i situationer, hvor der måtte være forskellige opfattelser af hvilken  

 indsats, der bedst imødekommer den enkelte pensionists behov og ønsker.
I en  

 administrationsaftale kan pensionisten fx tilkendegive:
- hvem der har kompetence til at træffe de nødvendige beslutninger - hvilke beløb der skal betales - hvilke af de valgfri ydelser, pensionisten ønsker at tilmelde sig - hvilken betalingsform, der skal anvendes - hvem der skal føre regnskab og - hvordan eventuelle kontanter skal opbevares.
 Aftalen bør i overensstemmelse med pensionistens ønsker og behov udformes  

 med henblik på en praktisk tilrettelæggelse af betalingerne.
Opfølgning Det forudsættes i øvrigt, at kommunalbestyrelsen eller amtsrådet løbende  

 er opmærksom på, om den indgåede administrationsaftale i tilstrækkelig grad  

 imødekommer den enkelte pensionists behov for bistand.
Retningslinier Kommunalbestyrelsen eller amtsrådet kan udarbejde nærmere retningslinier  

 om udformningen af administrationsaftaler til brug for hjemmeplejen,  

 medarbejdere i plejehjem m.v. efter lokale ønsker og behov.
Administration af pension efter lovens § 36 Kompetence 158. Kommunalbestyrelsen kan træffe afgørelse om, på  

 hvilken måde pensionen skal udbetales, se lovens § 36. Efter almindelige  

 delegationsprincipper har kommunalbestyrelsen imidlertid mulighed for at  

 overlade sin beføjelse til at træffe afgørelse om administration til de  

 kommunale institutioner.
Derimod kan kommunalbestyrelsen ikke delegere sin  

 kompetence til de selvejende og amtskommunale institutioner.
Er der behov for  

 at træffe beslutning om administration for en beboer i en  

 selvejende/amtskommunal institution, forudsætter det derfor, at den  

 selvejende institution/amtsrådet indsender en begrundet indstilling til  

 kommunalbestyrelsen i den kommune, der udbetaler pensionen.
Indstillingen kan  

 evt. indeholde et budget over, hvad pengene skal anvendes til.
I disse  

 tilfælde vil kommunalbestyrelsen derfor fortsat være ansvarlig for  

 administrationen af pensionistens midler.
 Kommunalbestyrelsens afgørelse om administration kan indbringes for det  

 sociale ankenævn.
Hvornår Afgørelse kan træffes, hvis pensionisten ikke er umyndiggjort eller under  

 nogen anden form for værgemål, men hvor det skønnes, at pensionisten ikke er  

 i stand til at administrere pensionen efter dens formål.
Det forudsættes, at  

 der i det konkrete tilfælde ikke er behov for en værge, se pkt. 159.
Forhold til frivillig aftale En kommune er ikke afskåret fra at træffe beslutning om administration  

 efter § 36, når lovens betingelser er opfyldt, selv om der foreligger en  

 frivillig aftale med pensionisten herom, se SM P-30-95.
Varsomhed Bestemmelsen bør administreres med varsomhed, og der bør tages vidtgående  

 hensyn til den enkelte pensionists ønsker og behov.
Det er fx ikke  

 tilstrækkeligt, at pensionisten har en psykisk lidelse, hvis denne ikke giver  

 sig udslag i, at pågældende er ude af stand til at administrere sin økonomi.
Forvaltningslov Beslutning om administration er en afgørelse.
Sagsbehandlingen skal derfor  

 foregå i overensstemmelse med forvaltningslovens regler, herunder reglerne om  

 begrundelse for den trufne afgørelse.
---------------------------------------------------------------- Eksempler I praksis er bestemmelsen blevet anvendt i forbindelse med konstatering af  

 fx gentagne tilfælde af -uforsvarlig økonomi-, manglende betaling af vigtige  

 faste udgifter eller konstante ansøgninger om a-conto udbetaling.
Hvis  

 muligheden for at indgå en aftale ikke er til stede, kan bestemmelsen  

 anvendes i tilfælde, hvor pensionisten ikke magter at administrere pensionen.
----------------------------------------------------------------- Indhold Når der er truffet beslutning om, på hvilken måde pensionen skal  

 udbetales, kan den månedlige pension fx administreres således, at  

 kommunalbestyrelsen sørger for betaling af rimelige faste udgifter og  

 udbetaler et mindre beløb til pensionisten, evt. med kortere mellemrum, til  

 personlige fornødenheder.
Pensionen kan fx også indsættes på en bankkonto,  

 typisk en budgetkonto, hvorfra der via betalingsservicesystemet betales faste  

 udgifter, og hvorpå pensionisten kun kan hæve med visse begrænsninger, evt. i  

 samarbejde med pleje- eller institutionspersonale.
Egne aftaler Aftaler, som pensionisten tidligere selv har indgået med fx ægtefællen,  

 advokater, revisorer eller andre om dispositioner vedrørende den udbetalte  

 pension, skal respekteres.
Opsparing/regnskab Der bør normalt ikke tilstræbes nogen opsparing udover, hvad der følger af  

 almindelig budgetlægning, og der skal føres regnskab med pensionen.
Foranstaltninger efter anden lovgivning Hvornår 159. Der kan forekomme situationer, hvor en beslutning  

 om administration efter lovens § 36 ikke imødekommer den enkelte pensionists  

 behov.
Det kan bl.a. være tilfældet, hvis pensionisten er ude af stand til at  

 varetage sine anliggender i øvrigt.
 I følgende tilfælde vil der kunne være grundlag for i stedet at tage  

 initiativ til, at der indledes en sag om umyndiggørelse:
- hvis fx pensionisten har væsentlige indtægter m.v. ud over pensionen - hvis der skal gennemføres væsentlige retlige dispositioner, som kræver  

 pensionistens underskrift - hvis den pågældende har brug for beskyttelse mod sine egne dispositioner  

 eller udnyttelse fra omgivelserne eller - hvis der er dybere uenighed mellem de nærtstående om varetagelsen af  

 pensionistens interesser.
Kompetence Kommunalbestyrelsen kan i så fald rette henvendelse til politimesteren  

 (politidirektøren) med indstilling om at rejse sag om umyndiggørelse efter  

 myndighedslovens § 2.
Lavværge Det vil også i nogle tilfælde - i stedet for en administrationsaftale  

 eller en afgørelse efter lovens § 36 - være aktuelt at overveje at søge  

 beskikket en lavværge efter myndighedslovens § 54.
Hvis en pensionist er umyndiggjort i formueretlig henseende, er pensionen  

 udelukkende omfattet af værgens administration.
Der kan ligeledes ikke  

 træffes afgørelse efter lovens § 36 om administration af pension, hvis  

 pensionisten er under lavværgemål eller under nogen anden form for værgemål,  

 der omfatter pensionsudbetalingen.
Ny lovgivning Pr. 1. januar 1997 ophæves myndighedsloven og afløses af værgemålsloven,  

 se lov nr. 388 af 14. juni 1995.
 Som følge heraf er lovens § 36 ændret, se § 26 i lov nr. 386 af 22. maj  

 1996.
 § 36  affattes pr. 1. januar 1997 herefter således:
Ny § 36 "§ 36. Hvis kommunalbestyrelsen skønner, at en pensionist ikke kan  

 administrere pensionen, afgør kommunalbestyrelsen, på hvilken måde pensionen  

 skal udbetales.
Kommunalbestyrelsen kan anmode om, at der iværksættes  

 værgemål for pensionisten, jf. værgemålslovens § 16.".
 Ved indførelsen af værgemålslovens indføres forskellige former for  

 værgemål, hvorefter en værge udpeges til at handle og træffe beslutninger for  

 den pågældende.
 Kommunalbestyrelsen kan rejse sag om værgemål overfor statsamtet.
Grundordningen efter værgemålslovens § 5 angår som udgangspunkt både  

 økonomiske og personlige anliggender, men kan begrænses til at angå en af  

 delene, herunder bestemte økonomiske eller personlige forhold.
Den, der er  

 under værgemål efter værgemålslovens § 5, fratages ikke muligheden for også  

 selv at disponere og anses for at være myndig.
I forbindelse med et værgemål efter værgemålslovens § 5 kan domstolene  

 efter værgemålslovens § 6 træffe beslutning om fratagelse af den retlige  

 handleevne.
Den, der er frataget handleevnen, er umyndig og kan ikke selv  

 forpligte sig ved retshandler eller råde over sin formue.
 Hvis et værgemål efter værgemålslovens § 5 omfatter pensionsudbetalingen,  

 eller hvis pensionisten er under værgemål med fratagelse af den retlige  

 handleevne efter værgemålslovens § 6, kan der ikke træffes afgørelse om  

 administration af pensionen efter lov om social pension § 36.
Udbetaling af pension under institutionsophold 160. Beboere i kommunale plejehjem efter  

 bistandslovens regler, i § 105-institutioner m.v., samt § 112-institutioner,  

 får under opholdet udbetalt deres pension.
Beboere i de omtalte institutioner  

 m.v. betaler for de ydelser, som de modtager som led i  

 plejehjems-/institutionsopholdet.
Der kan endvidere henvises til  

 Socialministeriets vejledning om sociale tilbud til ældre m.fl. samt  

 Socialministeriets vejledning om bistandslovens bestemmelser om institutioner  

 m.v. til midlertidigt ophold for personer med særlige sociale vanskeligheder  

 (§ 105 vejledningen).
Evt. administrationsaftale De fleste pensionister kan - uanset den valgte boform - selv varetage  

 deres økonomi.
Har pensionisten brug for hjælp til administration af sin  

 pension, kan pensionisten indgå en aftale om administration med fx pårørende,  

 institutionspersonale eller andre (administrationsaftaler), se pkt. 157.
Det er forudsat, at personalet på de enkelte institutioner træder til i  

 det omfang, det er nødvendigt eller ønsket.
Det er endvidere forudsat, at en  

 eventuel administration af pensionen - for de beboere i plejehjem m.v., der  

 har brug for bistand til at træffe valg af serviceydelser m.v. - som  

 udgangspunkt kan foregå efter de allerede eksisterende regler i lovens § 36,  

 og at der også i de tilfælde, hvor der træffes beslutning om administration,  

 tages vidtgående hensyn til den enkelte beboers ønske.
 Reglerne i lovens § 36 vil derfor kunne finde anvendelse for alle  

 pensionister uanset boligform, i det omfang der er behov for en eventuel  

 administration af pensionen, se pkt. 157.
 Er pensionisten umyndiggjort eller under værgemål, skal pensionen altid  

 administreres af værgen.
Udbetaling af pension i udlandet Cirkulærets § 22 og bekendtgørelsens § 46 Kompetence 161. Pension kan i et vist omfang udbetales til  

 pensionister med bopæl i udlandet, se kap. 1 og pkt. 7 ff. om udbetaling  

 under midlertidigt ophold i udlandet.
 I medfør af § 62 i loven er de beføjelser, som kommunerne og  

 revaliderings-og pensionsnævnene har efter loven, overført til chefen for  

 Direktoratet for Social Sikring og Bistand, når de angår pension til personer  

 med bopæl uden for Danmark, se bekg. § 46, se endvidere pkt. 8 og 243 om  

 administration af sager om pension til personer med fast bopæl i udlandet.
Levattest Direktoratet skal med regelmæssige mellemrum forlange en attest fra  

 pensionister med bopæl i udlandet til bekræftelse af pensionistens adresse og  

 af, at pensionisten stadig er i live, se cirk. § 22.
Indtægt/formue Direktoratet skal herudover fx èn gang årligt forlange en erklæring  

 med oplysning om pensionistens indtægts- og formueforhold samt en erklæring  

 med oplysning om en eventuel ægtefælles indtægt, hvis det har betydning for  

 størrelsen af den udbetalte pension.
 Det er Direktoratet for Social Sikring og Bistand, som skal opgøre  

 indtægtsgrundlaget for en pensionist, der på grund af ophold i udlandet ikke  

 er skattepligtig her i landet.
 Med hensyn til opgørelsen af indtægtsgrundlaget i disse tilfælde henvises  

 der til bekg. §§ 20 og 21.
 ÅRLIG FASTSÆTTELSE, OMREGNING, BORTFALD,  

 TILBAGEBETALING M.V.
Lovens §§ 39-48 § 39.  Pensionen fastsættes hver 1. januar på grundlag  

 af indtægten opgjort efter §§ 27-29.
Stk. 2.  Pensionen omregnes i løbet af året, Stk. 3.  Omregning, jf. stk. 2, sker med virkning fra  

 den 1. i måneden efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 2, der medfører  

 forhøjelse af pensionen, modtages af kommunalbestyrelsen senere end  

 tidspunktet for ændringen, omregnes pensionen med tilbagevirkende kraft fra  

 tidspunktet for ændringen, dog højst for en periode på 6 måneder fra  

 tidspunktet for modtagelsen af oplysningerne, jf. 1. pkt.
 Stk. 4.  Socialministeren kan fastsætte regler, der  

 sikrer, at kommunalbestyrelsen modtager oplysninger, der har betydning for  

 den årlige fastsættelse og omregning af pensionen.
§ 40.  Pensionen udbetales ikke, når den ikke er hævet  

 i et år.
Udbetalingen genoptages efter anmodning herom.
 § 41.  Pensionisten skal oplyse kommunalbestyrelsen om  

 forandringer i forhold, der kan forventes at medføre ændringer af pensionen.
Stk. 2.  Kommunalbestyrelsen kan afkræve pensionisten  

 oplysninger til brug for beregning og udbetaling af pensionen.
Hvis  

 oplysningerne ikke modtages senest 3 måneder fra anmodningen, ophører  

 pensionsudbetalingen helt eller delvis med udgangen af den måned, hvori  

 fristen er udløbet.
Pensionsudbetalingen genoptages med virkning fra den 1. i  

 måneden, efter at oplysningerne er modtaget.
Hvis pensionisten på grund af  

 særlige omstændigheder ikke har mulighed for at fremskaffe oplysningerne  

 inden for den i 1. pkt. nævnte frist, kan fristen forlænges.
Stk. 3.  Pensionisten skal oplyse om flytning.
Ved  

 flytning til en anden kommune her i landet skal henvendelse om fortsat  

 udbetaling ske til tilflytningskommunen.
 § 42.  Hvis en pensionist har tilsidesat sin  

 oplysningspligt efter § 41 eller i øvrigt mod bedre vidende uberettiget har  

 modtaget pension, skal pensionisten eller dennes dødsbo tilbagebetale det  

 beløb, der er modtaget med urette.
§ 43.  Kommunalbestyrelsen kan undtagelsesvis træffe  

 beslutning om tilbagebetaling af personlige tillæg.
Tilbagebetaling kan  

 kræves, Stk. 2.  I de tilfælde, der er nævnt i stk. 1, nr. 1-2,  

 kan tilbagebetaling kun kræves, hvis kommunalbestyrelsen ved ydelsen af  

 personligt tillæg har gjort pensionisten bekendt med tilbagebetalingspligten.
§ 44.  Kommunalbestyrelsen skal træffe afgørelse eller  

 rejse sag om frakendelse eller overflytning til anden pension, Stk. 2.  Pensionen kan bevares i indtil 3 måneder efter  

 det tidspunkt, fra hvilket frakendelse efter stk. 1 kan ske.
 Stk. 3.  Pensionisten kan selv rejse sag om frakendelse  

 eller ændring af pension.
§ 45.  Kommunalbestyrelsen kan af offentlige  

 myndigheder og private kræve at få stillet de oplysninger til rådighed, der  

 er nødvendige ved beregning af pensionen.
Kommunalbestyrelsen kan herunder  

 indhente oplysninger om pensionistens økonomiske forhold, også i elektronisk  

 form, fra skattemyndighederne og andre offentlige myndigheder samt  

 arbejdsløshedskasser.
§ 46.  Indsættes en person til strafafsoning eller  

 andre frihedsberøvende foranstaltninger i henhold til dom, udbetales  

 pensionen, herunder bistands- og plejetillæg, indtil udgangen af den måned,  

 der følger efter måneden, hvor strafafsoning påbegyndes.
Dette gælder også  

 varetægtsfængsling.
Er der rimelig udsigt til, at den pågældende vil kunne  

 løslades inden for et tidsrum af omkring 3 måneder efter, at strafafsoningen  

 er påbegyndt, kan den pågældende dog af pensionen få udbetalt et beløb til  

 dækning af udgifter til husleje og lign.
Under varetægtsfængsling kan  

 perioden nævnt i 3. pkt. forlænges.
Efterfølges varetægtsfængslingen ikke af  

 en domfældelse, efterbetales den del af pensionen, der ikke er udbetalt under  

 varetægtsfængslingen.
 Stk. 2.  Får en person varigt ophold i en institution  

 efter § 79 eller § 112 i lov om social bistand, jf. §§ 85 og 115 a, udbetales  

 et eventuelt bistands- eller plejetillæg indtil udgangen af den måned, der  

 følger efter indflytningsmåneden.
Stk. 3.  Socialministeren kan fastsætte nærmere regler  

 om § 47.  Krav på pension kan ikke gøres til genstand for  

 udlæg eller andre former for retsforfølgning, medmindre der er forløbet tre  

 måneder fra den dag, beløbet kunne kræves udbetalt.
Aftaler om sådanne krav  

 er ugyldige.
 Stk. 2.  Krav på for meget udbetalt pension og  

 boligstøtte kan modregnes i pensionen.
 Stk. 3.  Der er udpantningsret for tilbagebetalingskrav  

 efter § 42 og § 43, stk. 1.
 § 48.  Dør den ene af de to samlevende ægtefæller, der  

 begge modtager pension, har den længstlevende ret til ægtefællernes  

 sammenlagte pensioner i 3 måneder fra udgangen af den måned, hvori dødsfaldet  

 fandt sted.
ÅRLIG FASTSÆTTELSE Lovens § 39 Seneste årsopgørelse 162. Pensionen fastsættes efter lovens § 39 som  

 hovedregel automatisk en gang om året med virkning fra den 1. januar på  

 grundlag af den seneste skattemæssige årsopgørelse.
Den årlige fastsættelse  

 pr. 1. januar 1996 sker således som udgangspunkt på grundlag af årsopgørelsen  

 for 1994. Den personlige indkomst, der indgår i indtægtsgrundlaget, reguleres  

 dog med satsreguleringsprocenterne gældende for 1994 og 1995. Se pkt. 120 og  

 126.
Forventede fremtidige indtægtsforhold Hovedreglen om, at den seneste årsopgørelse anvendes ved beregning af  

 pensionen, fraviges i tilfælde, hvor indtægtsgrundlaget er ændret i forhold  

 til den seneste årsopgørelse.
I sådanne tilfælde beregnes pensionen på  

 grundlag af de forventede fremtidige indtægtsforhold.
Førstegangsberegning Dette vil bl.a. være tilfældet første gang, folke- eller førtidspensionen  

 skal beregnes.
Ved den årlige fastsættelse den følgende og næstfølgende 1.  

 januar vil det være nødvendigt at beregne pensionen på grundlag af et aktuelt  

 fremtidigt indtægtsgrundlag, idet pensionistens tidligere indtægtsforhold  

 normalt ikke svarer til indtægtsforholdene efter overgang til pension.
 Hvis en person fx bliver pensionist den 1. juli 1996, vil indkomsten for  

 1997 først kunne anvendes som grundlag for den årlige fastsættelse af  

 pensionen for 1999. Ved de årlige fastsættelser for 1997 og 1998 må det  

 forventede fremtidige indtægtsgrundlag derfor anvendes.
Ændres indtægtsforholdene ikke ved overgang til førtids- eller  

 folkepension, skal pensionen fastsættes på baggrund af det aktuelle  

 indtægtsgrundlag opregnet til helårsbasis.
Dette vil bl.a. være tilfældet ved  

 førstegangsberegning af folkepensionen, hvor pensionisten fortsætter med at  

 arbejde, se SM P-11-94.
Overgang fra førtidspension til folkepension betragtes ikke som en  

 førstegangsberegning af pension.
Overgang fra førtids- til folkepension efter  

 lovens § 37 sker uden ansøgning og betragtes derfor som en  

 omregningssituation som nævnt i § 39, se SM P-11- 94.
OMREGNING Lovens § 39, stk. 2 og 3 Aktuel beregning af pension 163. Social pension er en aktuel ydelse, der udbetales  

 til personer, der af en eller anden grund ikke kan forsørge sig selv.
Den  

 sociale pension skal sikre pensionisten et eksistensgrundlag, som efter  

 lovgivningen er fastsat som passende.
Pensionen er således en  

 forsørgelsesydelse, der er indtægtsafhængig, og ydelsens størrelse skal  

 baseres på pensionistens økonomiske forhold - og principelt så aktuelle  

 forhold som muligt med henblik på at sikre pensionisten et eksistensgrundlag.  

 Derfor har pensionisten oplysningspligt om alle forandringer i forhold, der  

 kan medføre en ændring i pensionen.
Omregningssituationer 164. Pensionen kan derfor omregnes når som helst i  

 løbet af året, hvis indtægtsgrundlaget ændres mere end rent midlertidigt, og  

 en beregning på grundlag af den forventede fremtidige indtægt fører til en  

 ændring af pensionens størrelse.
Tilsvarende omregnes pensionen, hvis der  

 sker en ændring i pensionistens personlige forhold (giftemål, skilsmisse,  

 m.v.), som har betydning for pensionens størrelse (folkepension,  

 førtidspension, invaliditetsydelse og tillæg efter lovens kap. 2 og 11), se  

 lovens § 39, stk. 2. Ændringer i indtægtsgrundlaget, der fx alene bevirker,  

 at den personlige tillægsprocent ændres med en enkelt pct., er tilstrækkeligt  

 grundlag for, at der skal ske omregning af pensionen, se SM P-9-95.
Omregning af pension kan ske i tilfælde af indgåelse af ægteskab eller  

 registreret partnerskab og ophævelse af samliv mellem ægtefæller eller  

 registrerede parter.
Omregning skal eksempelvis i tilfælde af  

 samlivsophævelse ske, dels fordi pensionen nu fremover skal beregnes efter  

 satsen for enlige, dels fordi det efter samlivsophævelsen alene er  

 pensionistens indtægt, der skal indgå i indtægtsgrundlaget for de  

 indtægtsregulerede ydelser.
Omregning skal ske ikke blot ved separation og  

 skilsmisse samt ophævelse af registreret partnerskab, men også ved faktisk  

 samlivsophævelse.
Det er en konkret vurdering, om samlivet er ophævet.
Samlivet anses fx for  

 ophævet, hvis en af ægtefælllerne har fået ophold i en plejebolig,  

 institution m.v., medmindre opholdet anses for at blive midlertidligt.
 Opgørelse af den forventede fremtidige indtægt må tage udgangspunkt i de  

 indtægter og fradrag, der indgår i den skattemæssige indkomstopgørelse med de  

 fravigelser, der fremgår af lovens §§ 27, 28 og 29.
Ved samlivsophævelse uden separation eller skilsmisse anses samlivet i  

 skattemæsig henseende for ophævet med udgangen af det indkomstår, i hvilket  

 ophævelsen af samlivet har fundet sted, se kildeskattelovens § 4, stk. 4.  

 Efter sambeskatningens ophør sker beskatningen af en formue hos den  

 ægtefælle, til hvis bodel formuen hører.
Dette sker, indtil der eventuelt  

 træffes aftale om deling af fællesboet.
Afsættes der beløb til forsørgelse af den hjemmeboende ægtefælle eller  

 børn i henhold til bistandslovens § 85, kan beløbet fratrækkes ved  

 indkomstopgørelsen for pensionisten i plejehjem.
Forsørgelsesbeløbet  

 beskattes hos modtageren.
Pensionsberegningen sker på grundlag af den  

 forventede indtægt for hver ægtefælle opgjort efter de retningslinier, der  

 gælder for opgørelse af indtægtsgrundlaget.
Det er derfor nødvendigt allerede  

 fra dette tidspunkt at foretage en opgørelse over ægtefællernes særeje og  

 bodele, selv om sambeskatningen først ophører med udgangen af optagelsesåret.  

 På grundlag heraf beregnes forventet kapitalindkomst og forventet beregnet  

 formueafkast af den del af formuen, der er henført til den pågældende  

 pensionists bodel.
Ved opgørelsen af ægtefællernes bodele og særeje vil man  

 normalt kunne tage udgangspunkt i den fordeling af formuen, som er godkendt  

 af skattemyndighederne.
Ved beregningen af pension for den hjemmeboende  

 ægtefælle skal der som forventet indkomst medregnes indtægter af egen bodel  

 og særeje samt et eventuelt afsat forsørgelsesbeløb i henhold til  

 bistandslovens § 85.
Omregningstidspunkt 165. Pensionen omregnes som udgangspunkt med virkning  

 fra den første i måneden efter, at pensionisten har oplyst kommunen om de  

 ændrede forhold.
Pensionen omregnes dog med tilbagevirkende kraft fra den 1.  

 i måneden, efter at ændringen er sket, såfremt ændringen medfører en  

 forhøjelse af pensionen, og kommunalbestyrelsen først modtager oplysning om  

 ændringen på et senere tidspunkt.
Omregning med tilbagevirkende kraft kan ske  

 i op til 6 måneder fra det tidspunkt, hvor kommunalbestyrelsen har modtaget  

 oplysning om de ændringer, der medfører en forhøjet pensionsudbetaling, se  

 lovens § 39, stk. 3.
At pensionen ved ændrede forhold normalt kun omregnes for fremtiden  

 skyldes, at der er tale om en forsørgelsesydelse, som løbende skal kunne  

 tilpasses modtagerens aktuelle forhold.
Dette skal ses i relation til  

 pensionistens oplysningspligt, se lovens § 41 og pkt. 174.
Pensionen efterreguleres normalt ikke ved udgangen af året.
Kun hvis  

 pensionen eksempelvis viser sig at være beregnet på et fejlagtigt  

 skattegrundlag, eller der er sket andre fejl i forbindelse med beregningen  

 eller udbetalingen, kan der ske efterregulering, se pkt. 170.
Automatiske oplysninger om ændring af forskudsregistrering 166. Fra den 1. januar 1997 sker reguleringen af den  

 personlige indkomst, der indgår i indtægtsgrundlaget for beregning af social  

 pension, ved den årlige fastsættelse af pensionen efter samme regler, som  

 anvendes ved den regulering, der sker ved forskudsregistreringen efter  

 kildeskatteloven, se pkt. 120 og 126.
Lovændringen bidrager til at skabe den nødvendige sammenhæng mellem  

 forskudssystemet og pensionssystemet således, at pensionsmyndighederne kan  

 omregne sociale pensioner på grundlag af oplysninger fra skattemyndighederne  

 om ændringer af forskudsregistreringen.
Disse oplysninger vil fra den 1.  

 januar 1997 tilgå pensionsmyndighederne automatisk.
 Pensionsmyndighederne har hermed mulighed for og pligt til at reagere over  

 for pensionisten med henblik på en eventuel omregning, såfremt oplysningerne  

 om ændrede forhold giver grundlag for en ændret pensionsydelse.
 Forskudsregistrering kan i visse tilfælde ændres på pensionistens  

 anmodning uden større dokumentation for rigtigheden af oplysningerne.  

 Pensionsmyndighederne skal derfor ikke automatisk omregne pensionen alene på  

 dette grundlag, men først sikre sig hos pensionisten, at de oplysninger om  

 ændringer, der ligger til grund for ændring af forskudsregistreringen, også  

 skal anvendes til en ændret pensionsberegning.
Pensionisten fejlskønnet indtægtsforhold 167. Har pensionisten eksempelvis skønnet sin eller  

 ægtefællens indtægt for lavt, bliver pensionisten som udgangspunkt ikke  

 afkrævet den for meget udbetalte pension.
På den anden side modtager  

 pensionisten normalt heller ikke efterbetaling, hvis pensionisten har skønnet  

 sin indtægt for højt.
 Er der foretaget omregning i løbet af året, skal pensionen ved den årlige  

 fastsættelse de følgende 2 år beregnes på grundlag af det forventede  

 fremtidige indtægtsgrundlag, medmindre der er tale om en årlig  

 tilbagevendende indtægt.
Indtægtsændringer 168. Omregning i løbet af året kan blive aktuelt,  

 såfremt pensionisten eller dennes ægtefælle får indtægtsændringer af en vis  

 størrelse.
I sådanne tilfælde kan pensionen omregnes med det samme med  

 virkning fra måneden efter.
Engangsindtægter/-udgifter En del engangsindtægter bliver ikke beskattet som personlig indkomst og  

 indgår derfor ikke i pensionsberegningen.
Disse indtægter giver derfor ikke  

 anledning til omregning.
Her kan bl.a. nævnes udbetalte kapitalpensionsbeløb,  

 kapitaliserede erstatninger og arv.
Kun afkastet af disse indtægter indgår i  

 indtægtsgrundlaget som kapitalindkomst.
Reglerne om beskatning af kapitalpensioner, der ophæves i -utide-, er ved  

 lov nr. 431 af 14. juni 1995 blevet ændret således, at kapitalpensioner, hvor  

 aftale om ophævelse er indgået den 9. maj 1995 eller senere, nu alene  

 beskattes med en afgift.
Både kapitalpensioner, der ophæves i -tide- og i  

 -utide-, beskattes således nu alene med en afgift.
Disse indgår derfor ikke i  

 indtægtsgrundlaget.
Engangsindtægter som fratrædelsesgodtgørelse udbetales oftest i  

 forlængelse af en arbejdsindtægt.
Fratrædelsesgodtgørelser udbetales derfor  

 primært i forbindelse med førstegangsberegninger og giver således sjældent  

 anledning til omregning.
 Er der tale om en engangsindtægt/-udgift, kan indtægten/ udgiften henføres  

 til en 12-måneders periode, begyndende på det tidspunkt, hvor  

 indtægten/udgiften er til den pågældendes rådighed. 12- måneders perioden  

 fraviges i de tilfælde, hvor indtægten/udgiften kan henføres til en kortere  

 periode.
Løbende indtægter For så vidt angår andre indtægter foretages omregning på baggrund af den  

 månedlige indtægt opgjort til årsbasis - dvs. 12 x den månedlige indtægt.  

 Ophører indtægten derefter, omregnes der straks igen.
Omregning med tilbagevirkende kraft Lovens § 39, stk. 3 169. Da pensionen er en forsørgelsesydelse, og da  

 pensionisten principielt har pligt til at meddele kommunen alle oplysninger  

 af betydning for pensionsberegningen, er udgangspunktet, at der kun kan ske  

 omregning fra den 1. i måneden efter, at pensionisten har haft en  

 indtægtsændring, idet pensionen skal beregnes ud fra det aktuelle  

 indtægtsgrundlag.
Sker der en indtægtsændring i løbet af året, skal pensionen  

 derfor ikke efterreguleres tilbage til skatteansættelsestidspunktet, selv om  

 ændringen skattemæssigt får virkning for hele indtægtsåret.
Omregning med tilbagevirkende kraft Pensionen omregnes dog med tilbagevirkende kraft fra den 1. i måneden,  

 efter at ændringen er sket, såfremt ændringen medfører en forhøjelse af  

 pensionen, og kommunalbestyrelsen først modtager oplysning om ændringen på et  

 senere tidspunkt.
Omregning med tilbagevirkende kraft kan ske i op til 6  

 måneder forud for det tidspunkt, hvor kommunalbestyrelsen har modtaget  

 oplysning om de ændringer, der medfører en højere pension, se lovens § 39,  

 stk. 3.
Efterregulering Efterregulering 170. I tilfælde af at pensionen er beregnet på et  

 fejlagtigt skattegrundlag, eller der er sket sagsbehandlingsfejl i  

 forbindelse med beregningen eller udbetalingen, skal der ske efterregulering  

 tilbage til det tidspunkt, hvor fejlen har fået indvirkning på  

 pensionsberegningen.
Med hensyn til efterregulering, som følge af at pensionen er beregnet på  

 et fejlagtigt skattegrundlag, tænkes især på de situationer, hvor pensionen  

 er beregnet efter hovedreglen, det vil sige på grundlag af senest slutlignede  

 indkomst, og hvor denne efterfølgende ændres af skattemyndighederne.
Det vil  

 bl.a. være tilfældet, hvis et ændret indtægtsforhold, som var til stede ved  

 den årlige skatteansættelse, ved en fejl ikke er blevet medtaget ved  

 ansættelsen, eller hvis der er fejl i selve skatteansættelsen.
Afgørelser 171. Den Sociale Ankestyrelse har truffet følgende  

 afgørelser:
Den Sociale Ankestyrelse har i SM P-17-95 udtalt, at der ved skønnet over  

 indtægten ved personligt arbejde, se lovens § 39, stk. 2, skal tages  

 udgangspunkt i pensionistens oplysninger om størrelsen af den forventede  

 årlige indtægt.
Ankestyrelsen fandt herefter, at der ikke skulle omregnes  

 efter lovens § 39, idet ansøgerens samlede årlige indtægt ifølge pensionisten  

 ikke ville overstige fradragsbeløbet for tildeling af personligt tillæg.
I SM P-3-94 har Ankestyrelsen udtalt, at førtidspensionen først kunne  

 omregnes med virkning fra den 1. i måneden efter, at en ratepensionsaftale  

 var indgået.
Ankestyrelsen fandt dog, at pensionen burde efterreguleres med  

 virkning fra begyndelsen af året, da indbetalingen vedrørte hele året, og da  

 indbetalingen bevirkede en ændret skatteansættelse.
BORTFALD AF IKKE HÆVET PENSION Lovens § 40 172. Pensionen udbetales ikke, når den ikke har været  

 hævet i et år.
Pension overført til bankkonto Pension, der er overført til bankkonto, anses for hævet af pensionisten  

 den 1. i udbetalingsmåneden.
Bestemmelsen kan således kun anvendes, når  

 pensionen har været udbetalt på anden måde.
 Bestemmelsen kan især tænkes anvendt, hvor forvaltningen har måttet  

 standse pensionsudbetalingen, fordi pensionisten ikke har opfyldt sin pligt  

 til at meddele flytning, udfylde leveattest m.v.
Kommunens vejledningsforpligtelse Kommuner skal være særligt opmærksom på vejledningsforpligtelsen i  

 forbindelse med anvendelsen af lovens § 40. Anvendelsen af § 40 forudsætter,  

 at kommunen har været uden ansvar for den manglende udbetaling, og at den  

 manglende udbetaling ikke skyldes utilregnelighed hos pensionisten, se SM  

 P-15-94.
Genoptagelse af udbetaling Når der er forløbet et år, er pensionen bortfaldet for hele perioden, hvor  

 den ikke har været hævet.
Udbetalingen genoptages med virkning fra den 1. i  

 måneden, efter at pågældende har rettet henvendelse herom.
Hvis der er tale  

 om førtidspension, er det således ikke nødvendigt, at sagen forelægges  

 revaliderings- og pensionsnævnet på ny.
Forsvundne personer Hvis en pensionist er forsvundet, og der ikke foreligger dokumentation  

 for, at pågældende stadig lever, bør kommunen stille pensionsudbetalingen i  

 bero og omregne den tilbageblevne ægtefælles pension som reelt enlig.
 Hvis pensionisten ikke dukker op inden udløbet af 1 år regnet fra  

 standsningstidspunktet, vil pensionen være bortfaldet i medfør af lovens §  

 40.
 Hvis der i det konkrete tilfælde er sandsynlighed for, at pensionisten er  

 død, kan omregning udskydes til udløbet af 3- måneders perioden for  

 udbetaling af efterlevelsespension efter lovens § 48.
Forældelse 173. Krav på efterbetaling af for lidt udbetalt  

 pension er omfattet af den 5-årige forældelsesfrist i lov nr. 274 af 22.  

 december 1908. Forældelsesfristen regnes fra det tidspunkt, pensionen kunne  

 kræves betalt, se lovens § 2.
 Krav på tilbagebetaling af for meget udbetalt pension, som skyldes, at  

 pensionisten har tilsidesat sin oplysningspligt efter loven, er omfattet af  

 den 20-årige forældelsesfrist i Danske Lov 5-14-4. Hvis der undtagelsesvis er  

 krav på tilbagebetaling uden for de nævnte tilfælde (condictio indebiti),  

 forældes kravet på 5 år, medmindre modtageren har udvist svig, se 1908 lovens  

 § 1, stk. 1, nr. 6.
PENSIONISTENS OPLYSNINGSPLIGT Lovens § 41 Oplysningspligtens omfang 174. Pensionisten har pligt til at oplyse  

 kommunalbestyrelsen om alle forandringer i forhold, der kan medføre ændringer  

 af pensionen.
3 måneders frist Kommunalbestyrelsen kan pålægge pensionisten selv at fremskaffe  

 oplysninger til brug for beregning og udbetaling af pension.
Hvis de ønskede  

 oplysninger ikke er modtaget senest 3 måneder efter anmodningen, standses  

 udbetalingen af den del af pensionen, som beregnes på grundlag af de ønskede  

 oplysninger, se lovens § 41, stk. 2. Pensionsudbetalingen standses helt eller  

 delvist med udgangen af den måned, hvori fristen for afgivelse af oplysninger  

 udløber.
 Pensionsudbetalingen genoptages fra den første i måneden, efter at  

 kommunalbestyrelsen har modtaget de ønskede oplysninger.
 Pensionen bortfalder i den periode, hvori pensionsudbetalingen standses på  

 grund af de manglende oplysninger, og der skal således ikke ske efterbetaling  

 for denne periode.
Kommunalbestyrelsen kan forlænge 3 måneders fristen - eller eventuelt lade  

 fristen bortfalde - hvis pensionisten på grund af særlige omstændigheder ikke  

 har mulighed for at overholde fristen.
Forlængelse af fristen kan eksempelvis  

 ske, hvis der er stillet krav om, at oplysningerne skal dokumenteres eller  

 attesteres af en myndighed i udlandet, og dette ikke kan lade sig gøre inden  

 for den fastsatte frist.
TILBAGEBETALING AF PENSION Lovens § 42 Tilbagebetaling 175. Pension, der er bestemt til at anvendes til  

 almindelige leveomkostninger, kan lige som andre sociale ydelser som  

 hovedregel ikke kræves tilbage.
Undtagelser Der gælder visse begrænsede undtagelser fra denne hovedregel, dels efter  

 lovens § 42, dels efter almindelige retsprincipper om tilbagebetaling af  

 urigtigt udbetalte beløb.
Tilsidesat oplysningspligt Kun hvis pensionisten har tilsidesat sin oplysningspligt eller i øvrigt  

 mod bedre vidende uberettiget har modtaget pension, skal pensionisten eller  

 dennes dødsbo tilbagebetale det beløb, der er modtaget med urette, se lovens  

 § 42.
 Den ubetingede tilbagebetalingspligt omfatter efter domspraksis således -  

 også i tilfælde hvor pensionisten ikke har overholdt oplysningspligten -  

 alene ydelser, som uberettiget er modtaget mod bedre vidende.
Selv om pensionisten har tilsidesat sin oplysningspligt, er der derfor kun  

 tilbagebetalingspligt, hvis pensionisten vidste eller burde vide, at de  

 manglende oplysninger ville have betydning for retten til eller størrelsen af  

 pensionen.
Ved bedømmelse af, om pensionisten har været i god eller ond tro,  

 indgår den vejledning, kommunen har ydet.
Svigtstilfælde Bestemmelsen omfatter også de tilfælde, hvor pensionisten har udvist svig,  

 dvs. tilfælde, hvor pensionisten forsætligt har fremkaldt, vedligeholdt eller  

 udnyttet en vildfarelse hos kommunen.
 Herudover omfatter bestemmelsen tilfælde, hvor pensionisten ikke har gjort  

 sig skyldig i svig ved modtagelsen, men hvor pensionisten dog har vidst, at  

 udbetalingen beroede på en misforståelse hos kommunen.
 Almindelige retsprincipper m.m.
 Tilbagebetaling kan, udover de situationer der er omfattet af lovens § 42,  

 kræves ud fra almindelige retsprincipper og forudsætningssynspunkter.
Det er således antaget i praksis, at der kan kræves tilbagebetaling, når  

 en fejlagtig udbetaling er sket under sådanne omstændigheder, at  

 udbetalingsfejlen har været uundgåelig for kommunen, og fejlen skyldes  

 forhold, som pensionisten er nærmest til at holde rede på, selv om  

 pensionisten i det konkrete tilfælde ikke selv har haft mulighed for at være  

 opmærksom på fejlen ved modtagelsen af beløbet.
Som eksempel herpå kan nævnes  

 "dobbeltforsørgelsessituationen".
Dobbeltforsørgelse Ved dobbeltforsørgelse forstås, at to ydelser dækker samme  

 forsørgelsesbehov og samme tidsrum, og at den ene ydelse ville  

 udelukke/nedsætte den anden, såfremt de var kommet til udbetaling samtidig.  

 Tilbagebetalingskravet indskrænkes efter praksis til det beløb, der er  

 dækning for i den senest tilkendte ydelse.
Med hensyn til modregning for  

 dagpenge i pensionen, se pkt. 195.
Ægtefælle i ond tro Spørgsmålet om tilbagebetaling har været aktuelt i tilfælde, hvor  

 pensionisten selv har været i god tro, og hvor det er ægtefællens forhold,  

 der er årsag til, at der er udbetalt pension med urette.
 Der kan i sådanne tilfælde gøres krav gældende mod den ægtefælle, der var  

 i ond tro, ud fra dansk rets almindelige erstatningsregler.
 Efter domspraksis kan der, i modsætning til hvad der tidligere har været  

 antaget i sådanne tilfælde, ikke gøres krav gældende mod den ægtefælle, der  

 har været i god tro.
STANDSNING AF PENSIONSUDBETALING VED PENSIONISTENS DØD Cirk. §§ 26-27 Tilbageførsel af pensionsbeløb fra afdødes konto 176. Retten til pension ophører med udgangen af den  

 måned, hvori pensionisten dør, medmindre ægtefællen også modtager pension.  

 Hvis dødsfaldet indtræffer i slutningen af en måned, på et tidspunkt hvor  

 næste måneds pension er udbetalt eller bogført på pensionistens konto i et  

 pengeinstitut, skal beløbet søges tilbagebetalt, se cirk. § 27.
 Hvis pensionisten er død inden dispositionsdagen for den følgende måneds  

 pension, skal kommunen tilbageføre beløbet, hvis både tilbagekaldelsen og den  

 faktiske tilbageførsel kan ske inden dispositionsdagen.
 Det bemærkes, at kommunen ikke i andre tilfælde kan bede pengeinstituttet  

 om at tilbageføre beløb fra den afdøde pensionists konto.
Hvis pensionisten selv eller en af de efterladte har hævet beløbet inden  

 dispositionsdagen, kan kommunen således ikke få beløbet tilbageført fra  

 pengeinstituttet.
Kommunen skal i disse tilfælde anmelde kravet i dødsboet.  

 Ofte udlægges boet i henhold til skiftelovens § 10 til dækning af  

 begravelsesudgifter.
Den, der har fået boet udlagt, hæfter ikke for afdødes  

 gæld.
 Kommunalbestyrelsen kan opgive krav på tilbagebetaling af pensionsbeløbet,  

 hvis beløbet må anses for uerholdeligt eller de økonomiske eller  

 administrative omkostninger ved at gennemføre kravet står i misforhold til  

 kravets størrelse, se cirk. § 27, stk. 4.
TILBAGEBETALING AF PERSONLIGE TILLÆG Lovens § 43 177. Kommunalbestyrelsen kan undtagelsesvis træffe  

 beslutning om tilbagebetaling af personlige tillæg.
 Tilbagebetaling kan kræves:
Uforsvarlig økonomi Forudsat forbedring af pensionistens økonomiske forhold Tilbagebetaling i forbindelse med uforsvarlig økonomi eller forudset  

 forbedring af den økonomiske situation kan kun kræves, hvis  

 kommunalbestyrelsen ved ydelsen af personligt tillæg har gjort pensionisten  

 bekendt med tilbagebetalingspligten.
Beløb der dækker samme tidsrum og formål ÆNDRING AF TILKENDT PENSION Lovens § 44 og bekg. §§ 17 og 18 178. Når en pension er tilkendt, kan der senere opstå  

 spørgsmål om ændring.
Der kan være tale om forhøjelse, nedsættelse eller  

 frakendelse.
 Spørgsmålet om ændring eller frakendelse kan rejses af kommunalbestyrelsen  

 eller af pensionisten selv.
Beslutning om genoptagelse Genoptagelse 179. Kommunalbestyrelsen skal holde sig underrettet om  

 pensionistens forhold.
Kommunalbestyrelsen skal bl.a. påse, om der fortsat er  

 ret til den tilkendte pension, eller om der er sket ændringer, der begrunder  

 en forhøjelse eller nedsættelse af pensionen.
Hvis det er tilfældet, skal  

 kommunalbestyrelsen træffe afgørelse om ændring af pensionen eller forelægge  

 spørgsmålet om ændring for revaliderings- og pensionsnævnet.
Kommunalbestyrelsen skal være opmærksom på de tidsfrister, der har  

 betydning for pensionsniveauet.
Det gælder fx 60 års grænsen, der bl.a. har  

 betydning for udbetaling af førtidsbeløb og tilkendelse af højeste  

 førtidspension.
Behovsbestemt pension, § 14, stk. 3, nr. 2 Hvis førtidspension efter lovens § 14, stk. 3, nr. 2, er tilkendt før det  

 fyldte 50. år, skal kommunalbestyrelsen genoptage pensionssagen ved udløbet  

 af en periode på 5 år efter det tidspunkt, hvorfra pensionen ydes eller, hvis  

 pensionisten forinden fylder 50 år, da på dette tidspunkt, se bekg. § 17.
Ved genoptagelsen skal det undersøges, om pensionistens mulighed for  

 erhvervsmæssig placering er forbedret.
Hvis kommunalbestyrelsen når til det  

 resultat, at muligheden for erhvervsmæssig placering fortsat er lige  

 udsigtsløs, består pensionsretten efter den oprindelige afgørelse for en ny 5  

 årsperiode.
 Hvis undersøgelsen viser, at pensionistens mulighed for erhvervsmæssig  

 placering er forbedret, eller spørgsmålet er tvivlsomt, tager  

 kommunalbestyrelsen stilling til, om der er grundlag for at ændre pensionen.
 Når pensionisten fylder 50 år, skal kommunalbestyrelsen træffe afgørelse  

 om, hvorvidt pensionisten har ret til førtidspension uden tidsbegrænsning  

 efter bekg. § 17, se bekg. § 18.
Kontrol 180. Kommunalbestyrelsen eller revaliderings- og  

 pensionsnævnet kan i sin afgørelse beslutte, at en sag skal tages op til  

 kontrol på et senere tidspunkt, der fastsættes af kommunalbestyrelsen eller  

 revaliderings- og pensionsnævnet, se lovens § 59, stk. 2, og lovens § 59,  

 stk. 1, nr. 4.
 Det gælder uanset den automatiske genoptagelse efter 5 år ved pension  

 efter lovens § 14, stk. 3, nr. 2.
 Afgørelse om kontrol forekommer især, når der er tale om pension til meget  

 unge eller i tilfælde, hvor diagnosen kan være tvivlsom, og ved visse  

 sygdomme, der erfaringsmæssigt har et uforudsigeligt forløb.
 Beslutning om kontrol skal meddeles ansøgeren i forbindelse med  

 afgørelsen, medmindre der efter et konkret skøn er særlige hensyn til  

 ansøgeren, der taler imod det, som fx ansøgerens psykiske situation.
 Pensionisten har selv mulighed for at rejse spørgsmål om ændring eller  

 frakendelse af en allerede tilkendt pension, se lovens § 44, stk. 3.
Nedsættelse eller frakendelse af pensionen kan kun finde sted, hvis  

 betingelserne herfor er tilstede, se lovens § 44, stk. 1. Det kan have  

 betydning for pensionistens rettigheder efter anden lovgivning, at pensionen  

 frakendes.
Det afgøres ikke efter pensionsloven, hvorvidt den pågældende  

 efter anden lovgivning sidestilles med pensionister.
Ændring eller bortfald Over 60 årige 181. Efter lovens § 14, stk. 6, kan pensionen efter  

 pensionistens fyldte 60. år ikke frakendes eller nedsættes til lavere  

 pension, medmindre pensionisten samtykker.
Reglen er begrundet i et hensyn til pensionisten.
Der bør efter det 60. år  

 være ro om pensionsspørgsmålet, således at der kun sker de ændringer i  

 pensionen, der følger af indtægtsreguleringen.
 Reglen afskærer ikke pensionisten fra selv at rejse sag om frakendelse, se  

 pkt. 178.
Invaliditetsydelse kan dog uden pensionistens samtykke frakendes og  

 ændres, indtil pågældende fylder 67 år.
Bistands- eller plejetillæg kan også  

 ændres eller frakendes efter det 60. år uden pensionistens samtykke.
Der  

 gælder ingen øvre aldersgrænse for frakendelse eller ændring af bistands-  

 eller plejetillæg, se SM P-3-93.
Helbredsbetinget pension 182. Pension efter § 14, stk. 1 og 2, samt stk. 3, nr.  

 1 og 2 skal frakendes, eller der skal ske overflytning til anden  

 pensionsform, herunder invaliditetsydelse, hvis der er sket en væsentlig  

 varig forbedring eller forringelse af erhvervsevnen som følge af en ændring i  

 den fysiske eller psykiske invaliditet.
 Ved bedømmelse af om der er sket en ændring i invaliditeten, anvendes de  

 oplysninger, der har ligget til grund ved afgørelsen af den tidligere sag.  

 Hvis disse ikke kan fremskaffes, hvilket fx vil være tilfældet, hvis sagen er  

 afgjort af Invalideforsikringsretten, må sagen behandles som en førstegangs  

 ansøgning.
 Frakendelse eller overflytning skal ligeledes ske, hvis en pensionist med  

 uændret invaliditet har en arbejdsindtægt, der vedvarende overstiger et beløb  

 svarende til det dobbelte af grundbeløbet for en enlig, se § 44, stk. 1, nr.  

 2. Det dobbelte grundbeløb udgør pr. 1. januar 1996 91.152 kr. årligt.  

 Pensionen skal i almindelighed frakendes, uanset hvilken pensionsform den  

 pågældende har fået tilkendt.
 Retten til pension efter lovens § 14, stk. 1, 2 og 3, nr. 1, bevares  

 således, så længe den fysiske og psykiske invaliditet er uændret, og den  

 personlige arbejdsindtægt ikke overstiger det dobbelte grundbeløb for en  

 enlig.
Den frakendelsesregel, der er nævnt ovenfor, må dog ses i sammenhæng med  

 reglen i lovens § 15, stk. 2. Det kan betyde, at pensionen bevares, selvom  

 indtægten overstiger det dobbelte grundbeløb.
Det er fx tilfældet, hvis en  

 pensionist med pension efter § 14, stk. 3, nr. 1, ikke tjener over halvdelen  

 af det, der er normalt inden for hans fagområde, eller en pensionist med  

 pension efter § 14, stk. 2, nr. 1, ikke tjener over en tredjedel af det  

 normale inden for hans fagområde.
Behovsbestemt pension, § 14, stk. 3, nr. 2 Pension efter lovens § 14, stk. 3, nr. 2, skal endvidere frakendes, hvis  

 der indtræder en varig forbedring af forsørgelsesgrundlaget, således at  

 ansøgerens og en eventuel ægtefælles samlede forsørgelsesgrundlag overstiger  

 udelukkelsesgrænsen, se pkt. 67.
For pensionister, der modtager pension efter lovens § 14, stk. 3, nr. 2,  

 gælder således principielt 2 økonomiske grænser.
Hvis det forudsættes, at  

 vurderingen af erhvervsevnen er uændret, kan en gift pensionist således  

 bevare sin pension, når hans egen arbejdsindtægt ligger under det dobbelte  

 grundbeløb samtidig med, at ægteparrets samlede indtægter varigt ikke  

 overstiger det beløb, der årligt højst kan udbetales i dagpenge efter lov om  

 dagpenge ved sygdom eller fødsel, pr. 1. januar 1996 ca. 136.000 kr. årligt.
Behovsbestemt pension, § 14, stk. 3, nr. 3 183. Pension efter lovens § 14, stk. 3, nr. 3  

 frakendes, hvis der indtræder en væsentlig og varig forbedring af  

 pensionistens forsørgelsesmuligheder, således at betingelsen for tilkendelse  

 ikke længere er opfyldt.
Frakendelse på grund af forbedret  

 forsørgelsessituation kommer på tale, når ansøgerens og en eventuel  

 ægtefælles samlede indtægter vedvarende overstiger udelukkelsesgrænsen, der  

 er nævnt i pkt. 67.
 Frakendelsesbestemmelsen i § 44 er derimod uanvendelig på pension, som  

 udbetales efter bestemmelsen i § 3, stk. 2, i lov nr. 248 af 8. juni 1983 om  

 ændring af lov om invalidepension m.v. og ophævelse af enkepension m.v., idet  

 pensionsretten for personkredsen, der modtager pension efter denne  

 bestemmelse, ikke har beroet på, at indtægten lå under udelukkelsesgrænsen.
Bistands- eller plejetillæg, invaliditetsydelse 184. Bistandstillæg, plejetillæg og invaliditetsydelse  

 kan frakendes, hvis betingelserne for disse ydelser ikke længere er opfyldt,  

 se lovens § 44, stk. 1, nr. 3.
Bistands- eller plejetillæg kan frakendes, hvis der er en klar bedring af  

 den tilstand, som i sin tid bevirkede, at tillægget blev givet.
Frakendelse  

 kan også komme på tale, hvis funktionsniveauet er bedret betydeligt, uanset  

 at den invaliditet, der begrundede tillægget, er uændret.
Endelig kan  

 frakendelse ske, hvis behovet for bistand eller pleje ikke længere er til  

 stede, fx fordi behovet bliver dækket ved omfattende hjælp efter anden  

 lovgivning, fx hjemmehjælp, institutionsophold o.lign.
Der henvises til pkt.  

 190 vedr. administrativ inddragelse af bistands- eller plejetillæg på visse  

 typer af institutioner.
 Invaliditetsydelse kan dog ikke frakendes på grund af lang tids  

 tilvænning, der bevirker, at modtageren ikke længere gør en indsats ud over  

 det sædvanlige, som det var forudsat ved tilkendelsen.
Tidspunkt 185. Hvis kommunalbestyrelsen eller revaliderings- og  

 pensionsnævnet træffer afgørelse om, at pensionen skal ændres eller  

 bortfalde, fastsættes det samtidig, fra hvilket tidspunkt dette skal ske.
 Ved frakendelse kan det besluttes, at pensionen bevares i 3 måneder fra  

 afgørelsestidspunktet, se lovens § 59, stk. 1, nr. 5 og § 59, stk. 2.
Hvilende pension 186. Revaliderings- og pensionsnævnet kan bestemme, at  

 retten til pension efter §14, stk. 1 og 2, skal være hvilende.  

 Kommunalbestyrelsen kan bestemme, at retten til pension efter § 14, stk. 3,  

 nr. 1 og 2, skal være hvilende, se lovens § 59, stk. 4.
 Pension efter § 14, stk. 3, nr. 3, kan ikke gøres hvilende.
Kommunen og nævnet skal beslutte inden for hvilket tidsrum, pensionen skal  

 være hvilende.
Dette tidsrum kan dog højst fastsættes til 3 år.
At pensionen gøres hvilende vil sige, at pensionsudbetalingen ophører, men  

 at der er adgang til at få pensionsudbetalingen genoptaget i hvileperioden  

 alene ved henvendelse til kommunen.
Det kan fx ske, hvis det viser sig, at  

 forudsætningerne om erhvervsindtægtens størrelse ikke holder.
Der skal ikke  

 søges om og tilkendes pension påny.
Reglen er en beskyttelsesforanstaltning, og dens formål er at støtte  

 pensionistens forsøg på at gå i arbejde.
Ved ordningen skabes der tryghed  

 for, at der er et stabilt forsørgelsesgrundlag at falde tilbage på, hvis  

 bestræbelserne mislykkes.
Bestemmelsen om hvilende pension anvendes, når den pågældende har  

 erhvervsindtægt, eller et forestående arbejdsforsøg kan antages at føre til  

 en sådan indtægt.
Der skal være tale om erhvervsindtægter, der er så store,  

 at pensionen ikke kan bevares, selv om der fortsat er lægeligt grundlag for  

 pensionen.
 Baggrunden kan også være, at det anses for tvivlsomt, om den pågældende  

 efter sin helbredstilstand at dømme vil være i stand til varigt at have en  

 erhvervsindtægt af en sådan størrelse, at pensionen må frakendes.
Revalidering For pensionister, der får mulighed for revalidering, kan pensionen gøres  

 hvilende under revalideringsforsøget.
Hvilende pension er normalt en  

 forudsætning i de tilfælde, hvor der iværksættes revalidering på det  

 almindelige arbejdsmarked med løntilskud efter bistandslovens § 43, stk. 8.
I andre tilfælde kan man lade pensionsretten bestå selv under mere  

 langvarige revalideringsforanstaltninger.
Dette kan fx tænkes i situationer,  

 hvor helbredsforholdene og måske især prognosen vil gøre, at det må anses for  

 usandsynligt, at pågældende vil blive i stand til varigt at opnå en  

 erhvervsindtægt af en sådan størrelse, at pensionen kan frakendes.
Når  

 revalidenden således har førtidspension som forsørgelsesgrundlag, kan der  

 særskilt ydes hjælp til de særlige udgifter, der følger af uddannelsen eller  

 handicappet, se bistandslovens § 43, stk. 7.
Revalideringsydelse efter bistandslovens § 43, stk. 2, kan ikke udbetales  

 samtidig med førtidspension.
Hvis den pågældende overgår til  

 revalideringsydelsen, forudsættes det derfor, at pensionen gøres hvilende.
Invaliditetsydelse Når omstændighederne taler for det, kan der tilkendes invaliditetsydelse i  

 den periode, hvor pensionen er gjort hvilende, se pkt. 84 og 85.
Hvileperiodens udløb Pensionsudbetalingen kan som nævnt genoptages af kommunen, hvis pågældende  

 henvender sig, inden hvileperioden er udløbet.
Samtidig med genoptagelsen af  

 pensionsudbetalingen skal kommunen give meddelelse herom til revaliderings-  

 og pensionsnævnet.
 Hvis pågældende ikke har henvendt sig inden udløbet af hvileperioden, skal  

 der tages stilling til, om pensionsretten skal frakendes.
 Ved henvendelse efter udløbet af hvileperioden kan kommunen ikke genoptage  

 pensionsudbetalingen, men den pågældende kan søge om pension påny.
 Efter det fyldte 60. år kan pensionen kun frakendes eller gøres hvilende  

 med pensionistens samtykke, se lovens § 14, stk. 6. En hvileperiode bør  

 derfor ikke strække sig ud over 60 års alderen, medmindre kommunen eller  

 nævnet føler sig sikker på pågældendes fortsatte ret til den tilkendte  

 pension.
INDHENTELSE AF OPLYSNINGER Lovens § 45 Indhentelse af oplysninger 187. Kommunalbestyrelsen kan kræve at få stillet de  

 oplysninger til rådighed, der er nødvendige ved beregning af pensionen, se  

 lovens § 45. Oplysningerne kan kræves både af offentlige myndigheder og af  

 private.
Kommunalbestyrelsen kan herunder fra skattemyndigheder, andre  

 offentlige myndigheder og arbejdsløshedskasser indhente oplysninger om  

 pensionistens økonomiske forhold.
Dette kan også ske i elektronisk form.
 Kommunen skal informere om den elektroniske kontrol ved en persons første  

 henvendelse til kommunen.
INDDRAGELSE AF PENSION Lovens § 46 og bekg. §§ 8-14 Strafafsoning eller andre frihedsberøvende foranstaltninger i henhold til dom Lovens § 46, stk. 1 Strafafsoning 188. Pension, herunder forskud på pension, inddrages  

 med udgangen af måneden efter den måned, pensionisten er blevet omfattet af  

 en foranstaltning, der er nævnt i lovens § 46, stk. 1.
Bestemmelsen omfatter også varetægtsfængsling.
Det betyder, at pensionen  

 udbetales indtil udgangen af den måned, der følger efter måneden, hvor en  

 pensionist varetægtsfængsles.
Hvis varetægtsfængslingen ikke efterfølges af  

 en domfældelse, efterbetales den del af pensionen, der ikke er udbetalt under  

 varetægtsfængslingen.
Den 1. januar 1994 blev tidspunktet for, hvornår den faktiske inddragelse  

 af pension sker under varetægtsfængsling, ændret.
Pensionister, der er  

 varetægtsfængslet før 1. januar 1994, har fået udbetalt pensionen indtil  

 udgangen af januar 1994. Pension, der er udbetalt under varetægtsfængsling  

 før 1. januar 1994, kan kræves tilbagebetalt efter de regler, der var  

 gældende indtil 1. januar 1994, se § 4, stk. 3, i lov nr. 1132 af 22.  

 december 1993.
Hvis der er rimelig udsigt til, at pensionisten vil kunne løslades inden  

 for et tidsrum af omkring 3 måneder efter, at strafafsoningen er påbegyndt,  

 kan pensionisten af sin pension få udbetalt et beløb til dækning af udgifter  

 til husleje o.lign.
I bekg. § 10 er det beskrevet til hvilke formål, beløbet  

 kan ydes.
Det nævnte beløb afholdes af pensionen og kan derfor ikke overstige  

 denne, men der kan eventuelt udbetales hjælp i form af personligt tillæg til  

 pågældende, hvis der er et særligt behov herfor.
 Den omstændighed, at pensionisten klager til Den Særlige Klageret,  

 medfører ikke, at den periode, hvori der kan udbetales et beløb til dækning  

 af udgifter til husleje o.lign, kan forlænges, se SM P-6-96.
Kommunalbestyrelsen kan under pensionistens varetægtsfængsling efter en  

 konkret vurdering beslutte at udvide den periode, hvori der kan udbetales et  

 beløb til dækning af husleje o.lign.
Det er ved indførelsen af bestemmelsen  

 forudsat, at varetægtsfængslede pensionister ikke bliver ringere stillet end  

 varetægtsfængslede kontanthjælpsmodtagere, og at boligen som altovervejende  

 hovedregel bevares for varetægtsfængslede pensionister, indtil der er faldet  

 dom i sagen.
Herefter må det så vurderes, om der er udsigt til, at  

 pensionisten løslades inden for et tidsrum af omkring 3 måneder, se lovens §  

 46, stk. 1, 3. pkt.
Der er aktivitetspligt under strafafsoning i fængsler eller arresthuse.  

 Pensionister, der afsoner i fængsler eller arresthuse, får således udbetalt  

 arbejdspenge samt ydelser til selvforvaltning og selvforplejning, se  

 Justitsministeriets cirk. af 28. september 1992 om arbejdstid og arbejdspenge  

 samt ydelser til kost og selvforvaltning.
Ved sygdom ydes der dagpenge efter  

 Justitsministeriets cirk. af 26. juni 1973, som senest ændret den 15. marts  

 1995, om dagpenge til indsatte.
 Der påhviler vedkommende fængselsmyndighed m.v. samme underretningspligt,  

 som er gældende for institutioner efter bistandslovens § 112, stk. 1, se  

 Justitsministeriets cirkulæreskrivelse af 19. august 1994.
Andre frihedsberøvende foranstaltninger 189. Ved dom til anbringelse på psykiatrisk  

 specialsygehus eller dom til anbringelse i institutioner efter bistandsloven  

 inddrages pensionen fra udgangen af måneden, der følger efter  

 anbringelsesmåneden, hvis pensionen ikke allerede er inddraget på tidspunktet  

 for anbringelse på grund af forudgående varetægtsfængsling, se lovens § 46,  

 stk. 1, 2. pkt. og bekg. § 12.
 Bestemmelsen i lovens § 46, stk. 1, omfatter ikke dom til behandling på  

 hospital for sindslidende.
 Hvis en pensionist er idømt fængselsstraf, men pågældende midlertidigt er  

 anbragt på hospital, betragtes opholdet som strafafsoning og kan ikke  

 sidestilles med en behandlingsdom, se SM P-6-96.
 Ved anbringelse i varetægtssurrogat eller som led i en mentalundersøgelse  

 af en sigtet på den pågældende type institution finder lovens § 46, stk. 1,  

 ikke anvendelse.
 Når pensionen er inddraget ved dom til anbringelse i institution under  

 sygehusvæsenet, vil der kunne udbetales et beløb til personlige fornødenheder  

 efter § 5 a, stk. 1, i lov om sygehusvæsenet.
 Når pensionen er inddraget ved dom til anbringelse i institution efter  

 bistandsloven, udbetales et beløb svarende til det beløb, der kan udbetales  

 til personlige fornødenheder i medfør af bistandslovens § 110, se  

 Socialministeriets bekendtgørelse nr. 1186 af 23. december 1993, som ændret  

 ved Socialministeriets bekendtgørelse nr. 1056 af 14. december 1994. Dette  

 beløb reguleres en gang årligt med satsreguleringsprocenten og offentliggøres  

 i Socialministeriets cirkulære om årlig regulering af visse sociale ydelser,  

 fradragsbeløb, takster m.v.
 En pensionist har ret til udbetaling af pensionen fra det tidspunkt, hvor  

 pågældende flytter til en institution under den frie kriminalforsorg, idet  

 den pågældende fra dette tidspunkt betragtes som beboer og ikke som indsat,  

 se SM P-6-96.
 Der henvises i øvrigt til gennemgangen af de generelle regler for  

 pensionsinddragelse i pkt. 194.
Bistands- eller plejetillæg til personer i institutioner efter bistandslovens § 79 (nu § 81) eller § 112 Lovens § 46, stk. 2 Bistands- eller plejetillæg 190. Bistands- eller plejetillæg udbetales ikke til  

 beboere med varigt ophold i plejehjem, særlige plejehjem eller institutioner  

 for fysisk eller psykisk handicappede.
Tillæggene udbetales indtil udgangen  

 af den måned, der følger efter indflytningsmåneden.
Baggrunden for dette er,  

 at institutionerne dækker det særlige behov for personlig assistance, som  

 bistands- eller plejetillæg forudsættes at skulle bidrage til at dække.
 Plejehjem og beskyttede boliger blev tidligere drevet efter bistandslovens  

 § 79, men drives i dag efter bistandslovens § 81. Denne ændring har ikke  

 betydning for udbetaling af bistands- eller plejetillæg.
Inddragelse af pension i institutioner efter bistandsloven Lovens § 46, stk. 3 og bekg. § 13 191. Socialministeren kan fastsætte nærmere regler om  

 udbetaling af pension, herunder bistands- eller plejetillæg, til personer,  

 der er anbragt i pleje i private hjem eller har ophold i et bofællesskab  

 efter bistandslovens § 68. Denne hjemmel er ikke udnyttet.
Institutioner efter bistandslovens § 96 192. Pensionen inddrages med udgangen af måneden efter  

 den måned, en pensionist har fået ophold i en døgninstitution for børn og  

 unge efter bistandslovens § 96, se bekg. § 13.
Pågældende kan beholde et beløb til dækning af udgifter til husleje og  

 lignende, hvis der er rimelig udsigt til, at pågældende vil kunne udskrives  

 inden for et tidsrum af omkring 3 måneder efter optagelsen.
Beløbet afholdes  

 af pensionen og kan derfor ikke overstige denne, men der kan eventuelt  

 udbetales yderligere hjælp i form af personligt tillæg til de pågældende,  

 hvis der er et særligt behov herfor, og betingelserne for at yde personligt  

 tillæg er opfyldt.
 Ved ophold i private institutioner efter bistandslovens § 96, stk. 4, skal  

 pensionen udbetales.
Institutioner efter bistandslovens §§ 79 og 112 193. Ved lov nr. 1132 af 22. december 1993 (udbetaling  

 af pension til beboere på plejehjem m.v.) blev reglerne om inddragelse af  

 pension i institutioner efter bistandslovens §§ 79 og 112 ophævet.  

 Pensionister skal således have udbetalt deres pension ved ophold på de  

 pågældende institutioner.
Pensionisterne skal herefter betale for de ydelser,  

 de modtager på institutionen (boligbetaling, el, varme, kost m.v.).
 For så vidt angår ophold på plejehjem efter bistandslovens § 79 henvises  

 der til reglerne i bistandslovens § 85 samt Socialministeriets bekg. nr. 964  

 af 30. november 1994. Der henvises til Socialministeriets vejledning om  

 sociale tilbud til ældre m.fl.
 For så vidt angår ophold i institutioner efter bistandslovens § 112  

 henvises der til reglerne i bistandslovens § 115 a samt Socialministeriets  

 bekg. nr. 1186 af 23. december 1993, som senest ændret ved Socialministeriets  

 bekg. nr. 1056 af 14. december 1994. Der henvises endvidere til  

 Socialministeriets vejledning nr. 274 af 24. august 1994 om betalingsregler i  

 institutioner efter bistandslovens § 112, stk. 1 og 2.
Generelle regler vedrørende pension under institutionsophold m.v., hvor pensionen er inddraget Bekg. kap. 3 194. Der er i bekg. kapitel 3 fastsat nærmere regler  

 for, hvorledes der skal forholdes, når en pensionist har fået inddraget  

 pensionen efter lovens § 46.
Der kan ansøges om og tilkendes pension under ophold i de institutioner  

 m.v., der er omfattet af lovens § 46, se bekg. § 8. Det kan i visse tilfælde  

 have betydning for den pågældendes ret til at få dækket særlige udgifter med  

 et personligt tillæg, at der er tilkendt pension.
Ligeledes kan det være af  

 betydning, at pensionen i givet fald kan udbetales fra den dag, hvor den  

 pågældende tager ophold i eget hjem el.lign.
Der bør ikke ansøges om  

 bistands- eller plejetillæg, medmindre dette sker med henblik på en forventet  

 udflytning fra institutionen.
 Hvis der tilkendes pension under opholdet, kan pensionen ikke udbetales  

 for opholdsperioder, der ligger ud over de opholdsperioder, der er nævnt i  

 lovens § 46. Ved opholdsperioder forstås perioder såvel med som uden pension.  

 Pension, der er søgt under opholdet, skal derfor normalt inddrages fra  

 tilkendelsestidspunktet.
Hvilke bestanddele inddrages Hvis pension er inddraget, gælder dette for alle de bestanddele, hvormed  

 pensionen udbetales, herunder invaliditetsydelse, se bekg. § 9, stk. 1.
Pensioniststatus Selv om pensionen er inddraget, bevarer den pågældende sin status som  

 pensionist, se bekg. § 9, stk. 1, 2. pkt.
Det betyder, at der ikke på ny skal  

 ansøges om pension, når betingelserne for nedsættelse eller inddragelse ikke  

 længere er til stede, og at der i særlige tilfælde kan udbetales personligt  

 tillæg til den pågældende.
Omregning Er den pågældende gift med en pensionist, omregnes begge pensioner som til  

 enlige pensionister.
Omregningen sker med virkning fra det tidspunkt, hvor  

 pensionen inddrages, se bekg. § 9, stk. 3.
 Udskrivning fra institutioner m.v.
Udskrives den pågældende til eget hjem, ophold hos pårørende eller  

 lignende, genoptages pensionsudbetalingen fra udskrivningsdagen, se lovens §  

 34, og der foretages i givet fald omregning af pensionen til satsen for  

 samgifte.
Sker udskrivning alene med henblik på kortvarigt ophold uden for  

 institutionen og senere tilbagevenden til institutionen, genoptages  

 pensionsudbetalingen dog ikke, se bekg. § 11. Det kan fx være tilfældet, hvor  

 der er tale om ferieophold, indlæggelse på sygehus til behandling, ophold hos  

 pårørende i forbindelse med højtider eller lignende.
Ved fornyet ophold  

 gælder samme regler, som ved første optagelse, se bekg. § 11, stk. 2.
Flytning mellem institutioner Ved flytning mellem institutioner, hvor pensionen bliver inddraget, med  

 henblik på mere varigt ophold i tilflytningsinstitutionen udbetales en  

 inddraget pension ikke påny.
Ligeledes udbetales en pension, der endnu ikke  

 er inddraget, kun til det tidligste tidspunkt, der gælder for ophold i en af  

 de to institutioner, se bekg. § 12.
Det forudsættes, at kommunen i nødvendigt omfang samarbejder med den  

 pågældende institution i sager om inddragelse af pension.
Dette gælder især,  

 hvor den fortsatte udbetaling af pension beror på kommunalbestyrelsens  

 afgørelse fx for så vidt angår udbetaling af beløb til dækning af udgifter  

 til husleje og lignende.
Det bør i alle tilfælde undersøges, om den  

 pågældende kan udskrives til eget hjem eller lignende, se bekg. § 14, stk. 2.
 Når inddragelse af pension bliver aktuel, skal kommunalbestyrelsen vejlede  

 pensionisten og en eventuel ægtefælle om konsekvenserne heraf og om  

 mulighederne for hjælp, både efter loven og efter anden lovgivning, herunder  

 bistandsloven, se cirk. § 23.
MODREGNING Lovens § 47 195. Krav på pension kan efter lovens § 47 ikke gøres  

 til genstand for udlæg eller andre former for retsforfølgning, medmindre der  

 er forløbet 3 måneder fra den dag, hvor beløbet kunne kræves udbetalt.
Som følge af bestemmelsen om, at der ikke kan foretages retsforfølgning  

 mod kravet, må modregning i krav på pension i almindelighed anses for  

 afskåret.
Ligesom pensionisten ikke ved transport kan forpligte kommunen til  

 at overføre pensionen til en bestemt kreditor.
Pensionisten kan derimod selv  

 indgå aftale om at overføre afdrag til en kreditor.
Pension og boligstøtte Der er dog efter lovens § 47, stk. 2, udtrykkelig hjemmel til modregning  

 for krav på tilbagebetaling af for meget udbetalt pension og boligstøtte.
Alm. princip om modregning Herudover gælder det almindelige princip, at der, uanset forbud mod  

 kreditorforfølgning, kan modregnes i krav på en ydelse, når der er en snæver  

 indbyrdes sammenhæng mellem denne ydelse og den ydelse, der ønskes modregnet.
En sådan sammenhæng mellem ydelserne foreligger både ved identiske  

 ydelser, som når krav på for meget udbetalt pension ønskes modregnet i et  

 pensionstilgodehavende, og ved ydelser der typisk har til formål at dække  

 samme behov i en given periode.
Denne situation foreligger, i tilfælde hvor  

 der er ydet kontanthjælp i ansøgningsperioden, og der efterfølgende tilkendes  

 pension for samme periode.
Hvor modregningsretten beror på, at den ydelse, der søges modregnet i  

 pensionen, er ydet for samme periode og til samme formål som den senere  

 tilkendte pension, se den lovfæstede dobbeltforsørgelsesregel i  

 bistandslovens §26, stk. 1, nr. 4, foretages der en periodevis opgørelse af  

 det krav, der ønskes gennemført ved modregning i pensionen.
Der henvises til  

 kapitel 4 om beregning af pension.
Fradrag må kun ske i den del af pensionstilgodehavendet, som er tilkendt  

 for samme tidsrum, som den ydelse, der ønskes modregnet.
Der kan i den  

 enkelte måned ikke fratrækkes mere end den i samme måned udbetalte  

 kontanthjælp.
Når det gælder modregning for ydet kontanthjælp i ansøgningsperioden, må  

 der ved en konkret bedømmelse i det enkelte tilfælde tages stilling til,  

 hvilket formål kontanthjælpen har tilsigtet at dække.
Fyldestgørelsesadgangen  

 må begrænses til sådanne bestanddele af den tilkendte pension, som tilsigter  

 at dække samme behov som den ydede kontanthjælp.
Særlig om modregning i tillæg Der kan dog ikke ske modregning for kontanthjælp ydet efter bistandslovens  

 § 37 i den del af en pensionsefterbetaling, der vedrører invaliditetsbeløb,  

 bistandstillæg, plejetillæg eller invaliditetsydelse.
Der henvises til § 38,  

 stk. 2, nr. 1, i bistandsloven samt pkt. 8 i Socialministeriets vejledning  

 nr. 45 af 3. april 1995 om kontanthjælp efter bistandsloven.
Dagpenge Hvis der udbetales dagpenge i en periode, hvor der samtidig er ret til  

 pension, skal de udbetalte dagpenge indgå i indtægtsgrundlaget for  

 beregningen af pensionen, se kap. 4.
 Personlige skatter m.v.
 Inden for rammerne af de særlige regler i kildeskattelovens § 73 og lov om  

 inddrivelse af underholdsbidrag § 5 kan der endvidere tilbageholdes beløb til  

 dækning af personlige skatter og af andre offentlige tilgodehavender, der kan  

 inddrives efter reglerne for skatteinddrivelse, fx tilbagebetalingspligtig  

 hjælp efter bistandsloven, se SM P-16-96.
Udpantningsret Der er efter lovens § 47, stk. 3 udpantningsret for tilbagebetalingskrav  

 for uretmæssig oppebåret pension efter lovens § 42, samt for  

 tilbagebetalingskrav for personlige tillæg ydet med tilbagebetalingspligt  

 efter lovens § 43, stk. 1.
Forældelse Se under pkt. 173 om forældelse.
Aftale Efter praksis kan der mellem pensionisten og socialforvaltningen indgås  

 aftale om, at der før udbetaling af pensionen skal ske fradrag for visse  

 ydelser.
Det gælder således med hensyn til betaling for ophold i beskyttet bolig, i  

 plejehjem og andre institutioner efter bistandsloven, hvor pensionisten af  

 sin pension selv skal betale for de ydelser der modtages i  

 hjemmet/institutionen.
Sådanne aftaler om fradrag i pensionen før udbetaling  

 kan når som helst tilbagekaldes af pensionisten.
EFTERLEVELSESPENSION Lovens § 48 196. Pension til en efterlevende ægtefælle udbetales i  

 3 måneder efter udgangen af den måned, hvori dødsfaldet har fundet sted, se  

 lovens § 48.
 Det er en betingelse for ret til efterlevelsespension, at begge ægtefæller  

 modtager - er berettiget til - pension efter lov om social pension, dvs.  

 enten folkepension, førtidspension, bistands- eller plejetillæg eller  

 invaliditetsydelse.
 Der er ikke ret til efterlevelsespension, hvis pensionen ved dødsfaldet er  

 bortreguleret på grund af indtægtsforholdene.
 Det er afgørende, om den pågældende har fået pensioniststatus.
Pensioniststatus, Folkepensionister 197. Folkepensionister opnår pensioniststatus den  

 dato, der indgives ansøgning om folkepension, dog tidligst fra det tidspunkt,  

 hvor betingelserne for folkepension er opfyldt.
Hvis der indgives ansøgning  

 om folkepension før det fyldte 67. år, kan der opnås pensioniststatus den  

 dato, den pågældende fylder 67 år.
Førtidspensionister 198. Førtidspensionister opnår som udgangspunkt  

 pensioniststatus ved afgørelsen om tilkendelse af pension, hvis betingelserne  

 for tilkendelse af pension er opfyldt på dette tidspunkt.
 Hvis der ikke er truffet afgørelse senest 3 måneder fra  

 ansøgningstidspunktet, opnås pensioniststatus med tilbagevirkende kraft, når  

 der er forløbet 3 måneder fra ansøgningstidspunktet, hvis betingelserne for  

 tilkendelse i øvrigt er opfyldt på dette tidspunkt.
 For at ligestille pensionister bosiddende i kommuner, der henholdsvis kan  

 tilkende forhøjet almindelig/almindelig førtidspension eller alle typer  

 førtidspension, bør kommunens indstilling til revaliderings- og  

 pensionsnævnet sidestilles med tidspunktet for afgørelse, således at der  

 opnås pensioniststatus med tilbagevirkende kraft fra indstillingstidspunktet,  

 hvis betingelserne for tilkendelse i øvrigt var opfyldt på dette tidspunkt.
 Der vil kunne udbetales efterlevelsespension fra det tidspunkt, hvorfra  

 pensionen ville kunne udbetales - eller et tidspunkt, der kan sidestilles  

 hermed - dog længst i 3 måneder fra den 1. i måneden efter dødsfaldet.
 Hvis der fx ansøges om førtidspension, kommunen indstiller til nævnet, at  

 der tilkendes højeste førtidspension, ansøgeren dør, efter at der er  

 indstillet til førtidspension, og nævnet træffer afgørelse om, at  

 betingelserne for tilkendelse af højeste førtidspension var opfyldt på  

 indstillingstidspunktet, opnår den pågældende pensioniststatus ved  

 indstillingen om tilkendelse af førtidspension, og der kan udbetales  

 efterlevelsespension.
Samlivsophævelse 199. Efterlevelsespensionen kan heller ikke udbetales,  

 hvis samlivet mellem ægtefællerne var ophævet ved dødsfaldet.
Samlivet anses  

 bl.a. for ophævet, når en af ægtefællerne har fået ophold i en institution.  

 Samlivet anses for ophævet fra indflytningstidspunktet, se lovens § 39, stk.  

 2. Samlivet anses som hovedregel ikke for ophævet, hvis begge ægtefæller har  

 fået ophold i samme institution, ligesom samlivet ikke anses for ophævet, når  

 en af ægtefællerne uden forudgående visitation efter bistandslovens § 83, har  

 fået aflastningsophold i et plejehjem.
Der må i hvert enkelt tilfælde  

 foretages en konkret vurdering af, om samlivet må anses for ophævet.
Samlivet anses for ophævet, når den ene af ægtefællerne har fået ophold i  

 en institution, hvor pensionen er inddraget, se pkt. 188-194. Da samlivet  

 anses for ophævet fra det tidspunkt, pensionen inddrages under opholdet, kan  

 der ikke udbetales efterlevelsespension, hvis dødsfaldet sker efter dette  

 tidspunkt.
Samlivet anses heller ikke i denne forbindelse for ophævet, hvis  

 ægtefællerne har fået ophold i samme institution.
Sammenlagt pension Efterlevelsespension udbetales med ægtefællernes sammenlagte pension med  

 det beløb, der blev udbetalt umiddelbart før dødsfaldet.
Den efterlevendes  

 egen pension beregnes i 3 måneders perioden således fortsat efter reglerne  

 for samgifte pensionister.
Pensionen reguleres på sædvanlig måde med  

 satsreguleringsprocenten.
 Efterlevelsespension omfatter også bistands- eller plejetillæg.
Inddragelse af pension Retten til efterlevelsespension i 3 måneder fra udgangen af den måned,  

 hvori dødsfaldet fandt sted, begrænses i øvrigt af bestemmelserne om  

 inddragelse af pension under ophold i en institution.
Efterlevelsespension  

 kan derfor kun udbetales frem til det tidspunkt, hvor pensionen inddrages.
BELØB OG REGULERING Lovens § 49 § 49.  Ved fastsættelse af pension anvendes følgende  

 beløb:
 Stk.2.  Ved fastsættelse af pensionen anses gifte som  

 enlige, hvis samlivet med ægtefællen er ophævet.Ved udbetaling af  

 pensionstillæg, jf. stk. 1, nr. 3, anses personer, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret, som enlige.
 Stk. 3.  Til personlige tillæg efter § 17, stk. 1 og 3,  

 kan kommunalbestyrelsen anvende et rådighedsbeløb på 2.697 kr. årlig i  

 hovedstadsområdet og 2.240 kr. årlig i det øvrige land ganget med antallet af  

 personer, som den 1. januar i samme regnskabsår kunne modtage et fuldt  

 personligt tillæg, jf. § 29, stk. 4.
Stk. 4.  Til hovedstadsområdet hører følgende kommuner:  

 København, Frederiksberg, Ballerup, Brøndby, Dragør, Gentofte, Gladsaxe,  

 Glostrup, Herlev, Albertslund, Hvidovre, HøjeTåstrup, LedøjeSmørum,  

 LyngbyTårbæk, Rødovre, Søllerød, Ishøj, Tårnby, Vallensbæk, Værløse,  

 Birkerød, Farum og Hørsholm.
Tilgrænsende kommuner kan af socialministeren  

 efter indstilling fra kommunalbestyrelsen henføres til hovedstadsområdet,  

 hvis leveomkostningerne i kommunen må anses for at være lige så høje som i  

 hovedstadsområdet.
Stk. 5.  De beløb, der er nævnt i stk. 1 og 3, samt §§  

 69-72, reguleres een gang årligt den 1. januar med satsreguleringsprocenten,  

 jf. lov om en satsreguleringsprocent.
Reguleringen sker 1. gang den 1. januar  

 1995.
 Stk. 6.  De beløb, der er nævnt i stk. 1, nr. 1, 3 og  

 6-12, samt §§ 69-72, afrundes til nærmeste kronebeløb, der kan deles med 12.  

 De beløb, der er nævnt i stk. 1, nr. 2, 4 og 5, afrundes til nærmeste  

 kronebeløb, der kan deles med 100. De beløb, der er nævnt i stk. 3, afrundes  

 til nærmeste hele kronebeløb.
----------- AKTUELLE SATSER Lovens § 49, stk. 1 Lovens beløb, Pensionssatser 200. De beløb, der er angivet i lovteksten, er i  

 1994-niveau.
Beløbene reguleres en gang årligt med virkning fra 1. januar med  

 satsreguleringsprocenten, se nedenfor.
De beløb, der reguleres, er de faktisk  

 gældende, dvs. at 1997-satserne beregnes ved at opregulere de faktisk  

 gældende pensionssatser i 1996 med den satsreguleringsprocent, der gælder for  

 1997.
Offentliggørelse af aktuelle satser De regulerede beløb offentliggøres årligt af Socialministeriet, se senest  

 Socialministeriets cirkulære nr. 171 af 8. november 1995: "Cirkulære om  

 regulering pr. 1. januar 1996 af satser på det sociale område", som  

 ændret ved cirkulære nr. 20 af 2. februar 1996 som følge af en række nye love  

 og bekendtgørelser m.v.
 Cirkulæret udsendes i efteråret forud for det finansår, som de regulerede  

 beløb vedrører.
 Satsreguleringsprocenten for 1995 er 0,4 pct. og for 1996 2,4 pct.
------------------------------------------------------------- Eksempel Beregning af aktuelle satser Beregning af det i 1995 gældende grundbeløb: 44.508 kr.:
 Grundbeløb, lovens satser (1994-niveau): 44.328 kr.
 Satsreguleringsprocent for 1995: 0,4 pct.
Grundbeløb opregnet 44.328+(44.328*0,4/100) kr.= 44.505,31 kr.
 Afrunding af 44.505,13 kr. (deleligt med 12) = 44.508 kr.
 Beregning af det i 1996 gældende grundbeløb 44.576 kr.:
 Grundbeløb i 1995: 44.508 kr.
 Satsreguleringsprocent for 1996: 2,4 pct.
 Grundbeløb opregnet 44.508+(44.508*2,4/100) kr.= 45.576,19 kr.
 Afrunding af 45.576,19 kr. (deleligt med 12) = 44.576 kr.
-------------------------------------------------------------- Afrunding De regulerede beløb afrundes efter reglerne i lovens § 49, stk. 5.
Satsændringer for enlige pensionister i forbindelse med skatteomlægningen  

 i 1994 § 4  i lov nr. 497 af 30. juni 1993 Skatteomlægning i 1994 201. I forbindelse med skatteomlægningen i 1994 blev  

 der foretaget en række ændringer i pensionssatser og fradragsbeløb for enlige  

 pensionister, se § 4 i lov nr. 497 af 30. juni 1993 vedr. ændringer som følge  

 af skatteomlægning, ændret satsregulering m.v., der er gengivet i kap. 11 om  

 overgangsbestemmelser.
Særligt pensions tillæg Ændringerne skyldes, at de enlige pensionisters forhøjede personfradrag  

 blev afskaffet i forbindelse med en skattemæssig ligestilling af pensionister  

 med andre skatteydere.
Som kompensation fik reelt enlige pensionister i  

 stedet udbetalt et supplerende særligt pensionstillæg, der i perioden  

 1995-1999 gradvist indregnes i det almindelige pensionstillæg.
Den gradvise  

 forhøjelse af det almindelige pensionstillæg medfører, at dette bortfalder  

 ved en højere supplerende indkomst.
For at undgå øgede samspilsproblemer  

 (samtidig aftrapning af pensionstillæg og grundbeløb) blev der samtidig  

 vedtaget en gradvis forhøjelse af fradragsbeløbet i den opgjorte indtægt ved  

 beregning af grundbeløb.
I tabellen nedenfor er vist satserne i perioden  

 1997- 99 efter disse ændringer.
 Satsændringer i 1997-99 som følge af skatteomlægningen i 1994.
De i tabellen anførte vedtagne satser reguleres med  

 satsreguleringsprocenten.
Satserne i tabellen (1994-niveau) opreguleres  

 således til 1997-niveau ved multiplikation med (1+sats.pct.95/100) *  

 (1+sats.pct.96/100)* (1+satsregl.pct 97/100), hvorefter det regulerede beløb  

 afrundes.
Fra år 2000 reguleres beløbene på sædvanlig måde ud fra det  

 foregående års pensionsbeløb, jf. ovenfor.
SATSREGULERINGSPROCENT Lovens § 49, stk. 5 Fastsættelse af satsreguleringsprocenten 202. Som grundlag for den årlig regulering af  

 overførselsindkomster fastsættes for hvert finansår en  

 satsreguleringsprocent, se lov nr. 385 af 13/6 1990 om en  

 satsreguleringsprocent, som ændret ved lov nr. 450 af 30/6 1993.  

 Satsreguleringsprocenten fastsættes året før det finansår, hvori  

 satsreguleringsprocenten skal anvendes.
Finansministeriet bekendtgør hvert år  

 i juni måned størrelsen af satsreguleringsprocenten for det kommende år.
Beregning af satsreguleringsprocenten Satsreguleringsprocenten beregnes på grundlag af den konstaterede  

 udvikling i arbejderes og funktionærers bruttolønninger (ekskl. bidrag til  

 arbejdsmarkedspensioner) i året to år forud for det pågældende finansår.  

 Lønmodtagernes arbejdsmarkedsbidrag i det finansår, som  

 satsreguleringsprocenten fastsættes for, fratrækkes ved beregningen.
Satsreguleringspulje I årene 1994-97 afsættes forlods 0,3 pct. af stigningen til et puljebeløb  

 (satsreguleringspuljen). I årene derefter anvendes igen de almindelige  

 regler, dvs. at den del af stigningen, der overstiger 2 pct., dog højest 0,3  

 pct., afsættes til satsreguleringspuljen.
 Satsreguleringsprocenten svarer til den beregnede årslønsudvikling  

 fratrukket den procent, der afsættes til satsreguleringspuljen.
Regeringen stiller forslag til udmøntning af et eventuelt puljebeløb inden  

 påbegyndelsen af det finansår, som puljebeløbet vedrører.
Ved udmøntningen er  

 det hensigten, at puljebeløbet fordeles forholdsmæssigt mellem pensionister  

 og øvrige overførselsindkomstmodtagere i forhold til deres samlede andel af  

 overførslerne.
Satsreguleringsprocenten i 1995 og 1996 Satsreguleringsprocenten for 1995 er 0,4 pct. og for 1996 2,4 pct.
De  

 beløb, der reguleres, er de indtil da faktisk gældende beløb, dvs. at  

 1996-satserne beregnes ved at opregulere 1995- satserne med 2,4 pct.
ENLIGE Lovens § 49, stk. 2 Samliv ophævet 203. Ved fastsættelse af pensionen anses gifte som  

 enlige, hvis samlivet med ægtefællen efter en konkret vurdering er ophævet,  

 se lovens 49, stk. 2. Ved vurderingen heraf kan det indgå, om parterne gennem  

 kontante bidrag, arbejde i hjemmet eller på anden måde bidrager til en fælles  

 husførelse.
 Strafafsoning m.v.
 Hvis pensionen til en pensionist, hvis ægtefælle også modtager pension,  

 inddrages efter lovens § 46 skal begge pensioner omregnes som til enlige  

 pensionister for resten af opholdstiden, se bekg. § 9, stk. 3.
 Ophold på institution m.v.
Samlivet anses for ophævet, når en pensionist under ophold i en  

 institution under sygehusvæsenet er visiteret til ophold i plejehjem under  

 bistandsloven.
Tilsvarende anses samlivet for ophævet, når  

 kommunalbestyrelsen har skønnet, at en pensionist må anses for plejepatient  

 eller i øvrigt skønnes uegnet til mere varig udskrivning til eget hjem, uden  

 at pågældende er visiteret til ophold på plejehjem.
 Plejehjem m.v.
 Samlivet anses også for ophævet, hvis en af ægtefællerne har fået ophold i  

 plejehjem eller i en amtskommunal institution efter § 112, stk. 1 i  

 bistandsloven, medmindre der er tale om et midlertidigt kortvarigt ophold, se  

 også kap. 4 om omregning af pensionen.
Boligform ikke afgørende Tilsvarende kan samlivet efter en konkret vurdering anses for ophævet,  

 hvis den ene ægtefælle får ophold i en ældrebolig, herunder i en plejebolig.  

 Det afgørende for vurderingen af, om en pensionist kan betragtes som reelt  

 enlig, er ikke boligformen, men beror på en konkret vurdering af, om  

 pågældende har ophævet samlivet.
Reelt enlige Lovens § 49, stk. 2 204. Ved udbetaling af pensionstillæg, se lovens § 49,  

 stk. 1, nr. 3, (og det særlige pensionstillæg efter lovens  

 overgangsbestemmelser, se § 4 i lov nr. 497 af 30. juni 1993 om ændring af  

 lov om social pension m.v. som følge af skatteomlægning og ændret  

 satsregulering m.v.) anses personer, som enlige (-reelt enlige-), når de ikke  

 lever i et samlivsforhold, - hvor parterne gennem kontante bidrag, arbejde i hjemmet eller på anden  

 måde bidrager til den fælles husførelse, og - hvor samlivet kan føre til ægteskab efter dansk ret.
 Afgrænsningen af reelt enlige følger i denne sammenhæng de regler, der  

 tidligere var gældende for retten til det forhøjede personfradrag for reelt  

 enlige.
 Ankestyrelsen har behandlet en række sager til belysning af spørgsmålet  

 om, hvornår en pensionist kan betragtes som reelt enlig, se SM P-20-95.
Ankestyrelsen fandt, at der er formodning for, at 2 personer der er  

 tilmeldt folkeregistret på samme adresse, som vedrører en enfamiliesbolig,  

 som udgangspunkt må betragtes som samlevende.
I en række tilfælde fandt  

 Ankestyrelsen dog, at formodningen ikke kunne lægges til grund:
Sag nr. 1. Der var i sagen ikke andre oplysninger end den fælles  

 folkeregisteradresse, der kunne sandsynliggøre, at der var tale om et  

 samlivslignende forhold.
Ansøger havde haft ustabile boligforhold og boede  

 efter egne oplysninger ikke på adressen længere.
 Sag nr. 2. Det var i sagen oplyst, at parterne havde særskilte  

 husholdninger, normalt spiste hver for sig og havde adskilt økonomi, og at  

 der således ikke var tale om fælles husførelse.
Sag nr. 3-4. Begge parter havde oplyst, at de ikke havde nogen fælles  

 økonomi og heller ikke ydede gensidig hjælp til madlavning, rengøring mm.  

 Kvinden havde på grund af boligmangel lejet et værelse hos sin tidligere  

 ægtefælle, og hun havde sine egne møbler opmagasineret.
Ankestyrelsen lagde  

 desuden vægt på, at kvinden havde eget fjernsyn, køleskab, kogeplader m.v.
OVERGANGSBESTEMMELSER § 4,  stk. 4, i lov nr.497 af 30. juni 1993 205. Der er fastsat overgangsbestemmelser om, at  

 samlevende personer i visse tilfælde får udbetalt pensionstillæg og det  

 særlige pensionstillæg som reelt enlige.
Dette er fastsat i § 4, stk. 4, i  

 lov nr. 497 af 30. juni 1993 om ændring af lov om social pension m.v. som  

 følge af skatteomlægning og ændret satsregulering m.v., se kap. 11 om  

 overgangsbestemmelser.
I følge overgangsbestemmelsen anses personer, der før den 26. april 1990  

 var ugifte eller separerede, og som havde ret til pension eller var fyldt 67  

 år, også som enlige, selvom de lever i et samlivsforhold, med mindre et nyt  

 samlivsforhold er indledt på det nævnte tidspunkt (dvs. 26. april 1990) eller  

 senere.
Flytning til ny bolig medfører ikke, at samlivet anses for et nyt  

 samlivsforhold.
 Før 1. januar 1994 havde personer, der modtog social pension eller var  

 fyldt 67 år, ret til et forhøjet personfradrag, mens enlige havde ret til et  

 særligt forhøjet personfradrag.
Ugifte og separerede ansås for enlige, medmindre de levede i et  

 ægteskabslignende forhold.
Samlevende (ugifte/eller gifte) fik således ikke  

 det særligt forhøjede personfradrag.
Disse regler for samlevende blev indført  

 med virkning fra 1991 med henblik på ligestilling af gifte pensionister og  

 ugifte pensionister, der levede i et samlivsforhold.
De personer, der havde  

 ret til pension før den 26. april 1990 eller var fyldt 67 år før denne dato,  

 bevarede dog retten til det forhøjede personfradrag efter de hidtidige regler  

 under forudsætning af, at de ikke indledte et nyt samlivsforhold den 26.  

 april 1990 eller senere.
Denne overgangsregel er videreført i loven i  

 forbindelse med udbetaling af det særlige pensionstillæg samt udbetaling af  

 pensionstillæg til reelt enlige.
KLAGEADGANG Lovens §§ 50 - 51 § 50.  Kommunalbestyrelsens afgørelser om ret til  

 ydelser efter denne lov, herunder afgørelser om tidspunktet for indgivelse af  

 ansøgning, jf. § 20, stk. 1, kan påklages til det sociale ankenævn.  

 Afgørelser om pension efter § 14, stk. 3, påklages dog til revaliderings- og  

 pensionsnævnet.
Stk. 2.  Afgørelser om ret til ydelser efter denne lov  

 truffet af revaliderings- og pensionsnævnet eller af Chefen for Direktoratet  

 for Social Sikring og Bistand efter § 3, stk. 4, og § 62 kan påklages til Den  

 Sociale Ankestyrelse.
Revaliderings- og pensionsnævnets afgørelser, der  

 stadfæster kommunens afgørelser om pension efter § 14, stk. 3, kan dog ikke  

 påklages til anden administrativ myndighed.
Den Sociale Ankestyrelse kan dog  

 optage en sådan sag til behandling, når Ankestyrelsen skønner, at sagen er af  

 principiel eller generel betydning.
Stk. 3.  Det sociale ankenævns afgørelser kan ikke  

 påklages til anden administrativ myndighed.
Den Sociale Ankestyrelse kan dog  

 optage en sag til behandling, når Ankestyrelsen skønner, at sagen er af  

 principiel eller generel betydning.
Stk. 4.  Klage til det sociale ankenævn, revaliderings-  

 og pensionsnævnet og Den Sociale Ankestyrelse skal indgives inden 4 uger  

 efter, at klageren har fået meddelelse om afgørelsen.
Anmodning til  

 Ankestyrelsen om optagelse af en sag til behandling efter stk. 2, 3. pkt., og  

 stk. 3, 2. pkt., skal indgives inden for samme tidsfrist.
Det sociale  

 ankenævn, revaliderings- og pensionsnævnet og Ankestyrelsen kan se bort fra  

 overskridelse af fristen, når der er særlig grund hertil.
Afgørelse herom  

 træffes af henholdsvis formanden for det sociale ankenævn, formanden for  

 revaliderings- og pensionsnævnet og chefen for Ankestyrelsen.
 Stk. 5.  Klage over revaliderings- og pensionsnævnets og  

 det sociale ankenævns afgørelse kan ikke tillægges opsættende virkning.
 Stk. 6.  Socialministeren kan fastsætte nærmere regler  

 om behandlingen af klagesager.
 Stk. 7.  Skatteministeren kan fastsætte regler om adgang  

 til at påklage afgørelser om indtægtsgrundlaget efter § 28, stk. 1, nr. 1-2.
 Stk. 8.  Hypotekbankens afgørelser efter § 72 a kan  

 indbringes for finansministeren.
 § 50 a.  Kommunalbestyrelsen kan indbringe det sociale  

 ankenævns og revaliderings- og pensionsnævnets afgørelser efter denne lov for  

 Den Sociale Ankestyrelse. § 50, stk. 2, 2. og 3. pkt., stk. 3 og 4, finder  

 tilsvarende anvendelse.
 § 50 b.  Såfremt Ankestyrelsen ændrer det sociale  

 ankenævns eller revaliderings-og pensionsnævnets afgørelse til ugunst for  

 ansøgeren, træffer Ankestyrelsen samtidig beslutning om tidspunktet for  

 bortfald eller ændring af ydelsen.
 Stk. 2.  En ydelse, der er udbetalt på grundlag af en  

 afgørelse, kan dog ikke kræves tilbagebetalt for perioden før den ændrede  

 afgørelse, medmindre betingelserne i §§ 42 og 43 er opfyldt.
 § 51.  Uenighed mellem kommuner om deres forpligtelser  

 efter denne lov afgøres af det sociale ankenævn, som den kommune, som  

 forpligtelsen gøres gældende mod, hører under. § 50, stk. 3 og stk. 4, 2.-4.  

 pkt., finder tilsvarende anvendelse.
- - - - - KLAGE OVER AFGØRELSER Lovens § 50 Det sociale ankenævn 206. Kommunalbestyrelsens afgørelser om ret til  

 ydelser efter loven kan påklages til det sociale ankenævn, se lovens § 50,  

 stk. 1. Dette gælder fx afgørelser om tildeling af personligt tillæg efter  

 lovens § 17.
2. instans afgørelse Det sociale ankenævns afgørelser, der træffes som 2. instans, kan ikke  

 påklages til anden administrativ myndighed.
Den Sociale Ankestyrelse kan dog  

 optage en sag til behandling, når Ankestyrelsen skønner, at sagen er af  

 principiel eller generel betydning, se lovens § 50, stk. 3 og pkt. 207.
Revaliderings- og pensionsnævnet Kommunalbestyrelsens afgørelser om pension efter lovens § 14, stk. 3,  

 påklages dog til revaliderings- og pensionsnævnet.
 Hvis en kommune har indstillet en ansøger til pension efter lovens § 14,  

 stk. 1 eller 2, kan nævnet - som 1. instans - træffe afgørelse om tilkendelse  

 af pension efter lovens § 14, stk. 3. Efter Ankestyrelsens praksis fratager  

 nævnet hermed ikke kommunen adgang til at træffe afgørelse om pension efter §  

 14, stk. 3, idet kommunen ved sin indstilling om pension efter lovens § 14,  

 stk. 2, har tilkendegivet, at betingelserne for mindst at tilkende pension  

 efter lovens § 14, stk. 3, er opfyldt.
 Nævnets afgørelse om tilkendelse af pension efter § 14, stk. 3, er  

 samtidig et afslag på pension efter § 14, stk. 1 eller 2, og afgørelsen kan  

 derfor indbringes for Ankestyrelsen, se SM P-2-93, sag nr. 2.
 Ankestyrelsen udsætter dog behandling af klagen over afslaget på mellemste  

 førtidspension, indtil der er truffet endelig afgørelse om ansøgerens ret til  

 pension efter § 14, stk. 3, enten af kommunen eller - ved en eventuelt klage  

 - af revaliderings- og pensionsnævnet, se SM P-2-93, sag nr. 3.
 Finder nævnet, at en ansøger hverken er berettiget til en pension efter §  

 14, stk. 2 eller § 14, stk. 3, kan nævnet ikke - som 1. instans - give afslag  

 på pension efter § 14, stk. 3, se lovens §§ 23 og 59, stk. 2. Sagen må derfor  

 hjemvises til behandling i kommunen.
Nye oplysninger Hvis kommunen ikke indhenter eller får nye oplysninger, der eventuelt  

 taler for en tilkendelse af pension efter § 14, stk. 3, men træffer afgørelse  

 på samme grundlag som nævnet bør, kommunen - nævnets tilkendegivelse taget i  

 betragtning - give afslag på pension.
Revaliderings- og pensionsnævnets afgørelser, der stadfæster kommunens  

 afgørelser om pension efter lovens § 14, stk. 3, kan ikke indbringes for  

 anden administativ myndighed.
Den Sociale Ankestyrelse kan dog optage en sag  

 til behandling, når Ankestyrelsen skønner, at sagen er af principiel eller  

 generel betydning.
 Revaliderings- og pensionsnævnets afgørelser, der ændrer kommunens  

 afgørelser, kan derimod indbringes for Den Sociale Ankestyrelse.
 Der vil også være almindelig klageadgang til Ankestyrelsen i de tilfælde,  

 hvor kommunen har tilkendt ansøgeren pension efter lovens § 14, stk. 3, nr.  

 1, men efter fornyet vurdering af sagen på grundlag af ansøgerens klage over  

 afgørelsen indstiller ansøgeren til mellemste førtidspension, hvorefter  

 revaliderings- og pensionsnævnet formelt tiltræder kommunens afgørelse om  

 tilkendelse af pension efter lovens § 14, stk. 3.
Uenighed mellem kommune og revaliderings- og pensionsnævn Denne klageadgang beror på, at der i disse tilfælde ikke foreligger en  

 sådan enighed mellem kommunen og nævnet om afgørelsen i sagen, som efter  

 lovens § 50, stk. 2, 2. og 3. pkt., er en forudsætning for at begrænse  

 klageadgangen til Ankestyrelsen til sager af principiel eller generel  

 betydning, se SM P-10-93, sag nr. 2 og SM P-19-94, sag nr. 2.
 Lovens § 50, stk. 2, er ikke til hinder for, at Ankestyrelsen ved  

 behandling af en klage over revaliderings- og pensionsnævnets afslag på  

 mellemste førtidspension selv kan behandle spørgsmålet om ansøgerens ret til  

 førtidspension efter lovens § 14, stk. 3, se SM P-10-93, sag nr. 3.
Hvis kommunen træffer afgørelse om fortsat ret til en tidligere tilkendt  

 pension efter § 14, stk. 3, og samtidig indstiller til tilkendelse af  

 mellemste førtidspension betragtes indstillingen ikke som en selvstændig  

 afgørelse i henhold til lovens § 59, stk. 2. En afgørelse om forhøjelse af  

 den tidligere tilkendte førtidspension til mellemste førtidspension skal  

 efter § 59, stk. 1, træffes af revaliderings- og pensionsnævnet som 1.  

 instans.
Revaliderings- og pensionsnævnets afgørelse kan herefter i  

 overensstemmelse med den almindeligeklageregel i lovens § 50, stk. 2, 1. pkt.  

 indbringes for Ankestyrelsen, se SM P-19-94, sag nr. 2.
Ansøgning om forhøjelse Finder kommunen derimod - ved ansøgning om forhøjelse af en tidligere  

 tilkendt pension efter lovens § 14, stk. 3 - at der ikke er grundlag for at  

 tilkende en højere pension, træffer kommunen afgørelse om fastholdelse af  

 pension efter § 14, stk. 3.
 Ved at ansøge om forhøjelse af pensionen har ansøgeren tilkendegivet, at  

 han/hun er utilfreds med den tilkendte pension efter § 14, stk. 3.
 Hvis kommunen - som nævnt ovenfor - træffer afgørelse om fastholdelse af  

 pension efter § 14, stk. 3 - bør kommunen derfor i alle tilfælde videresende  

 sagen til revaliderings- og pensionsnævnet, idet ansøgningen herefter må  

 betragtes som en klage over kommunens afgørelse.
 I tilfælde, hvor en kommune har tilkendt forhøjet almindelig  

 førtidspension efter lovens § 14, stk. 3, nr. 2, men hvor nævnet tilkender  

 pension efter lovens § 14, stk. 3, nr. 1, kan nævnets afgørelse kun  

 indbringes for Ankestyrelsen, hvis sagen er af principiel eller generel  

 betydning, se SM P-24-95.
Den Sociale Ankestyrelse 207. Afgørelser om ret til ydelser efter loven truffet  

 i 1. instans af revaliderings- og pensionsnævnet eller af chefen for  

 Direktoratet for Social Sikring og Bistand efter § 3, stk. 4, og § 62 kan  

 påklages til Den Sociale Ankestyrelse, se lovens § 50, stk. 2. Dette er bl.a.  

 tilfældet i sager om ret til højeste og mellemste førtidspension, bistands-  

 og plejetillæg og invaliditetsydelse.
Sager af principiel eller generel betydning Ankestyrelsen kan antage sager, der - er egnede til at udstikke retningslinier for et bestemt område - kan belyse almindelig praksis - strider imod Ankestyrelsens praksis - viser væsentlige forskelle i praksis lokalt eller regionalt eller - indeholder spørgsmål, som Ankestyrelsen ikke tidligere har taget  

 stilling til, eller - hvor ændringer i retsopfattelsen begrundet i fx ændringer i  

 samfundsudviklingen skaber behov for fornyet stillingtagen.
 Det forhold, at en afgørelse har dybtgående indflydelse på klagerens  

 sociale situation, er ikke i sig selv en tilstrækkelig grund til, at sagen  

 har principiel eller generel betydning.
Praksiskoordinering 208. Ankestyrelsen har som led i sin  

 praksiskoordinering mulighed for at indhente sager og afgørelser fra såvel  

 nævn som kommuner med henblik på at kunne følge praksis og sikre en mere  

 ensartet praksis på landsplan, se § 1, stk. 4 i lovom Den Sociale  

 Ankestyrelse.
Ankestyrelsen har tillige mulighed for henvende sig til en  

 kommune med henblik på en drøftelse af kommunens praksis, fx hvis det viser  

 sig, at den praksis som kommunen følger, afviger væsentligt fra praksis på  

 landsplan, se pkt. 248.
Klagefrister 4 uger's klagefrist 209. Klage til det sociale ankenævn, revaliderings- og  

 pensionsnævnet og Den Sociale Ankestyrelse skal indgives inden 4 uger efter,  

 at klageren har fået meddelelse om afgørelsen.
Anmodning til Ankestyrelsen om  

 at optage en sag til principiel behandling skal indgives inden for samme  

 tidsfrist.
De nævnte myndigheder kan, efter en konkret vurdering, se bort fra  

 overskridelse af fristen, når der er særlig grund hertil, se § 50, stk. 4.  

 Der henvises i øvrigt til Ankestyrelsens vejledning nr. 123 af 1. juli 1993  

 om klagefrister på det sociale område.
Opsættende virkning 210. Klage over revaliderings- og pensionsnævnets og  

 det sociale ankenævns afgørelser har ikke opsættende virkning, - dvs., at en  

 klage fx ikke kan bevirke, at udbetalingen af ydelsen udskydes, indtil  

 klageinstansen har taget stilling til sagen, se lovens § 50, stk. 5. Dette  

 gælder både enkeltydelser og løbende ydelser.
Kommunernes klageadgang 211. Kommunalbestyrelsen kan indbringe det sociale  

 ankenævns og revaliderings-og pensionsnævnets afgørelser for Den Sociale  

 Ankestyrelse, se lovens § 50 a.
Det er kun i disse tilfælde og fra  

 tidspunktet for indgivelse af klage, at kommunen har partsstatus.
Kommunen er  

 således part i sagen i forvaltningslovens forstand, hvilket vil sige, at  

 kommunen fx har ret til aktindsigt, partshøring m.v., se Justitsministeriets  

 vejledning om forvaltningsloven, 1986.
Bortfald/ændring Hvis Ankestyrelsen (ankemyndigheden) ændrer en afgørelse til skade for  

 ansøgeren, skal Ankestyrelsen samtidig tage stilling til tidspunktet for  

 bortfald eller ændring af ydelsen, se lovens § 50 b, stk. 1. Der skal kun ske  

 tilbagebetaling, hvis reglerne herom i lovens §§ 42 og 43 er opfyldt, eller  

 betingelserne efter de almindelige forvaltningsretlige og formueretlige  

 regler er opfyldt, se lovens § 50 b, stk. 2.
UENIGHED MELLEM KOMMUNER Lovens § 51 212. Uenighed mellem kommuner om deres forpligtelser  

 efter denne lov afgøres af det sociale ankenævn, som den kommune, som  

 forpligtelsen gøres gældende mod, hører under, se lovens § 51.
UDVIDET KLAGEADGANG Lovens § 62b, stk. 2 213. Klageadgangen er udvidet i de tilfælde, hvor  

 kommunalbestyrelsen har fået tilladelse af socialministeren til at træffe  

 afgørelse i sager om højeste og mellemste førtidspension, bistands- og  

 plejetillæg, invaliditetsydelse, støtte til erhvervelse af motorkøretøj samt  

 støtte til etablering af selvstændig virksomhed.
I disse sager kan kommunens afgørelser indbringes for revaliderings- og  

 pensionsnævnet, se lovens § 62 b, stk. 2. Revaliderings- og pensionsnævnets  

 afgørelser kan i disse sager indbringes for Den Sociale Ankestyrelse af såvel  

 borgeren som kommunen.
Dette gælder uanset om nævnet har ændret  

 kommunalbestyrelsens afgørelse, eller om sagen er af principiel eller generel  

 betydning.
GENVURDERING (REMONSTRATION) 214. Klage over afgørelser om ret til ydelser efter  

 loven sker efter de almindelige klageregler på det sociale område.
Dvs. at  

 klager over afgørelser indsendes til den myndighed, der har truffet  

 afgørelsen.
Afgørelsesmyndigheden genvurderer sagen og ændrer myndigheden  

 ikke afgørelsen, sender myndigheden klagen videre til klageinstansen.
Vejledning om klagemuligheder 215. Den myndighed, der træffer afgørelse i en  

 pensionssag, skal i forbindelse med meddelelse af afgørelsen vejlede  

 ansøgeren om klagemuligheder, herunder om fremgangsmåden ved indgivelse af  

 klage og om klagefrister.
 Der henvises i øvrigt til Socialministeriets bekg. nr. 122 af 28. marts  

 1985 om indsendelse af klager over afgørelser truffet af sociale  

 udvalg/magistrater og regionale nævn inden for det sociale område og om  

 genvurdering i forbindelse med klager (Remonstration).
ALMINDELIGE REGLER OM KLAGE PÅ DET SOCIALE OMRÅDE Vedrørende de almindelige regler og fremgangsmåden ved behandlingen af  

 klager på det sociale område henvises til Ankestyrelsens vejledning om  

 klageregler på det sociale område nr. 123 af 1. juli 1993.
Klage over sagsbehandling 216. En klage over den måde, en sag er blevet  

 behandlet på i en kommune, fx over sagsbehandlingstiden eller  

 sagsbehandleren, indgives til borgmesteren eller kommunalbestyrelsen.
 En klage over den måde en sag er blevet behandlet på i nævnet indgives til  

 statsamtmanden.
Forvaltningsretlige regler for alle nævnene Ændringer 217. Det fremgår af § 17, stk. 1, og § 18, stk. 5, i  

 den sociale styrelseslov, at de sociale ankenævn og revaliderings- og  

 pensionsnævnene ikke er bundet af parternes påstande, og at de i øvrigt er  

 uafhængige af instruktioner vedrørende afgørelsen af den enkelte sag.
Heri  

 ligger, at fx nævnet, uanset hvad kommunen og pensionsansøgeren gør gældende,  

 og uanset hvilken pensionstype en læge eventuelt har foreslået i en  

 lægeerklæring, skal foretage en selvstændig vurdering ud fra de foreliggende  

 oplysninger, herunder de lægelige.
Afvisning Udover at stadfæste eller ændre en påklaget afgørelse kan nævnet endvidere  

 træffe afgørelse om at afvise sagen, typisk fordi den falder uden for nævnets  

 kompetence, eller at hjemvise sagen til fornyet behandling i kommunen.
Dette  

 vil typisk ske i tilfælde, hvor der for nævnet foreligger nye faktiske  

 oplysninger, som ikke har været vurderet af 1. instansen.
Styrelseslovens § 17, stk. 2 Formandsafgørelse Ifølge den sociale styrelseslov § 17, stk. 2, og § 18, stk. 5, er der  

 tillagt formanden for det sociale ankenævn og formanden for revaliderings- og  

 pensionsnævnet, eller den formanden bemyndiger hertil, en særlig kompetence  

 til egenhændigt at udsætte afgørelsens virkning og indbringe en afgørelse for  

 Den Sociale Ankestyrelse senest en uge efter, at den er truffet.
Dette gælder  

 itilfælde, hvor nævnet har truffet en afgørelse, men hvor formanden finder,  

 at der er begrundet tvivl om, hvorvidt denne afgørelse er i overensstemmelse  

 med loven.
F.s.v.a. genoptagelse af sagen henvises der til de almindelige  

 forvaltningsretlige regler herom.
Ankestyrelsens afgørelse skal i disse sager foreligge inden 8 uger fra  

 sagens modtagelse i Ankestyrelsen.
Det påhviler nævnsformanden at sørge for,  

 at sagen er fuldt ud oplyst når den indbringes for Ankestyrelsen.
KLAGE OVER AFGØRELSER OM INDKOMSTGRUNDLAGET EFTER LOVENS § 28, STK. 1, NR.  

 1 OG 2 218. Klage over beregning af indkomstgrundlaget efter  

 lovens § 28, stk. 1, nr. 1 og 2 indgives til den kommunale skattemyndighed.
 Klagen skal være skriftlig og begrundet og skal indgives senest 1 måned  

 efter at klageren har fået meddelse om beregningen af indkomstgrundlaget.
Finder den kommunale skattemyndighed på baggrund af klagen ikke grundlag  

 for at ændre det beregnede indkomstgrundlag, således at klageren får fuldt  

 medhold, skal skattemyndigheden sende sagen videre til Skatteankenævnet.
Den  

 kommunale skattemyndighed skal vedlægge en udtalelse til klagen.
 Skatteankenævnet afgørelse kan ikke indbringes for anden administrativ  

 myndighed, se Skatteministeriets bekg. om indkomstgrundlag i en række love.
HYPOTEKBANKEN 219. Ubetalte arbejdsgiverbidrag efter de indtil 1.  

 januar 1988 gældende regler inddrager Hypotekbanken ved udpantning.  

 Hypotekbanken kan også inddrage de skyldige beløb efter reglerne om  

 inddrivelse af personlige skatter i kildeskatteloven, se lov om social  

 pension § 72a.
FINANSIERING Lovens § 52 § 52.  Staten afholder kommunernes udgifter til  

 pension efter §§ 12, 14, 16 og 18 til personer, der er fyldt 60 år.  

 Kommunernes udgifter til pension efter §§ 14, 16 og 18 til personer under 60  

 år afholdes af staten med 50 pct.
 Stk. 2.  Kommunernes udgifter til personligt tillæg  

 efter § 17 afholdes af staten med 75 pct.
Stk. 3.  Bopælskommunen eller en tidligere bopælskommune  

 afholder den kommunale andel af udgiften til pension for de personer, der får  

 tilkendt pension eller modtager pension og er optaget i en institution m.v. i  

 en anden kommune, jf. § 58. Den kommunale andel af de udgifter, der er nævnt  

 i stk. 1, 2. pkt., afholdes i de første 6 år efter tilkendelsen af pension af  

 den kommune, der har truffet afgørelse om tilkendelse af pension efter § 59,  

 jf. § 57, eller har afgivet indstilling om pension til revaliderings- og  

 pensionsnævnet, jf. § 23, uanset om pensionisten fraflytter kommunen, og  

 uanset om der senere tilkendes en højere pension.
Den kommune, der har  

 truffet afgørelse om pension eller har afgivet indstilling om pension til  

 revaliderings- og pensionsnævnet, jf. § 23, afholder dog udgiften til  

 pension, så længe pensionisten er optaget i institution m.v. i en anden  

 kommune, jf. § 58, og indtil pensionisten efter tilkendelsen af pension  

 sammenlagt har boet uden for institutionen m.v. i 6 år.
Stk. 4.  Staten afholder udgifterne til pension til  

 personer, der har fast bopæl i udlandet.
Kommunerne afholder dog udgifterne  

 til pension, jf. stk. 1, 2. pkt., indtil udløbet af 6-års perioden, jf. stk.  

 3.
 Stk. 5.  Ud over de tilfælde, der er nævnt i § 58, kan  

 det ved aftale mellem kommunalbestyrelserne i henholdsvis den tidligere og  

 den nuværende bopælskommune bestemmes, at den tidligere kommune fortsat  

 afholder opholdskommunens udgifter efter denne lov.
 Stk. 6.  Socialministeren fastsætter nærmere regler om  

 refusion, regnskabsaflæggelse og revision.
------------ REFUSIONSSATSER Lovens § 52, stk. 1 og 2 Fyldt 60 år 220. Staten afholder 100 pct. af kommunernes udgifter  

 til folkepension, samt til førtidspension, invaliditetsydelse, bistandstillæg  

 og plejetillæg til personer, der er fyldt 60 år, se lovens § 52, stk. 1, 1.  

 pkt.
Under 60 år Staten afholder 50 pct. af kommunernes udgifter til førtidspension,  

 invaliditetsydelse bistandstillæg og plejetillæg til personer under 60 år, se  

 lovens § 52, stk. 1, 2. pkt.
 Den kommunale andel på 50 pct. af udgifterne til førtidspension m.v.  

 gælder for alle pensionens bestanddele, dvs. inkl. tillæg til pensionen dog  

 bortset fra personlige tillæg.
Personligt tillæg Staten afholder 75 pct. af kommunernes udgifter til personligt tillæg  

 efter lovens § 17. For så vidt angår udgifter til personlige tillæg efter §  

 17, stk. 1 og 3, ydes der dog kun statsrefusion af kommunale udgifter inden  

 for en vis grænse - rådighedsbeløbet - der er fastsat i lovens § 49, stk. 3.  

 Hvis den enkelte kommune yder personlige tillæg efter § 17, stk. 1, eller  

 stk. 3, udover rådighedsbeløbet, sker det uden refusion fra staten.
 Rådighedsbeløbet fastsættes efter den enkelte kommunes antal af  

 pensionister, der efter beregningsreglerne kunne modtage fuldt personligt  

 tillæg, jf. § 29, stk. 3, dvs., at de pågældende pensionister har en  

 personlig tillægsprocent på 100.
Forskud Udgifter til forskud på pension kan ikke anmeldes til refusion.
Overgangsregler Der gælder særlige refusionsregler, hvis kommunen har truffet afgørelse  

 eller afgivet indstilling om førtidspension m.v. inden den 1. januar 1992,  

 samt for personer, der den 1. januar 1992 havde ophold i en institution efter  

 bistandslovens § 112, stk. 1. Der er nærmere redegjort herfor under pkt. 221.
Overgangsbestemmelser § 18  i lov nr. 399 af 6. juni 1991 221. I forbindelse med omlægningen af regler om  

 tilkendelse af førtidspension, refusionssatser og ankestrukturen m.v. fra  

 1992 blev der fastsat nogle overgangsbestemmelser, se § 14 i lov nr. 399 af  

 6. juni 1991 i kap. 11 om overgangsbestemmelser.
1. januar 1992 Efter disse overgangsbestemmelser afholder staten 100 pct. af kommunernes  

 udgifter til førtidspension m.v. til personer under 60 år, hvis der er  

 truffet afgørelse om ret til førtidspension m.v. inden den 1. januar 1992,  

 samt hvis kommunen inden denne dato har afgivet indstilling til revaliderings  

 og pensionsnævnet - dvs., at indstilling er modtaget i nævnet senest den 31.  

 december 1991.
Forhæjelse af pension Hvis kommunen efter 1. januar 1992 afgiver indstilling om forhøjelse af en  

 allerede tilkendt pension efter §§ 14, 16 og 18 afholder staten 50 pct. af  

 udgifterne til forhøjelsen.
Invaliditetsydelse Hvis en invaliditetsydelse til en person under 60 år, der er tilkendt med  

 virkning fra et tidspunkt før den 1. januar 1992, ændres til førtidspension  

 ved en afgørelse efter denne dato, afholder staten 50 pct. af kommunens  

 udgifter til pensionen.
Det samme gælder, hvis pensionen er gjort hvilende  

 inden den 1. januar 1992, og der ved hvileperiodens udløb efter denne dato  

 tilkendes pension.
§ 112-institutioner Staten afholder udgifterne til pension til personer, der den 1. januar  

 1992 havde ophold i en institution efter bistandslovens § 112, stk. 1, og som  

 har fået eller får tilkendt pension efter dette tidspunkt.
Hvis der senere  

 tilkendes en højere pension, afholder staten også udgiften til forhøjelsen.
FLYTNING TIL ANDEN KOMMUNE Lovens § 52, stk. 3-5 Hovedregel 222. Som udgangspunkt afholder den kommune, der har  

 tilkendt pension eller har afgivet indstilling om pension til revaliderings-  

 og pensionsnævnet, den kommunale andel af udgifterne, indtil pensionisten  

 fylder 60 år.
Indstillingen anses for afgivet, når den er modtaget i  

 statsamtet.
Flytning Hvis pensionisten flytter til en anden kommune eller til udlandet eller  

 modtager pension under institutionsophold, gælder dog følgende særlige regler  

 i henhold til lovens § 52, stk. 3 og 4:
Til anden kommune Udgiften til pension afholdes i 6 år af fraflytningskommunen, uanset om  

 pensionisten fraflytter den nye kommune, og uanset om pensionen efter  

 flytningen forhøjes.
Efter udløbet af 6-års perioden afholder bopælskommunen  

 den kommunale andel af udgiften.
Som det fremgår nedenfor, medregnes  

 institutionsophold ikke ved opgørelsen af 6-års perioden.
Institutionsophold Hvis pensionisten tager bopæl uden for institutionen, afholdes udgiften  

 til pension efter lovens §§ 12, 14, 16 og 18 fortsat af den tidligere  

 kommune, indtil pensionisten sammenlagt har boet uden for institutionen i 6  

 år.
Dette gælder ikke personlige tillæg efter lovens § 17, se pkt. 223.
Til udlandet Kommunerne afholder dog 50 pct. af udgiften til pension efter lovens §§  

 14, 16 og 18 indtil udløbet af 6-års perioden, hvis en kommune har tilkendt  

 førtidspensionen eller har afgivet indstilling om pension til revaliderings-  

 og pensionsnævnet den 1. januar 1992 eller senere.
Personlige tillæg efter  

 lovens § 17 er således ikke omfattet af denne regel, se pkt. 223.
 Tager pensionisten senere ophold i Danmark, skal bopælskommunen afholde  

 udgiften til førtidspensionen efter de almindelige regler.
Refusionsaftale Personlige tillæg Ingen 6-års periode for personligt tillæg 223. Finansieringen af personlige tillæg følger de  

 almindelige regler om bopæls-kommuneforpligtelsen i lovens § 57, således at  

 det er bopælskommunen, der afholder den kommunale andel af udgifterne til  

 personlige tillæg.
Der gælder således ikke nogen 6-års finansieringsperiode  

 for den kommunale andel af udgifterne til personlige tillæg efter lovens §  

 17.
6-års perioden Skæringsdato 1. januar 1992 224. Den kommune, der har tilkendt førtidspension  

 eller har afgivet indstilling om førtidspension den 1. januar 1992 eller  

 senere, afholder den kommunale andel af udgiften til pension efter lovens §§  

 14, 16, og 18. Hvis pensionisten eller ansøgeren flytter til en anden kommune  

 eller til udlandet, afholdes den kommunale andel af udgiften til pension i 6  

 år af fraflytningskommunen. 6-års perioden regnes med virkning fra det  

 tidspunkt, pensionen er tilkendt med virkning fra.
Den kommunale andel af  

 udgiften afholdes dog længst indtil pensionistens 60. år.
 Udbetales der personlige tillæg under 6-års perioden, afholder den  

 aktuelle bopælskommune som hidtil den kommunale andel af udgiften hertil, se  

 pkt. 229.
Ikke ny 6-års periode ved forhøjelse Der påbegyndes ikke en ny 6-års finansieringsforpligtelse ved forhøjelse  

 af en tidligere tilkendt førtidspension, da den 6- årige  

 finansieringsforpligtelse knytter sig til tilkendelsen af pensionen, se  

 lovens § 52, stk. 3.
Der gælder således ikke nogen selvstændig 6-års periode for den kommunale  

 andel af udgifterne til forhøjelse af en pension, men finansieringen af den  

 kommunale andel af udgifterne til en forhøjelse af pensionen følger 6-års  

 perioden for tilkendelsen af den oprindelige pension.
I de tilfælde, hvor der  

 ikke gælder en 6-års periode, finansieres den kommunale andel af udgifterne  

 til forhøjelse af pensionen af bopælskommunen.
Dette gælder således også ved  

 forhøjelse af pension i sager, hvor førtidspension er bevilget eller kommunen  

 har afgivet indstilling til førtidspension inden den 1. januar 1992.
Ophold i institution Ophold i en af de institutionstyper m.v., der er nævnt i lovens § 58,  

 medregnes ikke ved opgørelsen af 6-års perioden.
NÆRMERE REGLER OM REGNSKABS-AFLÆGGELSE, STATSREFUSION OG REVISION Lovens § 52, stk. 6 Nærmere regler 225. Socialministeren har i henhold til lovens § 52,  

 stk. 6, fastsat nærmere regler om regnskabsaflæggelse, statsrefusion og  

 revision.
Der henvises til Socialministeriets bekendtgørelser:
 - Nr. 924 af 2. december 1993 om amtskommunernes samt Københavns og  

 Frederiksberg kommuners regnskabsaflæggelse og statsrefusion på visse dele af  

 det sociale område.
 - Nr. 925 af 2. december 1993 om revision af amtskommunernes samt  

 Københavns og Frederiksberg kommuners regnskaber på visse dele af det sociale  

 område.
 - Nr. 926 af 2. december 1993 om revision af kommunernes regnskaber på  

 visse dele af det sociale område.
 - Nr. 927 af 2. december 1993 om kommunernes regnskabsaflæggelse og  

 statsrefusion m.v. på visse dele af det sociale område.
 Det er en forudsætning for at få statsrefusion, at såvel lovens regler som  

 reglerne i bekendtgørelserne er overholdt.
 ADMINISTRATION M.V.
Lovens §§ 57-62 b § 57.  Kommunalbestyrelsen i bopælskommunen eller den  

 seneste bopælskommune varetager administrationen af denne lov, medmindre  

 andet er bestemt.
 Stk. 2.  Skatteministeren stiller oplysninger til  

 rådighed til brug for beregning af indtægtsgrundlaget efter § 28, stk. 1.
 Stk. 3.  Skatteministeren træffer bestemmelse om, hvilke  

 myndigheder der skal opgøre indtægtsgrundlaget efter § 28, stk. 1.
 § 58.  En kommune bevarer pligten efter § 57 for de  

 personer, der får tilkendt pension eller modtager pension, og som er optaget  

 eller optages i en af følgende institutionstyper m.v. i en anden kommune:
§ 59.  Revaliderings og pensionsnævnet afgør, Stk. 2.  Kommunalbestyrelsen afgør, om betingelserne  

 m.v. efter stk. 1, nr. 1, 3-5, er opfyldt i sager om førtidspension efter §  

 14, stk. 3.
 Stk. 3.  Kommunalbestyrelsen afgør, om betingelserne for  

 tilkendelse af pension er opfyldt ved afgørelse om fortsat ret til dagpenge,  

 jf. dagpengelovens § 23, stk. 1, nr. 2.
 Stk. 4.  Nævnet kan bestemme, at retten til pension  

 efter § 14, stk.1 og 2, skal være hvilende, dog højst for et tidsrum af 3 år.  

 Kommunalbestyrelsen kan træffe tilsvarende bestemmelse om retten til pension  

 efter § 14, stk. 3, nr. 1 og 2. Nævnet henholdsvis kommunalbestyrelsen skal  

 senest ved hvileperiodens afslutning tage sagen op til fornyet vurdering.
Stk. 5.  Nævnet henholdsvis kommunalbestyrelsen kan  

 bestemme, at sagen bortfalder, eller at ydelsen inddrages i de tilfælde, hvor  

 en person ikke medvirker til de nødvendige undersøgelser, jf. §§ 22 og 24,  

 optræning eller andre foranstaltninger, der må antages mere varigt at kunne  

 forbedre erhvervsevnen væsentligt.
Nævnets formand kan midlertidigt standse  

 udbetalingen af pension, hvis formanden anser det for sandsynligt, at nævnets  

 afgørelse vil gå ud på, at ydelsen skal inddrages.
Nævnet skal herefter  

 træffe sin afgørelse hurtigst muligt.
 Stk. 6.  Nævnet afgiver vejledende udtalelser til  

 Helbredsbedømmelsesnævnet i tjenestemandssager.
 § 60.  Socialministeren kan pålægge kommunale  

 myndigheder, sociale ankenævn og revaliderings- og pensionsnævn at  

 tilvejebringe statistiske oplysninger og lignende.
 Stk. 2.  Socialministeren kan fastsætte regler om  

 fradrag i pensionen for beløb, som pensionisten har modtaget i pension efter  

 udenlandsk lovgivning i det tidsrum, for hvilket der beregnes pension efter  

 denne lov.
 § 61.  Socialministeren hører  

 Folkepensionistforeningernes og Invalideorganisationernes Kontaktudvalg om  

 ændringer af pensionsbeløb ud over dem, der følger af  

 satsreguleringsprocenten, se lov om en satsreguleringsprocent.
§ 62.  Chefen for Direktoratet for Social Sikring og  

 Bistand kan udøve de beføjelser, som kommunerne har efter denne lov  

 vedrørende pension, der skal ydes efter afsnit III, kapitel 3, i forordning  

 nr. 1408/71 om anvendelse af de sociale sikringsordninger på arbejdstagere og  

 selvstændige erhvervsdrivende og deres familiemedlemmer, der flytter inden  

 for Fællesskabet.
Det samme gælder for pension, der ydes efter regler i  

 overenskomster med andre stater.
 Stk. 2.  Socialministeren fastsætter nærmere regler om  

 varetagelse af administration af pension for personer, der har bopæl i  

 udlandet, herunder regler om overførsel af kommunernes og revaliderings og  

 pensionsnævnenes kompetence til Direktoratet for Social Sikring og Bistand.
 § 62 a.  Kommunalbestyrelsen kan til apotekerne også i  

 elektronisk form, udlevere oplysninger om navn, personnummer og den  

 personlige tillægsprocent vedrørende personer, der modtager personligt tillæg  

 til dækning af udgifter til medicin efter § 17, stk. 1. Oplysningerne kan  

 udleveres uden samtykke fra den enkelte.
§ 62 b.  Socialministeren kan efter anmodning fra  

 kommunalbestyrelsen tillade, at revaliderings og pensionsnævnets kompetence i  

 sager efter §14, stk. 1, 2 og 6, §§ 16, § 18 og § 44, stk. 1 og 2, jf. § 59,  

 stk. 1, og stk. 46, overføres til kommunalbestyrelsen.
Det er en betingelse  

 for at tillade overførsel af kompetence, at kommunalbestyrelsen nedsætter et  

 socialt koordinationsudvalg, jf. den sociale styrelseslov, kapitel 3.  

 Socialministeren bekendtgør tilladelsen.
Stk. 2.  Kommunalbestyrelsens afgørelser efter § 14,  

 stk. 1, 2 og 6, § 16, § 18 og § 44, stk. 1 og 2, jf. stk. 1, kan indbringes  

 for revaliderings og pensionsnævnet.
Revaliderings og pensionsnævnets  

 afgørelser efter 1. pkt. kan indbringes for Den Sociale Ankestyrelse. § 50,  

 stk. 4, finder tilsvarende anvendelse.
KOMMUNALBESTYRELSEN Lovens §§ 57 og 58 og bekg. § 46 Administration 226. Loven om social pension administreres som  

 hovedregel af kommunalbestyrelsen i bopælskommunen, se lovens § 57 og lov om  

 styrelse af sociale og visse sundhedsmæssige anliggender, (den sociale  

 styrelseslov). Det kan dog også være bestemt, at en anden kommune end  

 bopælskommunen administrerer loven, se lovens § 58.
Kommunalbestyrelse/forvaltning Det er forudsat, at kommunalbestyrelsens kompetence er delegeret til  

 forvaltningen i det omfang, der er behov for det i den enkelte kommune.
Sager  

 om ydelser m.v. til enkeltpersoner kan ikke behandles af den samlede  

 kommunalbestyrelse, se § 2 i den sociale styrelseslov.
Afgørelse i disse  

 sager træffes af det eller de udvalg, som efter kommunens styrelsesvedtægt  

 varetager de pågældende sagsområder.
Kommunalbestyrelsen vil dog inden for  

 lovgivningens rammer kunne fastlægge almindelige retningslinier for  

 behandlingen og afgørelsen af de pågældende sager.
Sagsbehandlingen vil  

 således som oftest blive varetaget af forvaltningen på kommunalbestyrelsens  

 vegne.
 Vedrørende regler om tavshedspligt, videregivelse og indhentelse af  

 fortrolige oplysninger m.v. inden for den sociale lovgivning henvises til  

 forvaltningsloven og straffeloven samt til Justitsministeriets vejledning om  

 forvaltningsloven fra 1986 og Socialministeriets vejledning af 11. december  

 1989 om tavshedspligt, videregivelse og indhentelse af fortrolige oplysninger  

 m.v. inden for den sociale lovgivning.
Bopælskommuneforpligtelse Administration af loven 227. Det er som hovedregel den faktiske bopælskommune,  

 der varetager administrationen af lov om social pension.  

 Bopælskommuneforpligtelsen indebærer bl.a., at kommunen skal - modtage pensionsansøgningen - vejlede pensionisten - træffe afgørelse eller - indstille til revaliderings- og pensionsnævnet om ret til pension - beregne pensionen - finansiere den kommunale andel af udgifterne til pensionen og - udbetale pensionen.
 Om ansøgning og sagsbehandling, se kap. 3.
 Om finansiering, se kap. 9.
 Om kompetenceforholdet mellem kommunalbestyrelsen og revaliderings- og  

 pensionsnævnet, se §§ 59 og 62 b.
 Om kompetenceforholdet mellem kommunalbestyrelsen og Direktoratet for  

 Social Sikring og Bistand, se § 62.
Faktiske bopælskommune Den faktiske bopælskommune er som hovedregel den kommune, som personen er  

 bosiddende i.
Det kan tillægges vægt, i hvilken kommune personen er tilmeldt  

 folkeregistret, men det er ikke afgørende, fx hvis personen har opgivet  

 bopælen i den tidligere bopælskommune.
Hvis personen er uden bopæl, det kan  

 fx være en husvild eller en person, der vagabonderer, anses den seneste  

 bopælskommune for fortsat at have bopælskommuneforpligtelsen.
------------------------------------------------------------------ Eksempel Det påhvilede den kommune, som et fængsel var beliggende i, at behandle en  

 ansøgning om pension fra en indsat, der havde opgivet sin tidligere bopæl, se  

 SM P-4-94.
Ankestyrelsen lagde vægt på, at det efter lovens § 57 som hovedregel er  

 bopælskommunen, der skal behandle en ansøgning om pension og at  

 undtagelsesreglen i lovens § 58 måtte betragtes som udtømmende.
Institutioner  

 under kriminalforsorgen var ikke omfattet af lovens § 58. Ansøgeren havde  

 opgivet sin tidligere bopæl, og der kunne derfor ikke lægges vægt på, at  

 ansøgeren ikke var tilmeldt folkeregistret i den kommune, som fængslet var  

 beliggende i.
---------------------------------------------------------------- Undtagelsesreglen i § 58 omfatter nu også institutioner under  

 kriminalforsorgen, se lovens § 58, nr. 11. Denne udvidelse af omfanget af  

 boformer m.v., der er omfattet af § 58, skete ved lov nr. 448 af 1. juni  

 1994.
 Om overgangsregler se pkt. 275 og kap. 11.
Om bopælskommuneforpligtelse for personer, Flytning til en anden kommune 228. Ved flytning til en anden kommune her i landet  

 skal pensionisten give meddelelse til fraflytningskommunen og henvende sig  

 til tilflytningskommunen om fortsat udbetaling af pension.  

 Fraflytningskommunen skal sende sagens akter til den nye kommune.
Flytning til en anden kommune under sagens behandling 229. Hvis en ansøger om ydelser efter lovens §§ 14, 16  

 eller 18 flytter, inden kommunalbestyrelsen har truffet afgørelse i sagen,  

 eller inden kommunen har afgivet indstilling til revaliderings- og  

 pensionsnævnet, oversendes sagen til videre behandling i den nye  

 bopælskommune.
Det er herefter tilflytningskommunen, den faktiske  

 bopælskommune, der skal færdigbehandle pensionssagen, træffe afgørelse eller  

 afgive indstilling til revaliderings- og pensionsnævnet og afholde den  

 kommunale andel af pensionsudgifterne, se SM P-8-93 og lovens § 52.
Hvis en person, der har søgt om øvrige ydelser efter loven, flytter til en  

 anden kommune under behandling af ansøgningen, træffer fraflytningskommunen  

 som hovedregel afgørelse i sagen.
Vedrører spørgsmålet tildeling af  

 personlige tillæg, træffer fraflytningskommunen afgørelse i sager fsv. angår  

 personlige tillæg, der vedrører den periode, hvor pågældende havde bopæl i  

 fraflytningskommunen, mens tilflytningskommunen tager stilling til udbetaling  

 af personlige tillæg for perioder, der vedrører tilflytningskommunen.
Flytning under klagesagsbehandling 230. Revaliderings- og pensionsnævnet og det sociale  

 ankenævn i det statsamt, hvor den kommune - som har truffet afgørelse om en  

 ydelse efter lov om social pension - er beliggende, skal behandle en klage  

 over kommunalbestyrelsens afgørelser, uanset om klageren i den mellemliggende  

 periode er flyttet til et andet statsamt.
Flytning til/fra kommune med fuld kompetence Også i de tilfælde, hvor en ansøger om pension flytter til eller fra en  

 kommune, der har fået overført den fulde kompetence, se § 62 b, anvendes  

 ovenstående fremgangsmåde.
 Om hvilken kommune, der skal finansiere den kommunale udgift til pension i  

 en flyttesituation, henvises til lovens § 52.
Oplysning fra skattemyndighederne Lovens § 57, stk. 2 og 3 Skattepligtige indkomster 231. Når der skal opgøres et indtægtsgrundlag til  

 beregning af social pension, se lovens §§ 27 og 28, stiller  

 skattemyndighederne oplysninger til rådighed om skattepligtige indkomster  

 m.v.
Told- og Skattestyrelsen beregner med bistand af de kommunale  

 skattemyndigheder den del af indkomstgrundlaget, der omfatter indkomster, der  

 er skattepligtige her i landet.
Klage over skattemyndighedernes oplysninger Klage over det indkomstgrundlag, som skattemyndighederne beregner, skal  

 indgives skriftligt med en begrundelse til den kommunale skattemyndighed og  

 være modtaget af myndigheden senest 1 måned fra modtagelsen af meddelelsen om  

 indkomstgrundlaget.
Hvis den kommunale skattemyndighed ikke finder grundlag  

 for at ændre indkomstgrundlaget og ikke giver klageren fuldstændig medhold,  

 overgives sagen til skatteankenævnet.
Skattesankenævnets afgørelse kan ikke  

 indbringes for anden administrativ myndighed.
 Se i øvrigt kap. 4 om beregning af pension.
Bopælskommuneforpligtelsen bevares Lovens § 58 Under institutionsophold mv.
 232. En kommune bevarer pligten til at varetage  

 administrationen af lov om social pension (bopælskommuneforpligtelsen, se §  

 57), for personer, der modtager pension eller senere får tilkendt pension, og  

 som er optaget i en af de institutionstyper, der er omfattet af § 58.
 § 58  er løbende blevet udvidet til at omfatte flere  

 typer opholdssteder, Det er blandt andet sket med den begrundelse, at  

 institutionskommunen ikke skulle være pålagt hele den kommunale  

 finansieringsforpligtelse i forbindelse med udbetaling af pension til  

 personer, der bor i disse institutioner/opholdssteder.
 Da der stadig udvikles nye bosteder m.v., omfatter § 58 også boformer, der  

 træder i stedet for, og hvor opholdet kan sidestilles med ophold i de  

 boformer, der direkte er nævnt i § 58.
I de situationer, der er omfattet af § 58, er det den tidligere  

 bopælskommune, der varetager administrationen af lov om social pension.
Det  

 gælder både administrations- og finansieringsforpligtelsen.
Det vil dog kunne  

 aftales mellem kommunerne, at den faktiske opholdskommune varetager  

 administrationen af pensionen, dvs. beregning og udbetaling af pension m.v.
Aftale om finansiering Ud over de tilfælde, der er nævnt i § 58, kan det ved aftale mellem  

 kommunalbestyrelserne i henholdsvis den tidligere og den nuværende  

 bopælskommune bestemmes, at den tidligere kommune fortsat afholder  

 opholdskommunens udgifter efter lov om social pension, se lovens § 52, stk. 5  

 og kap. 9. Det kan fx være tilfældet, hvor der er tale om ophold på eller  

 udflytning fra skolehjem, der ikke er omfattet af sociallovgivningens regler,  

 eller kriminalforsorgens institutioner.
Overgangsregler 233. I forbindelse med udvidelsen af de boformer m.v.,  

 der er omfattet af § 58, blev der fastsat overgangsregler.
Det skete ved lov  

 nr. 275 af 6. maj 1993 og lov nr. 448 af 1. juni 1994. Der henvises i øvrigt  

 til kap. 11 om ret ifølge overgangsregler.
 Den nugældende § 58, med de konsekvenser der følger af § 52, har herefter  

 også virkning for de personer, der efter flytning fra en kommune vedvarende  

 har haft ophold i de nævnte institutioner m.v., hvis der ikke på tidspunktet  

 for de nævnte loves ikrafttræden, henholdsvis den 9. maj 1993 og den 1. juli  

 1994, var truffet afgørelse eller afgivet indstilling til revaliderings- og  

 pensionsnævnet om social pension.
----------------------------------------------------------------- Eksempel Et barn født i juni 1975 boede hos sine forældre i A kommune.
Seks år  

 gammel fik han ophold i en døgninstitution for børn og unge efter  

 bistandslovens § 96 i B kommune.
Det er bestemt, at han får ophold i en § 68  

 institution i B kommune umiddelbart efter sit fyldte 18 år.
I juni 1993 søges  

 der om førtidspension.
Da pågældende siden flytning fra A kommune i 1981  

 vedvarende har haft ophold på en institution m.v. og der ikke var truffet  

 afgørelse eller afgivet indstilling til revaliderings- og pensionsnævnet den  

 9.maj 1993, er pågældende omfattet af overgangsreglen.
Det er derfor A  

 kommune, der varetager administrationen af lov om social pension overfor  

 pågældende.
------------------------------------------------------------------ KOMMUNALBESTYRELSENS/REVALIDERINGS- OG PENSIONSNÆVNETS KOMPETENCE Lovens § 59 Se i øvrigt om forholdet mellem kommunalbestyrelsens, Direktoratets og  

 revaliderings- og pensionsnævnets kompetence §§ 62 og 62 b.
Kommunalbestyrelsens kompetence 234. Kommunalbestyrelsen træffer afgørelser om, - betingelserne for tilkendelse, ændring eller frakendelse af almindelig  

 og forhøjet almindelig førtidspension efter § 14, stk. 3 er opfyldt, - fra hvilket tidspunkt disse betingelser er opfyldt, - en sag skal genoptages til undersøgelse på et senere tidspunkt, samt  

 fastsætter tidspunktet herfor, - pension skal bevares i indtil 3 måneder efter det tidspunkt, fra hvilket  

 frakendelse kan ske, - betingelserne for tilkendelse af pension er opfyldt ved afgørelse om  

 fortsat ret til dagpenge, se dagpengelovens § 23, stk. 1, nr. 2.
Kommunalbestyrelsen kan desuden træffe afgørelse om, at retten til pension  

 efter lovens § 14, stk. 3, nr. 1 og 2 skal være hvilende, dog højst for et  

 tidsrum af 3 år.
Kommunalbestyrelsen skal senest ved hvileperiodens  

 afslutning tage sagen op til fornyet vurdering.
 Om hvilende pension henvises til kap. 6.
 Kommunalbestyrelsen kan bestemme, at en sag bortfalder, eller at ydelsen  

 inddrages i de tilfælde, hvor en person ikke medvirker til de nødvendige  

 undersøgelser, se §§ 22 og 24, optræning eller andre foranstaltninger, der må  

 antages mere varigt at kunne forbedre erhvervsevnen væsentligt.
 Kommunalbestyrelsen kan også rejse sag om tilkendelse af førtidspension  

 til en person, der ikke selv har søgt herom, se § 21 og kap. 3.
Revaliderings- og pensionsnævnenes kompetence 235. Reglerne om revaliderings- og pensionsnævnenes  

 nedsættelse fremgår af den sociale styrelseslov.
Statsamtmanden er født  

 formand for nævnet, 2 medlemmer indstilles af kommuneforeningen, 2 fra  

 arbejdsmarkedsrådet (LO og DA) og 2 fra De Samvirkende  

 Invalideorganisationer.
Socialministeren udpeger medlemmerne.
 Chefen for Direktoratet for Social Sikring og Bistand er formand for  

 revaliderings- og pensionsnævnet for Københavns og Frederiksberg kommuner.
Revaliderings- og pensionsnævnet træffer efter indstilling fra kommunen  

 afgørelse, om, - betingelserne er opfyldt for at tilkende, ændre eller frakende højeste  

 og mellemste førtidspension efter § 14, stk. 1 og 2, tillæg efter § 16 og  

 invaliditetsydelse efter § 18.
Revaliderings- og pensionsnævnet træffer endvidere afgørelse om, - fra hvilket tidspunkt disse betingelser er opfyldt og om en sag skal  

 genoptages til undersøgelse på et senere tidspunkt, samt fastsætter  

 tidspunktet herfor, - om pension skal bevares i indtil 3 måneder efter det tidspunkt, fra  

 hvilket frakendelse kan ske.
Revaliderings- og pensionsnævnet kan desuden træffe afgørelse om, - at retten til pension efter lovens § 14, stk. 1 og 2, skal være  

 hvilende, dog højst for et tidsrum af 3 år.
Revaliderings- og pensionsnævnet  

 skal senest ved hvileperiodens afslutning tage sagen op til fornyet  

 vurdering.
 Om hvilende pension henvises til kap. 6.
 Nævnet kan i sager som afgøres af nævnet bestemme, at en sag bortfalder,  

 eller at ydelsen inddrages i de tilfælde, hvor en person ikke medvirker til  

 de nødvendige undersøgelser, se lovens §§ 22 og 24, optræning eller andre  

 foranstaltninger, der må antages mere varigt at kunne forbedre erhvervsevnen  

 væsentligt.
Vejledende udtalelser i tjenestemandssager 236. Revaliderings- og pensionsnævnet afgiver  

 vejledende udtalelser til Nævnet for Helbredsbedømmelser i  

 Tjenestemandssager.
I de tilfælde hvor en tjenestemand får tilkendt højeste eller mellemste  

 førtidspension drejer den vejledende udtalelse sig om omfanget af  

 tjenestemandens erhvervsevne på afskedigelsestidspunktet, se  

 tjenestemandslovens §7, stk. 1. Hvis tjenestemanden ikke ønsker at søge  

 social pension, men alene kvalificeret tjenestemandspension, afgiver  

 revaliderings- og pensionsnævnet en vejledende udtalelse om, hvorvidt  

 erhvervsevnenedsættelsen ville berettige tjenestemanden til højeste eller  

 mellemste førtidspension.
For at få tilkendt en kvalificeret  

 svagelighedspension skal erhvervsevnen være nedsat til en trediedel eller  

 derunder.
Kravet til erhvervsevnenedsættelsen svarer til kriterierne for  

 tilkendelse af mellemste eller højeste førtidspension.
 I kendelser eller vejledende udtalelser i sager vedrørende tjenestemænd,  

 der ikke har været bedømt i fuldt erhverv, må nævnene give oplysning om det  

 anvendte bedømmelsesgrundlag, om en eventuel erhvervsevnenedsættelse gælder  

 udeerhvervet, og om invaliditetsgraden under forudsætning af  

 vurderingsgrundlaget fuldt selverhverv.
Helbredsbedømmelsesnævnets anmodning kræver ikke samtykke fra  

 tjenestemandspensionisten, men må ses som led i det almindelige princip om  

 samarbejde mellem offentlige myndigheder.
Helbredsbedømmelsesnævnet  

 underretter tjenestemanden om, at sagen er oversendt til udtalelse i  

 revaliderings- og pensionsnævnet.
Tjenestemanden må herved være underrettet  

 om, at dette eventuelt kan medføre, at revaliderings- og pensionsnævnet vil  

 anmode om yderligere oplysninger, herunder speciallægeerklæringer, se  

 tjenestemandslovens § 32. Ministeren kan kræve de helbredsoplysninger, der  

 anses for nødvendige, og at den pågældende underkaster sig særlige  

 undersøgelser, eventuelt under indlæggelse til observation på et hospital.
Revaliderings- og pensionsnævnenes generelle vejledningsforpligtelse  

 overfor kommunalbestyrelsen 237. Efter § 17, stk. 4 i den sociale styrelseslov  

 yder statsamterne vejledning til kommunerne inden for nævnenes  

 kompetenceområde.
Herigennem opnås en vis praksiskoordinering.
Statsamternes  

 vejledning kan ske på grundlag af konkrete skriftlige eller telefoniske  

 forespørgsler om lovfortolkning m.v., i form af mødevirksomhed,  

 foredragsvirksomhed m.v.
Statsamternes vejledningsforpligtigelse overfor kommunerne er blevet  

 understreget i forbindelse med, at kommunerne fik mulighed for at få overført  

 den fulde kompetence til at træffe afgørelser i sager om førtidspension m.v.,  

 se lovens § 62 b.
De frigjorte ressourcer i forbindelse med overførsel af  

 kompetence fra nævn til kommuner, forudsættes anvendt til styrkelse af  

 nævnenes aktive vejledningsvirksomhed overfor kommunerne og i særdeleshed  

 overfor de kommuner, der får tillagt den fulde tilkendelseskompetence.
 Der kan dog ikke gives konkret vejledning om afgørelsen af de enkelte  

 sager, som foregriber afgørelsen i senere ankesager.
Revaliderings- og pensionsnævnets kompetence som 2. instans 238. Revaliderings- og pensionsnævnet træffer  

 afgørelse, om betingelserne er opfyldt for tilkendelse, ændring eller  

 frakendelse af førtidspension i sager, der har været behandlet af  

 kommunalbestyrelsen som 1. instans.
 Se i øvrigt kap. 8 vedrørende klageadgangen.
Nævnets formand kan selvstændigt træffe afgørelser 239. Nævnets formand kan midlertidigt standse  

 udbetalingen af pension, hvis formanden anser det for sandsynligt, at nævnets  

 afgørelse vil gå ud på, at ydelsen inddrages, se lovens § 59, stk. 5.
Formandsafgørelser Efter den sociale styrelseslov og forretningsordenen for nævnene, er der  

 en direkte bemyndigelse til formanden til at træffe afgørelse i sager på  

 nævnets vegne.
Når formanden skønner, at der er tilvejebragt et forsvarligt  

 grundlag, bestemmer han, om sagen efter sin beskaffenhed kan afgøres uden  

 forelæggelse i et møde.
Der er tale om sager, i hvilke afgørelsen ikke  

 frembyder tvivl.
Hvis Ankestyrelsen optager en sag til behandling, hvori der er truffet  

 afgørelse af formanden, skal sagen forelægges på et møde i nævnet, der kan  

 træffe en ny afgørelse, inden udtalelse afgives til Ankestyrelsen, Formanden for revaliderings- og pensionsnævnet har desuden en pligt til  

 hvert kvartal at orientere medlemmerne af revaliderings- og pensionsnævnet om  

 formandsafgørelserne.
SAGSBEHANDLING OG SAGSGANG I KOMMUNER OG REVALIDERINGS- OG PENSIONSNÆVN 240. Alle ansøgninger om førtidspension indgives til  

 kommunalbestyrelsen.
Der henvises til kap. 2 om betingelserne for tilkendelse  

 af førtidspension m.v., og til kap. 3 om ansøgning og sagsbehandling,  

 herunder om den forudgående undersøgelse af og stillingtagen til ansøgerens  

 beskæftigelsesmuligheder med henblik på selvforsørgelse, der skal ske, inden  

 der tages stilling til spørgsmålet om førtidspension.
 I sager, hvor kommunalbestyrelsen anser betingelserne for at få tilkendt  

 mellemste og højeste førtidspension, invaliditetsydelse og bistands- og  

 plejetillæg for at være opfyldt, forbehandler og videresender kommunen  

 sagerne til revaliderings- og pensionsnævnet med indstilling om pensionsgrad  

 m.v.
Hvis kommunalbestyrelsen afgiver indstilling til revaliderings- og  

 pensionsnævnet om tilkendelse af mellemste eller højeste førtidspension, og  

 nævnet kun anser betingelserne for at tilkende pension efter lovens § 14,  

 stk. 3, for opfyldt, træffer nævnet afgørelse om ret til pension efter denne  

 bestemmelse, se § 17, stk. 1, jf. § 18, stk. 5, i den sociale styrelseslov.  

 Selv om det fremgår af lovens § 23, se § 59, stk. 2, at kompetencen til at  

 træffe afgørelse i sager om tilkendelse af pension efter lovens § 14, stk. 3,  

 tilkommer kommunen, fratager nævnet ikke kommunen denne kompetence.
Kommunen  

 har ved sin indstilling tilkendegivet, at den anser betingelserne for mindst  

 at tilkende pension efter lovens § 14, stk. 3, nr. 1, for opfyldt.
 Hvis revaliderings- og pensionsnævnet derimod i sådanne tilfælde helt  

 undtagelsesvist finder, at betingelserne for at tilkende førtidspension efter  

 lovens § 14, stk. 3, ikke er opfyldt, kan nævnet, se lovens §§ 23, og 59,  

 stk. 2, ikke som 1. instans træffe afgørelse om afslag på pension efter  

 lovens § 14, stk. 3. Sagen skal derfor i stedet hjemvises til behandling i  

 kommunen.
 Der anses i et tilfælde som følgende, at foreligge en sådan uenighed  

 mellem kommunalbestyrelsen og revaliderings- og pensionsnævnet om afgørelse  

 af en sag, at afgørelsen kan indbringes for Den Sociale Ankestyrelse.
 Træffer kommunalbestyrelsen afgørelse om ret til førtidspension efter  

 lovens § 14, stk. 3, og fx i forbindelse med en klage revurderer sagen og nu  

 indstiller til revaliderings- og pensionsnævnet om tilkendelse af mellemste  

 førtidspension, og revaliderings- og pensionsnævnet formelt tiltræder  

 kommunalbestyrelsens afgørelse om tilkendelse af pension efter lovens § 14,  

 stk. 3.
 Hvis kommunalbestyrelsen i forbindelse med en ny ansøgning om social  

 pension har truffet afgørelse om ret til førtidspension efter § 14, stk. 3,  

 og samtidig indstiller til revaliderings- og pensionsnævent om tilkendelse af  

 mellemste førtidspension, og revaliderings- og pensionsnævnet formelt  

 tiltræder kommunalbestyrelsens afgørelse om tilkendelse af pension efter §  

 14, stk. 3, anses der ikke at foreligge en sådan enighed mellem kommune og  

 nævn, at klageadgangen til Ankestyrelsen kan begrænses.
Kommunalbestyrelsens selvstændige kompetence til at tage stilling til, om  

 en ansøger alene kan tilkendes førtidspension efter lovens § 14, stk. 3,  

 eller skal indstilles til en højere pension, gælder både i forbindelse med  

 nye ansøgninger om pension og ved ansøgninger om forhøjelse af en tidligere  

 tilkendt førtidspension.
Kommunalbestyrelsen kan derfor træffe afgørelse om  

 afslag på forhøjelse af en tidligere tilkendt pension efter § 14, stk. 3.  

 Hvis kommunalbestyrelsen har truffet afgørelse om fortsat ret til en  

 tidligere tilkendt pension efter § 14, stk. 3, og samtidig utvetydigt afgivet  

 indstilling til revaliderings- og pensionsnævnet om tilkendelse af mellemste  

 førtidspension, anses kommunalbestyrelsen afgørelse ikke for en selvstændig  

 afgørelse efter §59, stk. 2. Se herom SM P 10-93 og SM P 19-94.
STATISTIKOPLYSNINGER Lovens § 60 og cirk. §§ 29 og 30 241. Regler om afgivelse af statistikoplysninger er  

 fastsat i §§ 29 og 30 i cirk.
Afgivelse af oplysninger Kommunalbestyrelserne, revaliderings- og pensionsnævnene og Direktoratet  

 for Social Sikring og Bistand skal afgive statistikoplysninger til  

 Socialforskningsinstituttet.
Der skal afgives oplysninger om afgørelser i  

 sager om:
 Oplysningerne skal afgives månedsvis på særlige skemaer, der udsendes af  

 Socialforskningsinstituttet.
Den Sociale Ankestyrelses praksiskoordinering bygger bl.a. på  

 Socialforskningsinstituttets statistik over afgørelser i førtidspensionssager  

 m.v.
Det er derfor helt afgørende for denne opfølgning, at kommunen  

 overholder sin forpligtigelse til at indberette statistiske oplysninger om  

 alle afgørelser i førtidspensionssager m.v. til Socialforskningsinstituttet  

 inden for de fastsatte tidsfrister, jf. § 19 i Socialministeriets cirkulære  

 nr. 193 af 3. november 1994 om social pension.
Årsstatistik Socialforskningsinstituttet udarbejder en årsstatistik over tilkendte  

 førtidspensioner, og hvert kvartal udsendes en opgørelse over kommunernes og  

 nævnenes afgørelser i det forløbne kvartal.
Fra 1995 indeholder årsstatistikken endvidere nøgletal vedrørende  

 kommunernes pensionspraksis.
Disse tal er udviklet til brug for Den Sociale  

 Ankestyrelses praksiskoordinering, jf. pkt. 248, og belyser forskellene  

 mellem kommunerne med hensyn til antallet af tilkendelser af førtidspension.
Personlige tillæg Kommunalbestyrelserne og Direktoratet for Social Sikring og Bistand skal  

 indsende statistikoplysninger til Socialministeriet om udbetaling af  

 personlige tillæg efter lovens § 17. Der skal afgives oplysninger om:
 Oplysningerne kan afgives over Kommunedatas fælleskommunale system for  

 social pension.
HØRING AF KONTAKTUDVALG Lovens § 61 Høring 242. I forbindelse med den årlige regulering af  

 pensioner og andre overførselsindkomster, fastsættes under visse betingelser  

 et puljebeløb.
Når størrelsen af et evt. puljebeløb er fastsat, høres  

 Folkepensionistforeningernes og Invalideorganisationernes Kontaktudvalg om  

 anvendelse af puljebeløb, se lovens § 61.
ADMINISTRATION AF SAGER OM PENSION TIL PERSONER MED FAST BOPÆL I UDLANDET Lovens § 62 Generelle opgaver 243. Direktoratet for Social Sikring og Bistand  

 varetager administrationen af EF-forordningen, den nordiske og de bilaterale  

 konventioner og bistår Socialministeriet med indgåelse af konventioner og  

 udarbejder administrative aftaler i tilslutning hertil.
Direktoratet udsender  

 generelle vejledninger og informerer om internationale regler om social  

 sikring.
Kompetence i enkeltsager Kommunernes og statsamternes kompetence i sager om pension efter  

 EF-forordning nr. 1408/71 og konventioner/ overenskomster, som Danmark har  

 indgået med andre lande, varetages af Direktoratet, når det drejer sig om  

 personer, der har bopæl i udlandet.
 Kommunernes og statsamternes kompetence i sager, der vedrører ret til  

 dansk pension i øvrigt til personer, der har fast bopæl i udlandet, varetages  

 af Direktoratet.
 For personer med bopæl i udlandet varetages revaliderings- og  

 pensionsnævnets kompetence af revaliderings- og pensionsnævnet for Københavns  

 og Frederiksberg kommuner.
Direktoratets opgaver er bl.a. at Administration for personer med fast bopæl i udlandet - træffe afgørelse om eller - modtage ansøgninger om ydelser efter loven, - vejlede ansøgere og pensionister, - indstiller til revaliderings- og pensionsnævnet om at træffe afgørelse  

 om ret til ydelse efter loven, - beregne pension, - finansiere den kommunale andel af udgifterne til pension og - udbetale pension.
Direktoratets kompetence er begrænset til at omfatte personer med fast  

 bopæl i udlandet.
Det betyder, at Direktoratet ingen kompetence har i  

 relation til pensionister med midlertidigt ophold i udlandet, ligesom  

 Direktoratets kompetence ophører, når en pensionist, der tidligere har haft  

 fast bopæl i udlandet, vender tilbage til Danmark med henblik på fast bopæl  

 her i landet.
Omvendt betyder det, at den hidtidige bopælskommune skal  

 indsende pensionssagen til Direktoratet, når pensionisten flytter til  

 udlandet.
Når det drejer sig om pensioner, der fastsættes efter EF- forordningen,  

 indgives ansøgning om pension til personer, der bor i udlandet, til  

 bopælslandets myndigheder, eller - hvis der ikke er optjent ret til pension i  

 bopælslandet - til myndighederne i det land, hvor ansøgeren senest var  

 pensionsforsikret.
Når pensionen skal fastsættes efter en konvention/  

 -overenskomst, indgives ansøgning ligeledes til myndighederne i bopælslandet.
 Ved fast bopæl i et andet land end EØS-land eller et land, hvormed der er  

 indgået konvention/overenskomst, indgives ansøgning til Direktoratet.
Personer, bosat her i landet, der samtidig har ret til pension fra  

 EØS-land eller konventionsland Personer, der har bopæl her i landet, indgiver ansøgning til  

 bopælskommunen.
Hvis der kan være ret til pension fra et andet EØS-land efter  

 EF-reglerne, skal bopælskommunen indsende kopi af ansøgningen til  

 Direktoratet.
Hvis der kan være ret til pension fra et land, hvormed der er  

 indgået konvention/overenskomst, sendes ansøgningen på særlig blanket til det  

 pågældende land eller til Direktoratet, hvis dette er fastsat i den  

 administrative aftale til konventionen/overenskomsten.
UDLEVERING AF OPLYSNINGER TIL APOTEKERNE 244. Kommunerne har med hjemmel i lovens § 62 a  

 mulighed for at lette administrationen af udbetaling af personlige tillæg til  

 pensionisters udgifter til medicin.
Kommunerne kan uden samtykke fra den  

 enkelte pensionist udlevere oplysninger til apoteket om navn, personnummer og  

 personlig tillægsprocent for de pensionister, der modtager personligt tillæg  

 til dækning af udgifter til medicin.
Danmarks Apotekerforening og Kommunernes  

 Landsforening aftaler, hvordan medicinkortordningen administreres.
Der  

 henvises til kap. 2, § 17 om udbetaling af personlige tillæg.
TILLADELSE TIL OVERFØRSEL AF KOMPETENCE FRA REVALIDERINGS- OG  

 PENSIONSNÆVNET TIL KOMMUNEN 245. Kommunalbestyrelsen kan efter anmodning få  

 socialministerens tilladelse til at få overført revaliderings- og  

 pensionsnævnets kompetence til at træffe afgørelser i sager om mellemste og  

 højeste førtidspension, bistands- og plejetillæg, invaliditetsydelse efter  

 lov om social pension samt støtte til etablering af selvstændige virksomhed  

 og køb af bil efter bistandsloven.
Kommunerne får i givet fald den fulde  

 kompetence til både at tilkende, ændre og frakende alle pensionstyper.  

 Kompetencen i sager om støtte til etablering af selvstændig virksomhed og  

 erhvervelse af motorkøretøj efter bistandsloven følger den fulde kompetence i  

 sager om førtidspension, se lovens § 62 b.
 Kommunalbestyrelsen får også overført nævnets kompetence efter § 59, stk.  

 4-6, dvs. kompetencen til at bestemme, at retten til pension skal være  

 hvilende, at sagen bortfalder eller ydelsen inddrages og til at afgive  

 vejledende udtalelser til Helbredsbedømmelsesnævnet i tjenestemandssager.
 Det er en betingelse for at få overført den fulde kompetence, at  

 kommunalbestyrelsen nedsætter et socialt koordinationsudvalg.
Det er bl.a. forudsat - at kommuner, der får overført den fulde kompetence, tilstræber, at  

 sagsbehandlingen i sager, der eventuelt kunne føre til førtidspension,  

 tilrettelægges således, at der skabes bedre koordination mellem  

 sygedagpengeområdet, kontanthjælpsområdet, revaliderings-/aktiveringsområdet  

 og pensionsområdet.
Dette skal ske som led i forebyggelse af, at en sag ender  

 med tilkendelse af førtidspension, - at der via etablering af sociale koordinationsudvalg med repræsentanter  

 fra bl.a. det lokale arbejdsmarked kan skabes flere arbejdspladser til  

 personer, der er betinget arbejdsdygtige, - at sagsbehandlingstiden i forbindelse med ansøgning om social pension  

 nedsættes væsentligt, bl.a. som følge af en bedre opfølgning og koordination  

 mellem sygedagpenge-, kontanthjælps-, revaliderings-/aktiverings- og  

 pensionsområdet.
Ansøgning om overførsel af kompetence 246. Anmodning om overførsel af den fulde kompetence  

 skal søges af kommunalbestyrelsen og sendes til socialministeren.
Anmodningen  

 bør bl.a indeholde generelle oplysninger om baggrunden for anmodningen,  

 hvilke initiativer kommunen vil sætte i værk i anledning af overførslen m.v.  

 samt oplysninger om fra hvilket tidspunkt kompetencen søges overført, og om  

 kommunen nedsætter sit eget sociale koordinationsudvalg eller i samarbejde  

 med andre kommuner, der samtidig søger eller allerede har fået overført den  

 fulde kompetence, nedsætter et tværkommunalt koordinationsudvalg.
De Sociale Koordinationsudvalg 247. Det er en forudsætning for, at den enkelte  

 kommune kan få overført den fulde kompetence, at kommunen etablerer sit eget  

 koordinationsudvalg eller etablerer et koordinationsudvalg i fællesskab med  

 omkringliggende kommuner, der også har fået eller får overført den fulde  

 kompetence.
Medlemmer I henhold til den sociale styrelseslov § 6, stk. 6 er det i bekg. om  

 sammensætningen af sociale koordinationsudvalg fastsat:
 - at det sociale koordinationsudvalg nedsættes af kommunalbestyrelsen.  

 Udvalget består af 1 medlem, der vælges blandt kommunalbestyrelsens  

 medlemmer, samt 5 medlemmer, der vælges efter indstilling fra henholdsvis De  

 samvirkende Invalideorganisationer, Landsorganisationen i Danmark, Dansk  

 Arbejdsgiverforening, Praktiserende Lægers Organisation og  

 Arbejdsmarkedsstyrelsen, og som skal repræsentere vedkommende lokale  

 organisationer, afdelinger m.v.
- at såfremt to eller flere kommunalbestyrelser opretter et socialt  

 koordinationsudvalg i fællesskab, består udvalget af 5 medlemmer, der vælges  

 i enighed af de deltagende kommuners kommunalbestyrelser efter indstilling  

 fra de organisationer m.v., der repræsenteres i udvalget.
Herudover vælger  

 hver kommunalbestyrelse 1 medlem blandt kommunalbestyrelsens medlemmer, - at kommunalbestyrelsen eller kommunalbestyrelserne dog kan, hvis det  

 ikke er muligt at få udpeget en eller flere organisationsrepræsentanter,  

 nedsætte udvalget med et mindre antal medlemmer eller eventuelt erstatte en  

 eller flere organisationsrepræsentanter med en eller flere relevante  

 personer.
Kommunalbestyrelserne skal løbende søge udvalget sammensat med fuld  

 repræsentation og - at udvalget skal bestå af mindst 4 medlemmer.
 Udvalget kan indkalde andre personer eller organisationer ad hoc.
 Kommunalbestyrelsen kan udarbejde forretningsorden for udvalget under  

 hensyn til de lokale forhold og udvalgets opgaver.
Forebyggende arbejde Formålet med at oprette sociale koordinationsudvalg er på lokalt niveau at  

 etablere direkte samarbejde og dialog mellem kommunen, arbejdsmarkedets  

 parter, det primære sundhedsvæsen, erhvervsuddannelserne og  

 invalideorganisationerne med henblik på at fremme aktivlinien og styrke den  

 forebyggende indsats for personer, der er betinget arbejdsdygtige.
 Udvalget skal følge kommunens administration af sygedagpenge,  

 kontanthjælp, aktivering, revalidering og førtidspension, således at udvalget  

 får et samlet overblik over de nævnte områder.
Udvalget har ikke kompetence i enkeltsager, men kan få nødvendige  

 oplysninger om kommunens sagsstyring m.v.
Udvalget kan drage nytte af disse  

 oplysninger i forbindelse med principielle/overordnede drøftelser og evt.  

 forelæggelse af forslag til ændret sagstilrettelæggelse for kommunen.
Udvikle samarbeje Endvidere skal udvalget medvirke til udvikling af samarbejdet bl.a. mellem  

 kommunen og arbejdsmarkedets parter, med henblik på at kunne rådgive mht.  

 etablering af arbejde til personer, der er betinget arbejdsdygtige.
Udvalget  

 bør også bidrage til, at de praktiserende læger får tilstrækkelige  

 oplysninger om førtidspension m.v. således at lægeoplysningerne bliver så  

 tilstrækkelige og præcise som muligt.
Årlig redegørelse Udvalget skal en gang årligt udarbejde en redegørelse til  

 kommunalbestyrelsen om forholdene indenfor udvalgets arbejdsområde.
Denne  

 redegørelse skal tillige sendes til Den Sociale Ankestyrelse til brug for Det  

 Centrale Koordinationsudvalg og Styrelsens praksiskoordinerende indsats.
 Om de sociale koordinationsudvalg henvises i øvrigt til Orientering om  

 Sociale Koordinationsudvalg, der er udgivet af Socialministeriet.
DEN SOCIALE ANKESTYRELSE Sikring af praksiskoordinering på landsplan.
Sagsoptagelsesadgang 248. Ankestyrelsens ansvar for en generel  

 praksiskoordinering blev fra den 1. juli 1994 udvidet bl.a. ved en udvidelse  

 af adgangen til at antage sager til principiel behandling.
Ankestyrelsen kan  

 udover sager af principiel betydning i snævrere forstand, dvs. sager, der  

 beror på en konkret lovfortolkning, også antage sager til behandling, som i  

 øvrigt indeholder spørgsmål af generel betydning.
Den udvidede adgang til at  

 antage sager til behandling, der både gælder sager efter pensions-,  

 bistands-, delpensions- og børnetilskudsloven, skal ses som led i  

 Ankestyrelsens større arbejdsopgaver mht. vejledning og praksiskoordinering.
Vejledning og -praksiskoordinering Ankestyrelsen har i forbindelse med indførelse af muligheden for udlægning  

 af den fulde kompetence til kommunerne, fået en aktiv praksiskoordinerende  

 funktion overfor de regionale nævn og kommunerne.
Styrelsen skal yde vejledning om ankeinstansernes praksis.
Det sker bl.a.  

 ved udmelding fra Styrelsen gennem SM-Sociale meddelelser og oversigter over  

 praksis.
Herudover kan Ankestyrelsen yde retlig vejledning og  

 fortolkningsbidrag, bl.a. gennem Ankestyrelsens nyhedsblad -Nyt fra  

 Ankestyrelsen-.
 Vejledning overfor de enkelte kommuner varetages i øvrigt af de sociale  

 nævn, se § 17, stk. 4, i den sociale styrelseslov.
 Ankestyrelsen har samtidig fået mulighed for at gennemføre egentlige  

 praksisundersøgelser ved at indhente og gennemgå sager og afgørelser fra  

 kommunerne og revaliderings- og pensionsnævnene, for at kunne følge praksis  

 lokalt og regionalt, med henblik på at sikre mere ensartede afgørelser i  

 kommuner og nævn og dermed ligebehandling af borgerne, se Ankestyrelseslovens  

 § 1, stk. 4.
Ankestyrelsen følger endvidere kommunernes og nævnenes praksis ved hjælp  

 af statistik om tilkendelser m.v.
Til brug for dette indgår der fra 1995 i  

 årsstatistikken vedrørende tilkendelse af førtidspension, som  

 Socialforskningsinstituttet producerer, særlige nøgletal om kommunernes  

 pensionspraksis.
Praksisundersøgelser Praksisundersøgelser giver mulighed for en grundigere vurdering af  

 sammenhængen mellem kommunens eller nævnets afgørelsespraksis og de  

 prioriteringer, der lokalt foretages mellem fx revalidering, aktivering og  

 pension.
Løbende praksisundersøgelser kan danne grundlag for en dialog mellem  

 de lokale og centrale myndigheder med henblik på at styrke den forebyggende  

 indsats og sikre, at afgørelserne i sager vedrørende den sociale lovgivning  

 bliver så korrekte som mulige, og at borgerne får de mest hensigtsmæssige  

 tilbud og bistand.
Hvis den praksis, der følges i den enkelte kommune eller nævn, afviger  

 væsentligt fra praksis på landsplan, tager Ankestyrelsen spørgsmålet op til  

 drøftelse med den pågældende myndighed.
Kommuner og nævn skal tilrettelægge  

 praksis i overensstemmelse med Ankestyrelsens praksis og rådgivning.
DET CENTRALE SOCIALE KOORDINATIONSUDVALG 249. Under Den Sociale Ankestyrelse er der nedsat et  

 rådgivende centralt koordinationsudvalg til støtte for Styrelsens  

 vejledningsvirksomhed.
Medlemmer Socialministeren udpeger udvalgets medlemmer efter indstilling fra De  

 Samvirkende Invalideorganisationer, Landsforeningen i Danmark, Dansk  

 Arbejdsgiverforening, Kommunernes Landsforening, Sundhedsministeriet,  

 Statsamtmandsforeningen, Direktoratet for Social Sikring og Bistand og Den  

 Sociale Ankestyrelse (formand). Udvalget kan indkalde andre personer eller  

 organisationer ad hoc.
Opgaver Udvalget skal følge udviklingen på de områder, som de kommunale udvalg  

 skal beskæftige sig med.
Udvalget skal derfor have tilsendt de kommunale  

 koordinationsudvalgs årsredegørelser.
Endvidere skal udvalget virke som  

 støtte for Ankestyrelsens vejledningsvirksomhed over for kommuner og sociale  

 nævn.
 Det rådgivende udvalg kan uafhængigt af Ankestyrelsens øvrige virksomhed  

 afgive udtalelser om overordnede socialpolitiske spørgsmål, der knytter sig  

 til de sociale koordinationsudvalgs virksomhed, herunder udtale sig om de  

 årlige redegørelser fra disse udvalg bl.a for at sikre en ide- og  

 erfaringsudveksling mellem de kommunale udvalg og mellem det lokale og  

 centrale niveau.
RET IFØLGE OVERGANGSBESTEMMELSER Lovens §§ 63-72 § 63.  Loven træder i kraft den 1. oktober 1984.  

 Lovens § 65 har dog virkning fra den 1. januar 1984, mens førtidsbeløbet  

 efter § 13, nr. 3, først udbetales med virkning fra 1. januar 1985.
 Stk. 2.  Lov om folkepension, jf. lovbekg. nr. 436 af 9.  

 september 1983, og lov om invalide og førtidspension m.v., jf. lovbekg. nr.  

 437 af samme dato, ophæves.
 § 64.  Socialministeren fastsætter, hvilke  

 administrative forskrifter, udstedt efter de tidligere love, der forbliver i  

 kraft efter den 1. oktober 1984.
 § 66.  Personer, der den 1. oktober 1984 har ret til  

 pension efter lov om folkepension og lov om invalidepension og førtidspension  

 m.v., skal modtage enten fuld pension efter denne lov eller mindst det samme  

 antal fyrretyvendedele af fuld pension efter denne lov som hidtil, dog  

 anvendes reglerne i kap. 6.
Stk. 2.  Personer, der den 1. oktober 1984 modtager  

 pension efter § 3, stk. 1 og 2, i lov om invalidepension og førtidspension  

 m.v., overgår til at modtage henholdsvis højeste og mellemste førtidspension.  

 Personer, der den 1. januar 1984 overgik til at modtage pension efter § 3,  

 stk. 3 og 4, i den nævnte lov, og som på dette tidspunkt var under 60 år, og  

 personer, der tilkendes pension efter § 3, stk. 3 og 4, i den nævnte lov  

 inden det fyldte 60. år, overgår til at modtage forhøjet almindelig  

 førtidspension.
Andre personer, der modtager pension efter § 3, stk. 3 og 4,  

 i den nævnte lov, overgår til at modtage almindelig førtidspension.
Enlige  

 kvinder, der den 1. januar 1984 er fyldt 62 år uden at modtage pension, og  

 som har ret til pension efter § 3, stk. 4, i nævnte lov, har ret til  

 almindelig førtidspension.
 § 67.  Personer under 67 år med dansk indfødsret, der  

 ved lovens ikrafttræden modtager fuld førtidspension efter § 3, stk. 3 og  

 stk. 4, i lov om invalidepension og førtidspension m.v., har ret til at få  

 udbetalt pension i udlandet som hidtil.
 § 68.  Uanset bestemmelserne i § 5, stk. 1 og 2, har  

 personer over 67 år med dansk indfødsret, som har haft fast bopæl i riget i  

 mindst 10 år efter det fyldte 15. år, heraf mindst 5 år umiddelbart forud for  

 det fyldte 67. år, ret til fuld folkepension, senest fra den 1. oktober 1989.
 § 69.  For enlige kvinder, der den 30. juni 1975 har  

 opsat begæring om folkepension, udbetales ventetillæg med følgende beløb, jf.  

 § 49:
Ved opsættelse til det fyldte 65. år 792 kr. årlig.
Ved opsættelse til det  

 fyldte 67. år 1.716 kr. årlig.
For enlige kvinder, som inden 1. april 1960  

 har modtaget ventetillæg, eller som ville have ret til ventetillæg, hvis  

 begæring om ventetillæg var fremsat inden 1. april 1960, er aldersgrænserne  

 dog henholdsvis det 67. år og det 70. år.
For enlige kvinder, der den 31.  

 december 1972 har opsat begæring om pension, regnes med den alder, som den  

 pågældende havde, da hun begyndte at modtage folkepension.
 Stk. 2.  For andre personer, der har opsat begæring om  

 folkepension den 30. juni 1975, og som ikke er omfattet af stk. 1, udbetales  

 ventetillæg med følgende beløb, jf. § 49:
 Ved opsættelse til det fyldte 70. år 2.412 kr. årlig.
 Ved opsættelse til det fyldte 72. år 3.492 kr. årlig.
For personer, der den 31. december 1972 har opsat begæring om pension,  

 regnes med den alder, som den pågældende havde, da pågældende begyndte at  

 modtage folkepension.
For ægtepar regnes dog med den ældste ægtefælles alder,  

 da ægtefællerne eller en af dem begyndte at modtage folkepension.
Er  

 pensionen begæret før 1. april 1960, erstattes nævnte aldersgrænser med  

 opsættelse i henholdsvis 2 og 5 år.
Stk. 3.  For personer, der den 1. januar 1984 har opsat  

 begæring om folkepension i mindst 6 måneder efter det fyldte 67. år, og som  

 ikke er omfattet af stk. 1 og 2, udbetales en venteydelse.
Ydelsen udgør for  

 hvert halve års opsættelse efter det 67. år 5 pct., dog højst 30 pct., af  

 grundbeløbet ved venteperiodens afslutning, jf. § 49. Venteydelsen kan også  

 udbetales til personer, der ikke modtager pension på grund af reglerne i §  

 27.
 Stk. 4.  Opfylder pensionisten ikke betingelserne efter  

 § 5, stk. 1, for at få fuld pension, nedsættes ventetillæg og venteydelse i  

 samme forhold som nævnt i § 5, stk. 2.
 § 70.  Alderstillæg udbetales til pensionister, der er  

 fyldt 80 år før den 1. april 1971. Tillægget udgør 3.360 kr. årlig, jf. § 49.
 § 71.  Invaliditetstillæg udbetales til  

 folkepensionister, som har ret til tillægget den 1. oktober 1984. Tillægget  

 udgør 4.776 kr. årlig, jf. § 49, og indtægtsreguleres efter § 28 og § 31,  

 stk. 1.
 § 72.  Husligt bistandstillæg udbetales til  

 folkepensionister og invaliditetsydelsesmodtagere, som har ret til tillægget  

 den 1. oktober 1984. Tillægget udgør 7.956 kr. årlig, jf. § 49.
 § 72 a.  Ubetalte arbejdsgiverbidrag efter de indtil  

 1. januar 1988 gældende regler, jf. §§ 54-56, kan inddrives ved udpantning.
 Stk. 2.  De i stk. 1 nævnte bidrag kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Stk. 3.  Socialministeren kan fastsætte nærmere regler  

 om fremgangsmåden i forbindelse med lønindeholdelsen, herunder om straf af  

 bøde for overtrædelse af reglerne.
For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 Stk. 4.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst og formueforhold.
 § 72 b.  Til enlige personer, der i december 1993  

 modtog invaliditetsydelse samt bistands eller plejetillæg efter § 18, jf. §§  

 16 og 49, stk. 2, 2. pkt., udbetales et tillæg, der årlig udgør 24.468 kr.  

 Tillægget reguleres efter reglerne i § 49, stk. 5, jf. stk. 6, og udgiften  

 hertil afholdes efter reglerne i § 52, stk. 1, jf. § 14 i lov nr. 399 af 6.  

 juni 1991 om ændring af den sociale styrelseslov og lov om social pension  

 m.v. (Omlægninger af regler om tilkendelse af førtidspension, refusionssatser  

 og ankestrukturen m.v.).
§ 72 c.  Til pensionister, som den 1. januar er  

 bosiddende i kommuner, hvor summen af kommune, amts og kirkeskatteprocenten  

 overstiger 31,8 pct., udbetales et tillæg, der årligt udgør 34 kr. for gifte  

 og 59 kr. for enlige for hver 0,1 procentpoint, som summen af de nævnte  

 skatteprocenter efter afrunding til en decimal overstiger 31,8 pct.
Tillæg  

 oprundes til nærmeste kronebeløb, der er deleligt med 50. Tillæg udbetales  

 ikke, hvis det før oprunding udgør mindre end 150 kr. for gifte og 250 kr.  

 for enlige.
 Stk. 2.  Beløbene i stk. 1 reguleres ikke efter reglerne  

 i § 49, stk. 5 og 6. Udgiften til tillæg afholdes af staten.
- - - - - De forskellige former for førtidspension i den tidligere lov om  

 invalidepension og førtidspension m.v., lov nr. 248 af 8. juni 1983 er  

 indpasset i den sociale pensionslov på følgende måde:
PERSONER DER HAR RET TIL PENSION DEN 1. OKTOBER 1984 Lovens § 66 Personer, der havde ret til pension den 1. oktober 1984 250. Personer, der den 1. oktober 1984 havde ret til  

 pension efter lov om folkepension og lov om invalidepension og førtidspension  

 m.v., modtager enten fuld pension efter loven eller mindst det samme antal  

 fyrretyvendedele af fuld pension efter loven som hidtil, se lovens § 66, stk.  

 1. Reglen sikrer, at personer, der ved lovens ikrafttræden havde ret til  

 pension efter de tidligere bestemmelser herunder også overgangsreglerne i  

 lovene af 7. januar 1972 om ændring af folke, invalide og enkepensionslovene  

 har ret til at modtage enten fuld pension eller pension beregnet med mindst  

 samme antal fyrretyvendedele som hidtil.
Dog anvendes reglerne om årlig  

 fastsættelse, omregning, bortfald, tilbagebetaling m.v. i kap. 6 i lov om  

 social pension.
Disse personer får pensionen beregnet efter de regler, der er mest  

 gunstige for dem.
Lovens regler om optjening skal således ikke anvendes i de  

 tilfælde hvor personerne bliver dårligere stillet.
 Flygtninge, der havde ret til pension den 1. oktober 1984, får efter  

 lovens § 9 pensionen beregnet efter de gunstigere regler i denne bestemmelse.
PENSION I UDLANDET Lovens § 67 Pension i udlandet 251. Personer under 67 år med dansk indfødsret, der  

 den 1. oktober 1984 modtog fuld førtidspension efter § 3, stk. 3 og 4, i lov  

 om invalidepension og førtidspension m.v., har ret til at få udbetalt pension  

 i udlandet som hidtil.
 Reglen i § 67 sikrer, at pensionister, som ikke opfylder betingelserne i  

 lovens § 3, stk. 3, om at medtage pension til udlandet, bevarer retten til at  

 medtage en pension til udlandet, hvis de modtager fuld forhøjet almindelig  

 eller fuld almindelig førtidspension.
 Reglen har betydning for pensionister under 67 år, der inden den 1. januar  

 1984modtog fuld førtidig folkepension, og som efter 1. januar 1984 er  

 overgået til at modtage fuld førtidspension efter § 3, stk. 3 og 4 i lov om  

 invalidepension og førtidspension m.v.
OPTJENINGSREGLER FØR DEN 1. JULI 1989 Lovens § 68 Optjeningsregler 252. Personer, som har haft bopæl her i riget i mindst  

 10 år efter det fyldte 15. år, og som har haft bopæl her i riget i mindst 5  

 år umiddelbart forud for det fyldte 67. år, og som havde ret til pension  

 senest fra den 1. oktober 1989, bevarer retten til at få udbetalt pension.
ÆGTESKABSTILLÆG Den 1. januar 1995 modtog i alt 628 pensionister ægteskabstillæg.
Ægteskabstillæg 253. Ægteskabstillægget blev indført ved lov nr. 360  

 af 4. juli 1947 i forbindelse med ændringer i indtægtsberegningen for  

 pensioner.
Ægteskabstillæg blev indtil den 1. januar 1984 ydet til gifte folke- og  

 invalidepensionister, hvis ægtefælle ikke selv modtog pension eller  

 invaliditetsydelse.
Personer, der den 1. januar 1984 modtog ægteskabstillæg  

 eller senere fik ret til tillægget fra et tidspunkt før den 1. januar 1984,  

 bevarer retten til tillægget, indtil ægtefællen selv bliver pensionist, dvs.  

 senest ved ægtefællens 67. år, se § 5, stk. 1 i lov nr. 249 af 8. juni 1983  

 og § 4, stk. 1 i lov nr. 248 af 8. juni 1983.
 Ægteskabstillægget indtægtsreguleres på samme måde som pensionstillægget  

 og i forlængelse af dette, se pkt. 141.
 Retten til ægteskabstillæg er helt bortfaldet, hvis tillægget på grund af  

 indtægt er bortreguleret ved pensionsberegningen den 1. januar 1984 eller  

 bortreguleres inden ægtefællens 67. år, se § 5, stk. 3 i lov nr. 249 af 8.  

 juni 1983 og § 4, stk. 3 i lov nr. 248 af 8. juni 1983. Når ægteskabstillæg  

 er bortfaldet, indtræder retten til tillægget ikke påny.
 Det fulde ægteskabstillæg udgør 6.048 kr. årligt pr. 1. januar 1996.
 Tillægget satsreguleres.
 Ægteskabstillægget beregnes på grundlag af den ikke pensionsberettigede  

 ægtefælles bopælstid.
Den ikke pensionsberettigede ægtefælles bopælstid beregnes efter forholdet  

 mellem pågældendes bopælstid og 40 år.
Til den faktiske bopælstid i Danmark  

 lægges tiden fra det tidspunkt, hvor pensionisten får ret til ægteskabstillæg  

 og til den ikke pensionsberettigede ægtefælles 67. år (godskrivningstiden).
 Ægteskabstillægget er betinget af, at den ikke pensionsberettigede  

 ægtefælle har haft mindst 1 års bopæl her i landet mellem det 15. og det 67.  

 år.
 Personer, der modtager pension i et andet EUland efter EUreglerne, har  

 også ret til at modtage ægteskabstillæg, idet krav om indfødsret og bopæl i  

 Danmark fraviges.
VENTETILLÆG Lovens § 69, stk. 1 og 2 254. Den 1. januar 1995 modtog i alt 11.656  

 folkepensionister ventetillæg.
Ventetillæg Ventetillæg blev indført ved lov nr. 348 af 7. august 1922, hvor  

 tilgangsalderen for adgangen til rente var fastsat til 65 år.
Ventetillæg  

 blev udbetalt som et tillæg til den årlige rente til personer der udsatte  

 begæring om rente, udfra den betragtning, at personer der opsatte begæring om  

 aldersrente ud over 65 års alderen, burde have krav på en forholdsvis højere  

 aldersrente i deres senere leveår.
Til enlige kvinder Enlige kvinder, der er fyldt 67 år inden den 1. april 1960 får ventetillæg  

 efter lovens § 69, stk. 1, hvis kvinden har begæret pension tidligst ved  

 henholdsvis det fyldte 67. år og det fyldte 70. år, og alle andre enlige  

 kvinder, der er fyldt 62 år senest den 30. juni 1975, hvis kvinden har  

 begæret pension tidligst ved henholdsvis det fyldte 65. år og det fyldte 67.  

 år.
 Kvinden skal have været enlig i hele den periode, hvor hun har opsat  

 begæring om pension.
 Hvis den enlige kvinde er fyldt 67 år senest den 30. juni 1975, kan hun  

 dog også have opsparet ret til ventetillæg efter lovens § 69, stk. 2. I så  

 fald er det alene det største ventetillæg, der kan udbetales.
Til andre end enlige kvinder Alle personer - enlige kvinder dog undtaget - der er fyldt 67 år inden den  

 1. april 1960 får ventetillæg efter lovens § 69, stk. 2. Omfattet af lovens §  

 69, stk. 2 er i øvrigt alle andre personer (inkl. enlige kvinder), der er  

 fyldt 67 år senest den 30. juni 1975, dersom begæring om pension tidligst er  

 indgivet ved henholdsvis det fyldte 70. år og det fyldte 72. år.
For ægtepar For ægtepar, hvor den ene ægtefælle har opsat begæring om pension i  

 tidsrummet 1. januar 1973 - 30. juni 1975 uden at den anden ægtefælle har  

 opsat begæringen senest den 31. december 1972, er der ikke ret til  

 ventetillæg til den pensionsberettigede ægtefælle, med mindre denne selv har  

 opsat begæringen i tidsrummet 1. januar 1973 - 30. juni 1975. I så fald  

 beregnes tillægget for hver pensionist for sig på grundlag af pensionistens  

 egen opsættelse af begæring om pension.
 For ægtepar, hvor den ene ægtefælle (eller begge ægtefæller) senest den  

 31. december 1972 har opsat begæringen om pension, gælder følgende:
For samgifte pensionister udbetales ventetillæg til hver ægtefælle for  

 sig.
Hvis betingelserne for at yde ventetillæg er opfyldt, ydes der også  

 tillæg til den pensionsberettigede ægtefælle, som ikke selv har opsat  

 begæring om pension.
Ventetillæggets størrelse bestemmes af den ældste  

 ægtefælles alder på det tidspunkt, da ægtefællerne eller een af dem indgav  

 begæring om folkepension.
Reglen gælder, hvad enten der på dette tidspunkt blev indgivet begæring om  

 indtægtsbestemt folkepension eller alene om mindstebeløbet.
Reglen gælder  

 også i tilfælde, hvor ægteskabet ikke var indgået, eller ægtefællerne var  

 separerede eller levede faktisk adskilt på det tidspunkt, da en af de  

 nuværende ægtefæller indgav begæring om pension.
 Er en af ægtefællerne overgået fra invalidepension til folkepension ved  

 den alder, der til enhver tid giver mænd adgang til folkepension, medens den  

 anden ægtefælle har opsat indgivelse af begæring om folkepension, regnes  

 herved med den ældste ægtefælles alder på det tidspunkt, invalidepensionisten  

 overgik til folkepension.
Ved ægtefælles død For ægtepar, hvor den ene er berettiget til førtidspension, og den anden  

 til folkepension, regnes med den anden ægtefælles alder på det tidspunkt, da  

 denne begyndte at modtage folkepension, og ventetillægget beregnes fortsat  

 efter denne alder, selv når førtidspensionisten overgår til folkepension.
Er  

 den ene ægtefælle tidligere overgået fra invalidepension til folkepension,  

 regnes der dog med den ældste ægtefælles alder på dette tidspunkt.
 Afgår den ene ægtefælle ved døden, beregnes ventetillæg til den  

 efterlevende ægtefælle efter den alder, den ældste af ægtefællerne havde da  

 ægteparret eller en af ægtefællerne begyndte at modtage folkepension, for så  

 vidt den længstlevende ved ægtefællens død i øvrigt opfylder betingelserne  

 for at modtage folkepension.
 Hvis der ikke er optjent ret til fuld pension, nedsættes ventetillægget  

 tilsvarende, se lovens § 69, stk. 4. Om ventetillæggenes størrelse henvises  

 til Socialministeriets cirkulære om regulering af satser på det sociale  

 område.
VENTEYDELSE Lovens § 69, stk. 3 Den 1. januar 1995 modtog i alt 3.715 folkepensionister venteydelse.
Venteydelse 255. Ventetillægsordningen ophørte med virkning fra 1.  

 januar 1984 i forbindelse med indførelse af indtægtsregulering af pension for  

 personer i alderen 6769 år.
Samtidig blev betegnelsen ventetillæg ændret til  

 venteydelse.
 Retten til ventetillæg ved at opsætte begæring om pension bortfaldt den 1.  

 juli 1983. Personer, der er fyldt 67 år den 1. juli 1983 eller senere, kan  

 ikke opsætte begæringen om folkepension med den følge, at de bliver  

 berettiget til ventetillæg.
 Personer, der den 1. januar 1984 har opsat begæring om folkepension i  

 mindst 6 måneder efter det fyldte 67. år og som ikke er omfattet af lovens §  

 69, stk. 1 og 2 om ventetillæg får udbetalt venteydelse efter lovens § 69,  

 stk. 3.
Venteydelse beregnes som en procentdel af det grundbeløb, som gælder ved  

 venteperiodens afslutning for henholdsvis samgifte og andre pensionister.
For  

 hvert halve års opsættelse umiddelbart efter det fyldte 67. år udgør ydelsen  

 således 5 pct. dog højst 30 pct. af grundbeløbet ved venteperiodens  

 afslutning.
Får en person beregnet sin venteydelse efter beløbet for andre end  

 pensionistægtepar, skal han fortsat have beregnet ydelsen sådan, selv om han  

 senere indgår ægteskab eller pensionen ikke længere er bortreguleret på grund  

 af indtægt.
På samme måde skal en person, der får venteydelse som samgift  

 pensionist, fortsat have ydelsen med beløbet for samgifte, uanset om  

 ægteskabet senere opløses eller pensionen bortreguleres.
 Hvis der ikke er optjent ret til fuld pension, nedsættes venteydelsen  

 tilsvarende, se lovens § 69, stk. 4.
ALDERSTILLÆG Lovens § 70 Den 1. januar 1995 modtog i alt 41 folkepensionister alderstillæg.
Alderstillæg 256. Alderstillæg blev indført ved lov nr. 510 af 22.  

 december 1947, som et tillæg til særlig gamle aldersrentemodtagere.
Tillægget  

 blev givet til de særlige udgifter, som de særlig gamle aldersrentemodtagere  

 ofte ville have til pleje og bistand.
Pensionister der inden den 1. april 1971 er fyldt 80 år får alderstillæg,  

 se lovens § 70. Alderstillægget udgør et fast kronebeløb, der udbetales til  

 alle berettigede.
Tillægget er således ens for samgifte og andre  

 pensionister, uden hensyn til, om ægtefællen har ret til alderstillæg.
 Alderstillægget udgør 3.456 kr. årligt pr. 1. januar 1996. Tillægget  

 satsreguleres.
INVALIDITETSTILLÆG Lovens § 71 Den 1. januar 1995 modtog i alt 701 folkepensionister invaliditetstillæg.
Invaliditetstillæg 257. Personer, der modtog invalidepension før den 1.  

 april 1966, var berettiget til et invaliditetstillæg.
Invalidepensionister,  

 der den 1. april 1966 var fyldt 60 år, modtog fortsat invaliditetstillæg  

 efter ikrafttræden af lov om invalidepension m.v., medmindre de valgte i  

 stedet at modtage invaliditetsbeløb.
Invaliditetstillæg udbetales nu til  

 folkepensionister, der havde ret til tillægget den 1. oktober 1984, se lovens  

 § 71. Tillægget indtægtsreguleres efter reglerne i lovens § 28 og § 31, stk.  

 1.
 Invaliditetstillægget udgør 4.920 kr. årligt pr. 1. januar 1996.
 Tillægget satsreguleres.
HUSLIGT BISTANDSTILLÆG Lovens § 72 Den 1. januar 1995 modtog i alt 55 folkepensionister husligt  

 bistandstillæg.
Husligt bistandstillæg 258. Husligt bistandstillæg blev indført ved lov nr.  

 238 af 10. juni 1960 til pensionister, der som følge af invaliditeten havde  

 behov for bistand til pasning af husholdningen.
Reglen om husligt bistandstillæg blev ophævet den 1. april 1966, således  

 at personer, som var fyldt 60 år den 1. april 1966, og som fortsat modtog  

 invaliditetstillæg, bevarede retten til husligt bistandstillæg.
Husligt  

 bistandstillæg udbetales nu til de folkepensionister, som havde ret til  

 tillægget den 1. oktober 1984, se lovens § 72.
 Husligt bistandstillæg udgør 8.184 kr. årligt pr. 1. januar 1996.
 Tillægget satsreguleres.
OVERGANGSREGLER I LOVENE AF 7. JUNI 1972 OM ÆNDRING AF FOLKE-, INVALIDE- OG ENKEPENSIONSLOVENE Overgangsregler 259. Det følger af lovens § 66, stk. 1, at der uanset  

 bestemmelserne i lovens § 5 er ret til fuld folkepension for:
 Det følger af overgangsreglerne fra 1972, at retten til at medtage fuld  

 folkepension til udlandet efter den tidligere gældende regel i  

 folkepensionslovens § 1, stk. 3, ikke omfatter personer, der har fået tillagt  

 pension inden 1. januar 1973, eller har fået tillagt fuld pension efter 1)  

 3). Disse folkepensionister kunne dog medtage pensionen til udlandet efter de  

 regler, der var gældende før den 1. januar 1973, og som svarer til den  

 nugældende regel i lovens § 3, stk. 3.
Om ophævelse af indfødsretskrav og bopælskrav i overgangsreglerne fra 1972  

 i forhold til personer omfattet af EFforordning nr. 1408/71, se kap.
III,  

 pkt. 14 og kap.
IV, pkt. 20 d.
PENSION PÅ GRUNDLAG AF ÆGTEFÆLLENS BOPÆLSTID Pension på grundlag af ægtefællens bopælstid 260. Personer, der den 1. januar 1984 modtog pension  

 beregnet på grundlag af en afdød ægtefælles bopælstid, bevarer denne ret.
Det  

 gælder også, hvis den pågældende overgår til en anden pensionstype, se § 3,  

 stk. 4 i lov nr. 249 og lov nr. 248 af 8. juni 1983.
 De efterlevende ægtefæller, der er omfattet af de EUregler, der er nævnt  

 under pkt. 259, er også omfattet af denne bestemmelse.
ANDRE OVERGANGSBESTEMMELSER Andre overgangsbestemmelser 261. De personer med dansk indfødsret, der bosætter  

 sig her i riget efter den 1. januar 1973, og som modtog folkepension inden  

 udrejsen, har uanset bestemmelsen i lovens § 5, ret til fuld pension fra  

 bosættelsestidspunktet, se §4, stk. 3 i lov nr. 257 af 7. juni 1972.
 De personer, der den 1. januar 1970 modtog pension i udlandet, bevarer  

 retten til at modtage pensionstillæg, uanset lovens § 3, stk. 5, se § 2, stk.  

 2 i lov nr. 351 af 18. juni 1969.
INDDRIVELSE AF FORTSAT HENSTÅENDE UBETALTE ARBEJDSGIVERBIDRAG Lovens § 72a 262. Indtil 1. januar 1988 skulle arbejdsgivere  

 indbetale bidrag til delvis dækning af statens udgifter til førtidspension.  

 Med hjemmel i 72 a kan Hypotekbanken inddrive de fortsat henstående ubetalte  

 arbejdsgiverbidrag ved udpantning, og inddrive skyldige beløb ved  

 indeholdelse i løn m.m. hos arbejdsgivere, som enten tillige er lønmodtager  

 eller er overgået til lønarbejde.
Endvidere kan Hypotekbanken indhente  

 økonomiske oplysninger hos skattemyndighederne og andre offentlige  

 myndigheder til brug for inddrivelse.
§ 72  B TILLÆG Lovens § 72 b 263. Enlige erhvervsaktive personer, der i december  

 måned 1993 modtog invaliditetsydelse samt enten bistands- eller plejetillæg,  

 modtager et tillæg, der årligt udgør 24.468 kr.
Tillægget er varigt og blev  

 indført som en kompensation for afskaffelsen af det forhøjede personfradrag,  

 som disse personer tidligere var berettiget til.
 Tillægget bortfalder for personer, der tilkendes førtidspension, eller som  

 ikke længere er reelt enlig.
 Tillægget reguleres og finansieres efter de gældende regler i loven, se  

 pkt 202 og 220 f.
§ 72  C TILLÆG SOM FØLGE AF HØJT KOMMUNALT  

 SKATTENIVEAU Lovens § 72 c 264. Med virkning fra den 1. januar 1995 får både  

 enlige og gifte pensionister, som den 1. januar 1995 er bosiddende i  

 kommuner, hvor summen af kommune-, amts- og kirkeskatteprocenten overstiger  

 31,8 pct., udbetalt et tillæg.
Bopæl 1. januar Det afgørende er, i hvilken kommune pensionisten er bosiddende den 1.  

 januar og ikke i hvilken kommune, pensionisten betaler skat.
 Det er den administrerende kommunen, der udbetaler tillægget, se § 57 og  

 58.
Tillæggets størrelse Tillægget udgør årligt 34 kr. for gifte og 59 kr. for enlige pensionister,  

 for hver 0,1 procentpoint, som summen af de nævnte skatteprocenter efter  

 afrunding til en decimal overstiger 31,8 pct.
 Begrebet enlige omfatter alene pensionister, som er reelt enlige, se  

 lovens § 49, stk. 2. Gifte og samlevende behandles derfor ens med hensyn til  

 beregningen af et eventuelt tillæg efter § 72 C.
 Det beregnede tillæg oprundes til det nærmeste kronebeløb, der er deleligt  

 med 50. Hvis tillægget før oprunding udgør mindre end 150 kr. for  

 gifte/samlevende og mindre end 250 kr. for enlige udbetales tillægget ikke.
 Tillæggenes størrelse er uafhængig af pensionistens øvrige indtægter og  

 tillægget indgår ikke i den skattepligtige indkomst.
 Tillæggene udbetales en gang årligt med januar pensionen.
 De i § 72 c, stk. 1, angivne beløb, som tillægget beregnes efter,  

 reguleres ikke efter reglerne i § 49, stk. 5 og 6.
 Staten afholder udgiften til tillæg efter § 72 c.
LØNINDEHOLDELSE ------- § 33  i lov nr. 380 af 6. juni 1991 (Lønindeholdelse  

 m.v.) indeholder følgende bestemmelse:
§ 33 Loven træder i kraft ved bekendtgørelsen i Lovtidende og finder også  

 anvendelse på fordringer forfaldne før lovens ikrafttræden.
-------- 265. Ved lovændringen blev § 72 a indføjet i loven, se  

 pkt. 262.
REFUSIONSOMLÆGNING, KOMMUNAL TILKENDELSESKOMPETENCE OG OMLÆGNING AF ANKESYSTEMET -------- § 14  i lov nr. 399 af 6. juni 1991 (Omlægninger af  

 regler om tilkendelse af førtidspension, refusionssatser og ankestrukturen  

 m.v.) indeholder følgende bestemmelser:
§ 14 Stk. 1.  Loven træder i kraft den 1. januar 1992. Dog  

 træder § 4, nr. 8, og § 15 i kraft dagen efter bekendtgørelsen i Lovtidende.
Stk. 2.  De sager om social pension efter §§ 14, 16 og  

 18 i lov om social pension, om hjælp til etablering af selvstændig virksomhed  

 eller erhvervelse af motorkøretøj efter bistandslovens §§ 43 og 58, i hvilke  

 kommunerne den 1. januar 1992 har afgivet indstilling, og som ikke er afgjort  

 af de indtil denne dato bestående revaliderings og pensionsnævn, overgår til  

 de nævn, der er nedsat ved § 18 i den sociale styrelseslov som affattet ved  

 denne lovs § 1, nr. 1. Disse sager afgøres og kan påklages efter de indtil  

 denne dato gældende regler.
Finansieringen af udgifter forbundet hermed sker  

 ligeledes efter de hidtil gældende regler.
Funktionsperioden for formanden og  

 for medlemmerne af de indtil 1. januar 1992 bestående revaliderings og  

 pensionsnævn ophører på denne dato.
Funktionsperioden for medlemmerne af de  

 revaliderings og pensionsnævn, som er nedsat ved § 18 i den sociale  

 styrelseslov som affattet ved denne lovs § 1, nr. 1, vil første gang være fra  

 den 1. januar 1992 til den 30. juni 1994.
Stk. 3.  Amtsankenævnene nedlægges den 31. december  

 1991. De sager, som ikke er afgjort af amtsankenævnene senest denne dato,  

 overgår til de sociale ankenævn til afgørelse.
Funktionsperioden for  

 formanden og for medlemmerne af amtsankenævnene ophører den 31. december  

 1991.
Stk. 4.  Det Sociale Ankenævn for Københavns og  

 Frederiksberg Kommuner træffer afgørelse i de sager, der er afgjort af  

 Københavns og Frederiksberg Kommuner og indbragt for Den Sociale  

 Ankestyrelse, og som Ankestyrelsen ikke har afgjort senest den 31. december  

 1991. Nævnets afgørelser kan ikke indbringes for højere administrativ  

 myndighed.
Ankestyrelsen kan dog træffe afgørelse i sager, der oversendes fra  

 formanden for nævnet til udvidet votering i Ankestyrelsen i overensstemmelse  

 med den sociale styrelseslovs § 17, stk. 2, som affattet ved denne lovs § 1,  

 nr. 1. Ankestyrelsen kan endvidere optage en sag til behandling, når  

 Ankestyrelsen skønner, at sagen er af principiel betydning.
Anmodning til  

 Ankestyrelsen om optagelse af en sag til principiel behandling indgives inden  

 4 uger efter, at klageren har fået meddelelse om afgørelsen.
Ankestyrelsen  

 kan se bort fra overskridelse af fristen, når der er særlig grund hertil.  

 Afgørelse herom træffes af chefen for Ankestyrelsen. 1. 7. pkt. finder ikke  

 anvendelse på afgørelser truffet i medfør af bistandslovens afsnit VIII.
 Stk. 5.  Såfremt kommunalbestyrelsen efter den 1. januar  

 1992 afgiver indstilling om forhøjelse af en allerede tilkendt pension efter  

 §§ 14, 16 og 18, afholder staten 50 pct. af udgifterne til forhøjelsen.  

 Staten afholder udgifterne til pension til personer, der den 1. januar 1992  

 har ophold i en institution efter bistandslovens § 112, stk. 1, og som får  

 tilkendt pension efter dette tidspunkt.
Stk. 6.  -- Stk. 7.  Socialministeren fremsætter forslag for  

 Folketinget om revision af tilkendelseskompetencen m.v. efter lov om social  

 pension og lov om social bistand inden udgangen af folketingsåret 1991-92.
- - - - - 266. Ved lovændringen blev amtsankenævnene nedlagt  

 samtidig med, at de sociale ankenævn pr. 1. januar 1992 er blevet oprettet og  

 har overtaget funktionen som første instans.
De sager, som ikke er afgjort af  

 amtsankenævnene senest den 31. december 1991, overgår til de sociale ankenævn  

 til afgørelse.
Samtidig blev Ankestyrelsens kompetencen som 1. ankeinstans for afgørelser  

 truffet af Københavns og Frederiksberg kommune overført til det nye sociale  

 ankenævn for København og Frederiksberg.
Ankestyrelsens sager for disse  

 kommuner, der ikke er afgjort senest den 31. december 1991 overgår til Det  

 Sociale Ankenævn for Københavns og Frederiksberg kommune.
SATSREGULERING AF INDTÆGTSGRUNDLAGET ------- § 2  i lov nr. 1077 af 23. december 1992 (opregulering  

 af indtægtsgrundlaget til aktuelt niveau) indeholder følgende bestemmelser:
§ 2 Loven træder i kraft den 1. januar 1993.
- - - - - 267. Ved lovændringen er der indført regler om, at den  

 personlige indkomst, der indgår i indtægtsgrundlaget, skal opreguleres med  

 satsreguleringsprocenten, så bergning af pensionsydelsen foregår på så  

 aktuelt indtægtsgrundlag som muligt, i det år pensionen udbetales.
ÆNDRING AF OPHOLDSKOMMUNEREGLER § 3  i lov nr. 275 af 6. maj 1993 (Ændring af reglerne  

 om opholdskommune m.v., plejeforanstaltninger i eget hjem, bofællesskaber  

 m.v.) indeholder følgende bestemmelser:
§ 3 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  -- Stk. 3.  § 58, nr. 48 og nr. 10, jf. § 52, stk. 3, i lov  

 om social pension, som affattet ved denne lovs § 2, har virkning for de  

 personer, der efter flytning fra en kommune vedvarende har haft ophold i de  

 nævnte institutioner m.v., og for hvem der på tidspunktet for lovens  

 ikrafttræden ikke er truffet afgørelse eller afgivet indstilling til  

 revaliderings og pensionsnævnet om social pension.
- - - - - 268. Ved lovændringen er reglerne om hvilken kommune,  

 der skal administrere og afholde den kommunale andel af udgiften til pension  

 ved flytning til en institution m.v. i en anden kommune blevet revideret.  

 Reglerne om, at det er den tidligere bopælskommune, der administrerer og  

 afholder den kommunale andel af udgifterne til pension, er blevet udvidet til  

 at omfatte alle relevante opholdssteder efter bistandsloven m.v., se kap. 10,  

 pkt. 232 f.
HJÆLP TIL FRIVILLIG REPATRIERING § 4  i lov nr. 464 af 30. juni 1993 (Hjælp til  

 frivillig repatriering) indeholder følgende bestemmelser:
§ 4 Stk. 1.  Loven træder i kraft den 1. august 1993.
 Stk. 2.  Indenrigsministeren fremsætter forslag for  

 Folketinget til revision af loven inden udgangen af folketingsåret 1997-98.
- - - - - 269. Ved lovændringen er § 3 a om hjælp til frivillig  

 repatriering blevet indføjet i loven, se kap. 1, pkt. 12 ff.
DELVIS BRUTTOFICERING AF PENSIONER, ÆNDRET SATSREGULERING § 4  i lov nr. 497 af 30. juni 1993 (Ændringer som  

 følge af skatteomlægning, ændret satsregulering m.v.) indeholder følgende  

 bestemmelser:
§ 4 Stk. 1.  Loven træder i kraft den 1. januar 1994. § 1,  

 nr. 1 og 7, træder dog i kraft dagen efter bekendtgørelsen i Lovtidende.
Stk. 2.  Til enlige, der er berettiget til folkepension  

 eller får udbetalt førtidspension efter §§ 12 og 13, jf. § 49, stk. 2, 2.  

 pkt., i lov om social pension, udbetales i perioden fra den 1. januar 1994  

 til udgangen af 1998 desuden særligt pensionstillæg.
Særligt pensionstillæg  

 udgør årlig den 1. januar 1994 24.468 kr., den 1. januar 1995 21.468 kr., den  

 1. januar 1996 17.468 kr., den 1. januar 1997 12.468 kr. og den 1. januar  

 1998 6.468 kr.
 Stk. 3.  Pensionstillæg til enlige, jf. § 49, stk. 1,  

 nr. 3, og stk. 2, 2. pkt., i lov om social pension, forhøjes den 1. januar  

 1995 med 3.000 kr., den 1. januar 1996 yderligere med 4.000 kr., den 1.  

 januar 1997 yderligere med 5.000 kr., den 1. januar 1998 yderligere med 6.000  

 kr. og den 1. januar 1999 yderligere med 6.468 kr.
 Stk. 4.  Pensionstillæg til enlige efter § 49, stk. 1,  

 nr. 3, jf. stk. 2., 2. pkt., og tillæg efter § 72 c i lov om social pension,  

 samt særligt pensionstillæg til enlige personer nævnt i stk. 2 udbetales også  

 til personer, der før den 26. april 1990 var ugifte eller separerede og havde  

 ret til pension eller var fyldt 67 år, medmindre et nyt samlivsforhold er  

 indledt på det nævnte tidspunkt eller senere.
 Stk. 5.  Fradragsbeløb for grundbeløb for enlige efter §  

 49, stk. 1, nr. 2, jf. stk. 2, 1. pkt., i lov om social pension, forhøjes den  

 1. januar 1995 med 10.000 kr., den 1. januar 1996 yderligere med 13.400 kr.,  

 den 1. januar 1997 yderligere med 16.700 kr., den 1. januar 1998 yderligere  

 med 20.000 kr. og den 1. januar 1999 yderligere med 21.600 kr.
 Stk. 6.  De beløb, der er nævnt i stk. 2, 3 og 5,  

 reguleres i overensstemmelse med § 49, stk. 5, i lov om social pension.
 Stk. 7.  Udgifter til særligt pensionstillæg, jf. stk.  

 2, afholdes efter reglerne i § 52, stk. 1, i lov om social pension, jf. § 14  

 i lov nr. 399 af 6. juni 1991 om ændring af den sociale styrelseslov og lov  

 om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.).
- - - - - 270. Ved lovændringen er bruttopensionsprincippet  

 delvist indført.
Pensionssystemet er herved blevet tilpasset ændringerne i  

 skattesystemet, herunder ophævelse af det forhøjede personfradrag til  

 pensionister.
Som kompensation får reelt enlige pensionister i stedet  

 udbetalt et supplerende særligt pensionstillæg, der i perioden 1995-1999  

 gradvist indregnes i det almindelige pensionstillæg.
Endvidere er  

 satsreguleringen fremrykket til 1. januar og reglerne om opgørelse af  

 indtægtsgrundlag for beregning af social pension er blevet forenklet.
 Se kap. 4, pkt. 117 f., og kap. 7, pkt. 201 og 202.
FRADRAG FOR OPHØRSSTØTTE TIL JORDBRUGERE OG ERHVERVSFISKERE § 23  i lov nr. 1106 af 22. december 1993 indeholder  

 følgende bestemmelse:
§ 23 Landbrugsministeren fastsætter tidspunktet for lovens ikrafttræden,  

 herunder at ophørsstøtte kan udbetales med virkning fra den 1. januar 1994.
- - - - - 271. Ved lovændringen er der indført hjemmel til, at  

 ophørsstøtte til jordbrugere og erhvervsfiskere skal fradrages ved beregning  

 af indtægtsgrundlaget, jf. lovens § 28. Loven trådte ikraft den 1. august  

 1994, jf.
Landbrugsministeriets bekendtgørelse nr. 703 af 25. juli 1994.
Indtægtsregulering af folkepensionens grundbeløb for personer, der er  

 fyldt 70 år § 2  i lov nr. 1131 af 22. december 1993  

 (Indtægtsregulering af folkepensionens grundbeløb for personer, der er fyldt  

 70 år) indeholder følgende bestemmelse:
§ 2 Loven træder i kraft den 1. januar 1994.
- - - - - 272. Ved lovændringen er der indført  

 indtægtsregulering af folkepensionens grundbeløb til personer, der er fyldt  

 70 år.
Fra den 1. januar 1994 sker indtægtsreguleringen af grundbeløbet  

 således for alle folkepensionister på grundlag af indtægter ved personligt  

 arbejde.
 UDBETALING AF PENSION TIL BEBOERE PÅ PLEJEHJEM M.V.
 § 4  i lov nr. 1132 af 22. december 1993 (udbetaling  

 af pension til beboere på plejehjem m.v.) indeholder følgende bestemmelser:
§ 4 Stk. 1.  Loven træder i kraft den 1. januar 1994, jf.  

 dog stk. 2.
Stk. 2.  Kommunalbestyrelsen eller amtsrådet kan for  

 institutioner efter bistandslovens §§ 79, 105 og 112, hvor beboerne får  

 udbetalt beløb til personlige fornødenheder, træffe beslutning om, at  

 ændringerne i § 1 skal have virkning fra et angivet tidspunkt i 1994. Indtil  

 dette tidspunkt anvendes de hidtidige regler om nedsættelse og inddragelse af  

 pension samt udbetaling af beløb til personlige fornødenheder, herunder såvel  

 bestemmelsen om, at staten til kommunen udbetaler et beløb, der svarer til  

 den sociale pensions grundbeløb, som bestemmelserne, der er nævnt i § 3, nr.  

 2, og bekendtgørelserne udstedt i henhold til disse bestemmelser.
Beboere på  

 plejehjem m.v., der ved lovens ikrafttræden er omfattet af de hidtidige  

 bestemmelser i bistandslovens § 85 a og § 119, og beboere i beskyttede  

 boliger, som i medfør af bestemmelsen i bistandslovens § 85, stk. 2, jf.  

 denne lovs § 1, nr. 2, skal betale et højere beløb for boligen end efter de  

 hidtil gældende regler, får i 1994 og 1995 udbetalt et beløb, der svarer til  

 henholdsvis 2/3 og 1/3 af merudgiften til boligen, hvorefter betalingen for  

 boligen beregnes uden kompensation.
For beboere, der ved lovens ikrafttræden  

 er omfattet af bistandslovens § 85 a og § 119, fastsættes betalingen efter  

 bistandslovens § 85, stk. 4, og bistandslovens § 115 a, stk. 2, jf. denne  

 lovs § 1, nr. 2, og § 1, nr. 7, således at betalingen fra lovens ikrafttræden  

 og indtil 1. januar 1998 gradvis stiger til det nævnte beløb i bistandslovens  

 § 115 a, stk. 2, jf. denne lovs § 1, nr. 7. Fra den 1. januar 1995 har § 1,  

 uanset 1. pkt., virkning for alle beboere i plejehjem eller institutioner  

 omfattet af bistandslovens §§ 79, 105 og 112.
 Stk. 3.  Til personer, der er varetægtsfængslet før den  

 1. januar 1994, udbetales pensionen indtil udgangen af januar 1994. Pension,  

 der før den 1. januar er udbetalt under varetægtsfængsling, kan kræves  

 tilbagebetalt efter de hidtil gældende regler.
- - - - - 273. Ved lovændringen er der indført en permanent  

 pensionsudbetalingsordning i § 79-plejehjem og § 112- institutioner.  

 Herudover er der indført en ordning, hvorefter beboerne på forsorgs-hjem får  

 udbetalt deres pension.
Endvidere er reglerne om inddragelse af pension til  

 varetægtsfængslede pensionister ændret, se kap. 6, pkt. 188.
NEDSÆTTELSE AF INDTÆGTSGRUNDLAGET VED BEREGNING AF PENSIONSTILLÆG TIL  

 PENSIONISTER, SOM ER GIFT MED EN PERSON, DER IKKE ER PENSIONIST § 2  i lov nr. 1135 af 22. december 1993 (Nedsættelse  

 af indtægtsgrundlag ved beregning af pensionstillæg) indeholder følgende  

 bestemmelse:
§ 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1994.
- - - - - 274. Ved lovændringen er indtægtsgrundlaget for  

 beregning af pensionstillæg for pensionister, som er gift med en person, der  

 ikke er pensionist, og som har indtægter ved personligt arbejde, delpension,  

 kontanthjælp, sygedagpenge, arbejdsløshedsdagpenge, efterløn eller  

 overgangsydelse blevet nedsat, se kap. 4, pkt. 135.
TILKENDELSESKOMPETENCE § 8  i lov nr. 448 af 1. juni 1994  

 (Tilkendelseskompetence m.v.) indeholder følgende bestemmelser:
§ 8 Stk. 1.  Loven træder i kraft den 1. juli 1994. § 1, nr.  

 3, træder dog i kraft den 1. januar 1995.
 Stk. 2.  § 33, stk. 2, i lov om social pension som  

 affattet ved denne lovs §1, nr. 5, har virkning for ansøgninger om social  

 pension, hvori der den 1. juli 1994 eller senere træffes afgørelse om  

 tilkendelse af social pension.
 Stk. 3.  § 58, nr. 10, i lov om social pension som  

 affattet ved denne lovs § 1, nr. 16, jf. § 52, stk. 3, i lov om social  

 pension, har virkning for de personer, der efter flytning fra en kommune  

 vedvarende har haft ophold i institutioner m.v., og for hvem der på  

 tidspunktet for lovens ikrafttræden ikke er truffet afgørelse eller afgivet  

 indstilling til revaliderings og pensionsnævnet om social pension.
 Stk. 4.  Ansøgninger om social pension efter §§ 14, 16  

 og 18 og § 44, stk. 1 og 2, i lov om social pension og ansøgninger om hjælp  

 til etablering af selvstændig virksomhed eller erhvervelse af motorkøretøjer  

 efter §§ 43 og 58 i lov om social bistand, som revaliderings og  

 pensionsnævnet eller det sociale ankenævn har modtaget med indstilling inden  

 det tidspunkt, fra hvilket socialministeren har tilladt, at revaliderings og  

 pensionsnævnets eller det sociale ankenævns kompetence overføres til  

 kommunalbestyrelsen, jf. § 62 b i lov om social pension som affattet ved  

 denne lovs § 1, nr. 21, og § 138 c i lov om social bistand som affattet ved  

 denne lovs § 2, nr. 7, afgøres af revaliderings og pensionsnævnet eller det  

 sociale ankenævn.
 Stk. 5.  Afgørelser om inddrivelse af underholdsbidrag,  

 der er indbragt for Den Sociale Ankestyrelse inden den 1. juli 1994,  

 færdigbehandles af Ankestyrelse.
- - - - - 275. Ved lovændringen blev tilkendelseskompetencen  

 udlagt således at kommunalbestyrelsen efter anmodning kan få  

 socialministerens tilladelse til at få overført revaliderings- og  

 pensionsnævnets kompetence i sager om mellemste og højeste førtidspension,  

 bistands- og plejetillæg og invaliditetsydelse efter lov om social pension,  

 se kap. 10, pkt. 245.
 Ved lovændringen er endvidere alderen på ansøgningstidspunktet blevet  

 afgørende for hvilken pension, der tilkendes, se lovens § 33, stk. 4.  

 Bestemmelsen har virkning for de sager, hvor der er ansøgt om social pension  

 inden den 1. juli 1994, og hvor der træffes afgørelse om tilkendelse af  

 social pension den 1. juli 1994 eller senere.
 Herudover er bopælskommuneforpligtelsen efter lovens § 58 blevet udvidet  

 til også at omfatte Kriminalforsorgens institutioner, se kap. 10, pkt. 232.
 Loven indeholder endvidere følgende ændringer, som trådte i kraft den 1.  

 juli 1994:
 - Udvidelse af muligheden for at medtage en tilkendt pension til udlandet  

 for danske statsborgere.
 - Overførsel af kompetence til Direktoratet for Social Sikring og Bistand  

 til at træffe afgørelse om ret til pension for personer, der tager bopæl i  

 udlandet.
 - Ændret bedømmelsesgrundlag ved vurdering af erhvervsevnenedsættelsen i  

 forbindelse med tilkendelse af førtidspension til deltidsbeskæftigede  

 (-husmorvurderingen-), trådte i kraft den 1. januar 1995, se kap. 2, pkt. 56.
 - Pensionister kan få efterreguleret pensionen med tilbagevirkende kraft i  

 op til 6 måneder.
 - Direktoratet for Social Sikring og Bistand overtager administrationen  

 m.v. af sager om social pension til personer, der har fast bopæl i udlandet.
 Sager, hvori socialministeren den 1. juli 1994 ikke har truffet afgørelse  

 om, retten til pension bevares for personer, der tager bopæl i udlandet efter  

 at have fået tillagt pension, overgives på denne dato til Direktoratet for  

 Social Sikring og Bistand.
 Omregning, der medfører en forhøjet pensionsudbetaling, kan, såfremt  

 pensionisten anmoder herom den 1. juli 1994 eller senere, ske med  

 tilbagevirkende kraft i op til 6 måneder.
 Sager, hvori der allerede er truffet afgørelse om ret til ydelser efter  

 lov om social pension til personer med fast bopæl i udlandet, overgår til  

 Direktoratet pr. 1. september 1994 med henblik på udbetaling af ydelser med  

 virkning for oktober måned 1994.
TILLÆG SOM FØLGE AF HØJT KOMMUNALT SKATTENIVEAU § 4  i lov nr. 1128 af 21. december 1994 ( tillæg som  

 følge af høj kommuneskat, forhøjelse af fradragsbeløb for grundbeløb og  

 pensionstillæg, ændret betaling for midlertidig hjemmehjælp m.v.) indeholder  

 følgende bestemmelser:
§ 4 Stk. 1.  Loven træder i kraft den 1. januar 1995.
Stk.. 2.  Til pensionister, som den 1. januar 1995 er  

 bosiddende i kommuner, hvor summen af kommune-, amts- og kirkeskatteprocenten  

 fra 1994 til 1995 stiger med mere end 0,4 procentpoint til mere end 29,2  

 pct., efter afrunding til en decimal, udbetales i 1995 et tillæg.
Tillægget  

 udgør 34 kr. for gifte og 59 kr. for enlige for hver 0,1 procentpoint, som  

 den samlede skatteprocent stiger med mere end 0,4 procentpoint af  

 skattestigningen.
Tillæg oprundes til nærmeste kronebeløb, der er deleligt  

 med 50. Tillæg udbetales ikke, hvis det før afrunding udgør mindre end 150  

 kr. for gifte og 250 kr. for enlige.
Stk. 3.  Tillæg efter stk. 2 medregnes ikke ved  

 opgørelsen af den skattepligtige indkomst.
Udgiften til tillæg efter stk. 2  

 afholdes af kommunen.
Amtskommunen refunderer kommunens udgifter hertil  

 svarende til forholdet mellem den kommunale og amtskommunale skattestigning.
 Stk. 4.  Opfylder en pensionist betingelserne for tillæg  

 efter § 72 c i lov om social pension som affattet ved denne lovs § 1, nr. 3,  

 og for tillæg efter denne lovs § 4, stk. 2, er pensionisten alene berettiget  

 til det højeste tillæg.
Stk. 5.  Udgiften til den del af et i 1995 udbetalt  

 tillæg efter § 72 c i lov om social pension som affattet ved denne lovs § 1,  

 nr. 3, der skyldes en skattestigning fra 1994 til 1995 på mere end 0,4  

 procentpoint, afholdes af kommunen.
Amtskommunen refunderer kommunens  

 udgifter hertil svarende til forholdet mellem den kommunale og amtskommunale  

 skattestigning.
- - - - - Se kap. 11, pkt. 264.
 276. Som følge af stor skattestigning fra 1994 til  

 1995 blev der indført et tillæg til både enlige og gifte pensoner, som den 1.  

 januar 1995 var bosiddende i kommuner, hvor summen af kommune-, amts-, og  

 kirkeskatteprocenten var steget til mere end 29,2 pct., efter afrunding til  

 en decimal.
Tillægget udgjorde årligt 34 kr. for gifte/samlevende og 59 kr. for reelt  

 enlige pensonister, for hver 0,1 procentpoint, som den samlede skatteprocent  

 steg med mere end 0,4 pct. point til mere ned 29,2 pct.
For de første 0,4  

 pct. af skattestigningen beregnedes der ikke tillæg.
Tillægget kompenserede  

 skatteforhøjelsen fra 1994 til 1995 for pensionister, som ikke havde  

 indtægter ud over den sociale pension.
 Det beregnede tillæg blev oprundet til nærmeste kronebeløb, der var  

 deleligt med 50. Hvis tillægget før oprunding udgjorde mindre end 150 kr. for  

 gifte/samlevende og mindre end 250 kr. for enlige udbetaltes tillægget ikke.
STYRKELSE AF INDSATSEN FOR SOCIALT UDSTØDTE § 3  i lov nr. 86 af 8 februar 1995 ( styrkelse af  

 indsatsen for socialt udstødte) indeholder følgende bestemmelser.
§ 3 Loven træder i kraft den 1. april 1995.
- - - - - 277. Ved lov nr. 86 af 8. februar 1995 er der i  

 forbindelse med styrkelse af indsatsen for socialt udstødte indsat et nyt nr.  

 i § 58, hvorefter institutionstyperne i § 58 er blevet udvidet med ophold i  

 bofællesskab eller anden boform for personer med særlige sociale  

 vanskeligheder efter bistandslovens § 68 b.
INDBETALING AF ATP-BIDRAG § 10  i lov nr. 1057 af 20. december 1995( forhøjelse  

 m.v. af ATP- bidrag af dagpenge og kursusgodtgørelse m.v., regulering samt  

 frivillig indbetaling af bidrag ) indeholder følgende bestemmelser:
§ 10 Stk. 1.  Loven træder i kraft den 1. januar 1997. Dog  

 træder § 1, nr. 4, i kraft den 1. januar 1996.
 Stk. 2.  De i § 2, nr. 1, § 3, nr. 1, og § 5, nr. 1,  

 anførte bidrag udgør i 1997 150 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Stk. 3.  De i § 4, nr. 1, § 8, nr. 1, og § 9, nr. 2,  

 anførte bidrag udgør i 1997 50 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
- - - - - 278. Ved ændringen er der indført mulighed for, at  

 personer, der modtager førtidspension efter § 14 i lov om social pension,  

 efter eget ønske kan indbetale ATP-bidrag, se kap. 5, pkt. 152.
UDBETALINGSTIDSPUNKT § 2  i lov nr. 1108 af 20. december 1995  

 (udbetalingstidspunkt) indeholder følgende bestemmelser:
§ 2 Stk. 1.  Loven træder i kraft den 1. januar 1996.
 Stk. 2.  For ansøgninger indgivet før den 1. januar  

 1996, hvori der denne dato eller senere træffes afgørelse om social pension,  

 finder §§ 33 og 35 i lov om social pension som gældende indtil 1. januar 1996  

 anvendelse.
- - - - - 279. Ved lovændringen er der indført ens regler for  

 udbetaling af pension tilkendt efter §§ 14, 16 og 18 i lov om social pension,  

 se kap. 5, pkt. 147 f.
INDFØRELSE AF ÆLDRERÅD OG KLAGERÅD § 3  i lov nr. 1114 af 20. december 1995 (indførelse  

 af ældreråd og af klageråd på hjemmehjælpsområdet m.v.) indeholder følgende  

 bestemmelser:
§ 3 Stk. 1.  Loven træder i kraft den 1. januar 1996.
- - - - - 280. Som følge af ændringer i ældreboligloven,  

 boligstøtteloven, lejeloven og boligbyggeriloven i forbindelse med  

 indførelsen af ældreråd og klageråd, er der foretaget konsekvensændringer i §  

 58, stk. 1, nr. 2 i loven.
ADMINISTRATION AF PENSION EFTER LOVENS § 36 § 34  i lov nr. 386 af 22. maj 1996 (ændringer som  

 følge af værgemålsloven) indeholder følgende bestemmelse:
§ 34 Loven træder i kraft den 1. januar 1996.
- - - - - 281. Pr. 1. januar 1997 ophæves myndighedsloven og  

 afløses af værgemålsloven, lov nr. 386 af 22. maj 1996. Som følge heraf er  

 lovens § 36 ændret med virkning fra 1. januar 1997, se kap. 5, pkt. 159.
ÆNDRET REGULERING AF INDTÆGTSGRUNDLAGET FOR BEREGNING AF SOCIAL PENSION § 2  i lov nr. 494 af 12 juni 1996 (ændret regulering  

 af indtægtsgrundlaget for beregning af social pension) indeholder følgende  

 bestemmelse:
§ 2 Stk. 1.  Loven træder i kraft dagen efter  

 bekendtgørelsen i Lovtidende med virkning for den årlige fastsættelse af  

 pensionen pr. 1. januar 1997.
- - - - - 282. Lovændringen medfører, at reguleringen af den  

 personlige indkomst, der indgår i indtægtsgrundlaget for beregning af sociale  

 pensioner, ved den årlige fastsættelse af pensionen, sker efter samme regler,  

 som anvendes ved den regulering, der sker ved forskudsregistreringen efter  

 kildeskatteloven, se kap. 6, pkt. 166.
KAPITEL 11 A FÆRØERNE OG GRØNLAND Lovens § 73 § 73.  Gælder ikke for Færøerne og Grønland.
- - - - - 283. Dansk pension kan som hovedregel ikke udbetales  

 på Færøerne og Grønland.
Udtrykket -fast bopæl her i riget- i lovens § 3,  

 stk. 1, skal forstås således, at det ikke omfatter bopæl på Færøerne og  

 Grønland.
Efter lovens § 3, stk. 2 og 3, er der på visse betingelser adgang til  

 pension ved fast bopæl i udlandet, se pkt. 7-8. Grønland og Færøerne  

 betragtes ikke som udland i denne forbindelse.
Pension fra Danmark kan dog  

 udbetales under midlertidigt ophold på Færøerne og Grønland.
 Bopælstid på Færøerne og Grønland medregnes ved opgørelse af bopælstiden  

 efter lovens §§ 4, 5 og 6. Den medregnes derimod ikke ved anvendelse af  

 lovens § 3, stk. 2 og 3, se bekg. § 45.
Færøerne Ved flytning fra Færøerne til Danmark kan der normalt udbetales dansk  

 pension af den nye bopælskommune uden fornyet ansøgning.
Til brug ved  

 afgørelsen modtager den danske kommune efter anmodning pensionssagens akter  

 fra Almannastovan (Færøernes socialforvaltning), se cirk. § 19 og bekg.  

 kapitel 10, §§ 40-45, hvoraf det fremgår, hvordan de færøske pensionsydelser  

 omsættes til danske pensionsydelser.
 Overgang til dansk pension efter reglerne i bekg. §§ 40-44 er betinget af,  

 at pågældende ved flytningen opfylder de almindelige betingelser for pension  

 i lovens kap. 1.
 Er pågældende tilkendt en færøsk pension, der ikke er omfattet af reglerne  

 i bekg. §§ 40-44, skal kommunen træffe afgørelse om, hvorvidt pågældende  

 opfylder lovens betingelser for pension.
Danske pensionister, der flytter til Færøerne har normalt ret til en  

 pension fra Færøerne svarende til den pension, der er tillagt i Danmark.
Når  

 en dansk pensionist flytter til Færøerne sendes sagens akter til:  

 Almannastovan, (Færøernes socialforvaltning), postboks 196, FR100 Torshavn,  

 der udbetaler pågældende den færøske pension, se cirk.§ 19.
Grønland Ved flytning fra Grønland til Danmark standses udbetalingen af grønlandsk  

 pension.
Pågældende kan herefter søge dansk pension efter reglerne i loven.
 Ved flytning fra Danmark til Grønland standses udbetalingen af dansk  

 pension med udgangen af fraflytningsmåneden, og pågældende må henvises til  

 eventuelt at søge pension i Grønland, se cirk. § 20. Grønland har egne  

 pensionslove, der afviger væsentligt fra den danske lov, både med hensyn til  

 betingelserne for tilkendelse af pension og pensionens størrelse.
 Nærmere oplysning om de grønlandske regler kan fås ved henvendelse til  

 Grønlands Hjemmestyre, Danmarkskontoret, Pilestræde 52, 1016 København K.
I ganske enkelte tilfælde kan det dog efter en restriktiv vurdering af de  

 konkrete omstændigheder, anses forsvarligt at betragte et ophold ud over 1  

 års varighed på Grønland for midlertidigt.
Eksempelvis i en situation, hvor  

 en ung hjemmeboende førtidspensionist er afhængig af forældrenes pleje, og i  

 en periode på op til 2 år skal have bopæl på Grønland sammen med forældrene.
SUPPLERENDE PENSIONSORDNINGER ARBEJDSMARKEDETS TILLÆGSPENSION (ATP) ATP 284. Arbejdsmarkedets tillægspension er en  

 bidragsfinansieret forsikringsordning, som er indført ved lov.
ATP-ydelser er  

 langt den mest udbredte supplerende pension.
I dag modtager lidt over 60 % af  

 alle folkepensionister supplerende ydelser fra ATP.
Udbredelsen vil stige  

 yderligere efterhånden, som ordningen bliver ældre.
På lang sigt skønnes det,  

 at 95-98 % af samtlige pensionister vil modtage ydelser fra ATP.
Ydelserne er  

 dog endnu - primært på grund af ordningens beskedne alder - generelt af mere  

 beskeden størrelse.
Egenpension bliver udbetalt som en livslang ydelse fra det 67. år.
Den  

 højeste ATP-pension er nu på 14.472 kr. om året.
Denne pension gives til de  

 lønmodtagere, som er gået på pension den 1. april 1996 som 67-årig, og som  

 har været fuldtidsbeskæftiget og omfattet af de gennemførte  

 bidragsforhøjelser.
For de ca. 500.000 offentligt ansatte, der ifølge deres  

 overenskomst ikke har fået bidraget reguleret i 1988 og 1990 er den højeste  

 livsvarige pension nu på 11.952 kr.
 Har man i perioden været på deltid eller forladt arbejdsmarkedet før  

 67-års alderen, er pensionen nedsat.
Ordningen er obligatorisk for alle lønmodtagere i Danmark, som arbejder  

 mere end 9 timer om ugen.
Selvstændige, som tidligere har betalt bidrag til  

 ATP som lønmodtagere har mulighed for på frivillig basis at fortsætte  

 medlemsskabet.
Ordningen omfatter også en række grupper, som ikke er i  

 beskæftigelse.
Det drejer sig om ledige, der modtager dagpenge fra en  

 A-kasse, personer der modtager barsels- eller sygedagpenge samt personer, der  

 modtager uddannelsesgodtgørelse efter lov om arbejdsmarkedsuddannelser.
Der er med virkning fra 1. januar 1997 - ved lov nr. 1057 af 20. december  

 1995 - gennemført en ændring af ATP-loven m.v., der indebærer en udvidelse af  

 personkredsen.
Der indføres obligatorisk bidragspligt for modtagere af  

 kontanthjælp og revalideringsydelse efter lov om social bistand samt for  

 modtagere af uddannelsesgodtgørelse efter lov om en aktiv  

 arbejdsmarkedspolitik og af aktiveringsydelser efter lov om kommunal  

 aktivering.
Endvidere indføres der mulighed for frivillig indbetaling af  

 bidrag for modtagere af førtidspension, efterløn, delefterløn,  

 overgangsydelse og delpension.
Se nærmere om førtidspensionister i pkt. 152.
Bidraget til ATP betales af lønmodtager (1/3) og arbejdsgiver (2/3). For  

 de nævnte ikke-beskæftigede grupper, som er obligatoriske medlemmer af ATP,  

 betales bidraget til ATP af medlemmet selv (1/3) og staten (2/3). For  

 ikke-beskæftigede grupper med mulighed for frivillig bidragsbetaling betales  

 bidraget af medlemmet selv (1/2) og staten (1/2). Selvstændige, som er medlem  

 af ATP, betaler selv det fulde bidrag.
Arbejdsmarkedets parter fastsætter  

 bidraget.
Bidraget til ATP er i hovedsagen ens for alle, idet det alene  

 varierer med tilknytningen til arbejdsmarkedet.
Selvstændige, som tidligere  

 har et betalt bidrag til ATP som lønmodtagere, har mulighed for på frivillig  

 basis at fortsætte medlemskabet.
Den udbetalte pension beregnes i hovedsagen på grundlag af de samlede  

 bidrag, der i løbet af et helt arbejdsliv er indbetalt for den enkelte, og på  

 grundlag af den forrentning, som ATP har opnået på den opsamlede  

 pensionskapital.
Samlet betyder det, at alle, der har været tilknyttet  

 arbejdsmarkedet i samme omfang livet igennem, og som har haft samme  

 bidragsforløb, vil modtage den samme ATP-pension, uanset hidtidig indtægt.
Alderspension fra ATP er en livsvarig og livsbetinget tillægspension, som  

 kan udbetales fra det fyldte 67. år.
Ud over alderspensionen, som er  

 hovedelementet i ATP-ordningen, kan der ved et medlems død udbetales et  

 engangsbeløb til den afdødes ægtefælle og børn.
ARBEJDMARKEDSPENSIONSORDNINGER 285. Arbejdsmarkedspensionsordninger, som indgår som  

 en del af ansættelsesvilkårene ved en given ansættelse, har opnået en ganske  

 betydelig udbredelse i løbet af de seneste år.
På meget lang sigt skønnes  

 det, at 75-85 % af alle pensionister vil modtage  

 arbejdmarkedspensionsydelser.
 Arbejdsmarkedspensionsordninger dækker i hovedsagen over to forskellige  

 typer af ordninger: tjenestemandspensionsordningen og de kollektivt aftalte  

 arbejdsmarkedspensionsordninger.
 Der er tale om to meget forskellige typer af ordninger, men ikke desto  

 mindre har de samme funktion og betydning, idet ordningerne sigter på at  

 tilvejebringe en supplerende pension, der står i forhold til den hidtidige  

 erhvervsindkomst.
Tjenestemandspension 286. Tjenestemandspension er en meget gammel form for  

 pensionsordning, som sikrer pensionsforholdene for tjenestemænd ansat i  

 staten og kommunerne.
Statstjenestemændenes pensionsforhold er reguleret ved  

 lov, mens de kommunalt ansattes forhold er fastlagt i regulativer, der dog i  

 hovedtræk følger de samme retningslinier.
Tjenestemandspension er en såkaldt  

 tilsagnsordning, hvortil der ikke betales bidrag.
Det vil sige, at  

 arbejdsgiver giver den ansatte et tilsagn om en pension af en bestemt  

 størrelse og finansierer siden de hermed forbundne udgifter.  

 Pensionstilsagnets størrelse afhænger i hovedsagen af den enkeltes  

 anciennitetsår og af den enkeltes lønmæssige indplacering.  

 Tjenestemandspensionsordningen omfatter alderspension, der kan udbetales fra  

 det fyldte 60. år.
Den er livsvarig og livsbetinget.
Derudover omfatter  

 pensionsordningen invalidepension i tilfælde af, at tjenestemanden  

 invalideres, eller hans arbejdsevne på anden måde nedsættes væsentligt, samt  

 ægtefælle- og børnepension til de efterladte ved tjenestemandens død.
Kollektivt aftalte 287. Kollektivt aftalte  

 arbejdsmarkedspensionsordninger er blevet den dominerende form for  

 arbejdsmarkedspensionsordning i Danmark.
Arbejdsmarkedspensionsordninger er  

 generelt bidragsfinansierede forsikringsordninger, der som hovedregel er  

 aftalt og afgrænset af en overenskomst.
Det vil sige, at medlemskredsen  

 typisk er afgrænset til et fag, bestemte medarbejdergrupper i en branche  

 eller en enkelt virksomhed eller lignende.
Medlemskab af ordningerne er i  

 hovedsagen obligatorisk for alle, der er omfattet af en given overenskomst.  

 Bidragene beregnes generelt som en procentandel af lønnen og betales typisk  

 af lønmodtager (1/3) og arbejdsgiver (2/3). Den udbetalte  

 arbejdsmarkedspension beregnes på grundlag af de samlede bidrag, der i løbet  

 af et helt arbejdsliv er indbetalt for den enkelte, og på grundlag af den  

 forrentning, som pensionsselskabet har opnået på den opsamlede  

 pensionskapital.
Samlet betyder det, at pensionsydelsen bliver individuel og  

 kommer til at afspejle dels den enkeltes beskæftigelse på det aftaledækkede  

 arbejdsmarked, dels størrelsen af de lønninger den enkelte har modtaget  

 herfor.
 Arbejdsmarkedspensionsordningerne omfatter alderspension, der fra disse  

 ordninger er livsvarig og livsbetinget og kan udbetales fra det 60. år.  

 Pensionsordningerne indeholder typisk også en række andre pensionsydelser -  

 invalidepension i tilfælde af at medlemmet invalideres, eller hans  

 arbejdsevne på anden måde nedsættes væsentligt, samt ægtefælle- og  

 børnepension til de efterladte i tilfælde af medlemmets død.
INDIVIDUELT TEGNEDE PRIVATE PENSIONSORDNINGER Individuelt aftalte 288. Individuelt tegnede private pensionsordninger  

 omfatter et meget vidt spekter af pensionsarrangementer, herunder  

 kapitalpensionsordninger og ratepensionsordninger, som kan tegnes i  

 pengeinstitutter eller i livs- og pensionsforsikringsselskaber og forskellige  

 forsikringsordninger, som alene kan tegnes i livs- og  

 pensionsforsikringsselskaber.
Et meget stort antal ikke- pensionerede borgere  

 har større eller mindre individuelle ordninger - specielt  

 kapitalpensionsordninger.
Det er dog kun et forholdsvis beskedent antal, som  

 anvender individuelle ordninger som den væsentligste supplerende  

 pensionsmæssige sikring.
Variationen på området er betydelig, idet der netop  

 er tale om helt individuelle arrangementer tegnet og tilrettelagt af den  

 enkelte ud fra den enkeltes behov.
Kapital- og ratepensionsprodukter er i  

 reglen rene opsparingsprodukter, men de kan være koblet sammen med  

 forskellige forsikringselementer.
Pensions- og livsforsikringer kan  

 tilsvarende være sammensat af mange forskellige forsikringselementer og kan  

 inkludere væsentlige opsparingselementer.
Alderspensionsydelser - uanset om  

 der er tale om løbende ydelser eller sumydelser - kan udbetales fra det  

 fyldte 60. år.
Socialministeriet, den 24. juni 1996 KAREN JESPERSEN / Leif Sondrup ---------------------------------------------------------------- Bilagsliste (* 1) Bilag 1 Lov nr. 217 af 16. maj 1984 om social pension, jf. bekendtgørelse  

 af lov om social pension nr. 612 af 24. juni 1996.
 Bilag 2 Socialministeriets bekendtgørelse nr. 522 af 16. juni 1994 om  

 social pension.
 Bilag 3 Socialministeriets bekendtgørelse nr. 939 af 18. november 1994 om  

 ændring af bekendtgørelse om social pension.
 Bilag 4 Socialministeriets bekendtgørelse nr. 1164 af 20. december 1994 om  

 ændring af bekendtgørelse om social pension.
 Bilag 5 Socialministeriets bekendtgørelse nr. 472 af 14. juni 1995 om  

 ændring af bekendtgørelse om social pension.
 Bilag 6 Socialministeriets bekendtgørelse nr. 534 af 29. juni 1995 om  

 ændring af bekendtgørelse om social pension.
 Bilag 7 Socialministeriets cirkulære nr. 193 af 3. november 1994.
 Bilag 8 Oversigt over tilbud om beskæftigelse efter sociale kapitler i  

 overenskomsterne og tilbud om beskæftigelse efter den sociale lovgivning som  

 led i en forebyggende og aktiverende indsats.
 Bilag 9 Liste over sociale konventioner, gældende pr. 1. juli 1996.
 Bilag 10 Adresser og telefonnumre.
----------------------------------------------------------------- BILAG 8 OVERSIGT OVER TILBUD OM BESKÆFTIGELSE EFTER SOCIALE KAPITLER I OVERENSKOMSTERNE OG TILBUD OM BESKÆFTIGELSE EFTER DEN SOCIALE LOVGIVNING SOM LED I EN FOREBYGGENDE OG AKTIVERENDE INDSATS 1. Sociale kapitler i overenskomsterne De faglige organisationer har gennem de sociale kapitler åbnet op for, at  

 personer, der ikke er fuldt arbejdsdygtige, får mulighed for at blive ansat  

 på særlige vilkår.
En række overenskomster er allerede gjort mere fleksible, således at der  

 er åbnet mulighed for ansættelser på særlige vilkår - både hvad angår løn og  

 arbejdstid.
Hensigten er at give personer, der ikke er fuldt arbejdsdygtige,  

 mulighed for at få tilknytning til arbejdsmarkedet med alt, hvad det  

 indebærer af daglig kontakt til kolleger, forøgelse af selvværd og adgang til  

 det netværk, som ofte bygger på kontakten til arbejdskolleger.
 Stort set alle de sociale kapitler indeholder en generel hensigtserklæring  

 om at fremme beskæftigelsen for udsatte grupper, der ikke kan påtage sig fuld  

 beskæftigelse på normale vilkår.
 Der kan grundlæggende skelnes mellem to meget forskellige elementer i de  

 sociale kapitler:
- En hensigtserklæring om, at parterne skal finde øget anvendelse af de  

 eksisterende støtteordninger til integration af udsatte grupper.
Det varierer  

 fra overenskomst til overenskomst, hvilke grupper der nævnes - personer med  

 helbredsproblemer, ledige, unge osv.
 - Aftalebaserede skånejob pa særlige vilkår hvad angår løn, arbejdstid,  

 arbejdsindhold m.v. - vilkår der afviger fra overenskomstens normale  

 bestemmelser.
2. Tilbud om beskæftigelse til personer, der ikke  

 modtager pension 2.1. Ordninger efter bistandsloven 50/50-ordningen Amter og kommuner kan give tilbud om arbejde med løntilskud efter  

 50/50-ordningen, se bistandslovens § 91.
 50/50-ordningen kan etableres for personer med nedsat erhvervsevne, når  

 mulighederne for revalidering er udtømte, og de pågældende ikke er i stand  

 til at fastholde eller opnå beskæftigelse på normale vilkår på  

 arbejdsmarkedet.
 Det er yderligere en betingelse, at de pågældende ikke modtager social  

 pension.
 Arbejdet kan være hos private og offentlige arbejdsgivere.
Arbejdsgiveren aflønner mindst med overenskomstens begyndelsesløn inden  

 for det aktuelle ansættelsesområde.
Amtets og kommunens tilskud er 50 % heraf  

 fordelt med halvdelen fra hver.
Fortrinsret til offentlig beskæftigelse Efter bistandslovens § 30 fastsætter arbejdsministeren regler om  

 fortrinsadgang til visse offentligt regulerede beskæftigelser for  

 handicappede, som har vanskeligt ved at få beskæftigelse på det almindelige  

 arbejdsmarked.
Forsøg, der skal fremme beskæftigelsesmulighederne Efter bistandslovens § 138f kan socialministeren, for at fremme  

 beskæftigelsen af personer med nedsat erhvervsevne, tillade etablering af  

 forsøgsordninger, der fraviger reglerne i bistandslovens §§ 91-95  

 (50/50-ordningen og 1/3-ordningen).
 Forsøgene kan fx være en ændring af 50/50 ordningen, således at tilskuddet  

 gøres mere fleksibelt afhængig af handicappet, aflønning efter anciennitet,  

 tilskud uafhængigt af mindstelønnen, fast tilskud pr. time, fast tilskud pr.  

 ansættelse eller fast ydelse til personen.
 For 1/3-ordningen kan der eksempelvis være tale om forsøg, hvor kommunen  

 påtager sig at tilbyde beskæftigelse afpasset efter pågældendes  

 resterhvervsevne ved tilkendelse af førtidspension.
2.2. Andre støtteordninger a.
Der er efter lov nr. 928 af 27. december 1991, som ændret ved lov nr.  

 203 af 29. marts 1995, fastsat regler om tilskud til personlig assistance til  

 personer med handicap i erhverv med henblik på at skabe samme  

 erhvervsmuligheder som for personer, der ikke har handicap.
Hjælperen  

 ansættes af arbejdsgiveren, som kan få et tilskud svarende til den  

 overenskomstmæssige studenterlønstimesats for gennemsnitligt indtil 20 timer  

 pr. uge.
b.
Kommunerne har endvidere fået en selvstændig ret til arbejdsanvisning  

 af udsatte grupper herunder personer med handicap, således at det bliver  

 muligt at foretage en selektiv arbejdsplacering.
c.
Som en forsøgsordning er der af satspuljemidlerne afsat 15 mill kr.  

 over en 3-årig periode til at ansætte handicapkonsulenter i de regionale  

 AF-kontorer med henblik på at skaffe arbejde på det almindelige arbejdsmarked  

 til personer med handicap.
Det er besluttet, at ordningen bliver permanent  

 fra 1. januar 1997, hvor forsøgsordningen udløber.
2.3. Tilbud efter lov om kommunal aktivering Målgruppen Målgruppen i aktiveringsloven er kontanthjælpsmodtagere, dvs. personer,  

 som har været udsat for en social begivenhed - fx arbejdsløshed, sygdom,  

 skilsmisse, tab af forsørger m.v.
 Personer, der opfylder betingelserne for at få tilbud om revalidering, er  

 ikke omfattet af målgruppen.
For unge under 25 år er der alene en pligt for kommunerne til at tilbyde  

 aktivering, såfremt kontanthjælpen modtages på grund af ledighed.
Har den  

 unge andre sociale problemer, er der ikke pligt til at igangsætte aktivering.
For personer, der er fyldt 25 år, er det ikke en betingelse for  

 aktiveringen, at kontanthjælpen modtages på grund af ledighed.
Også personer  

 med problemer ud over ledighed har ret til at få og pligt til at tage imod et  

 aktiveringstilbud.
Kommunen skal såvidt muligt i samarbejde med den  

 pågældende udarbejde en individuel handlingsplan, som beskriver  

 beskæftigelsesmålet .
 Efter lov om kommunal aktivering er der følgende aktiveringsmuligheder til  

 rådighed, herunder muligheder for placering på arbejdsmarkedet:
- Vejlednings- og introduktionsprogram for unge under 25 år, - jobtræning hos private eller offentlige arbejdsgivere, - individuel jobtræning hos private eller offentlige arbejdsgivere, i  

 beskæftigelsesprojekter m.v., - jobrotation, - særligt tilrettelagte uddannelsesaktiviteter, - særligt tilrettelagte aktiverende forløb, - frivillige og ulønnede aktiviteter, - voksen- og efteruddannelse, - igangsætningsydelse.
 Alle kommunale aktiveringsmuligheder kan komme på tale afhængig af, hvor  

 stor funktionsevnen er hos den enkelte.
Individuel jobtræning Individuel jobtræning kan etableres for ledige kontanthjælpsmodtagere, som  

 kun vanskeligt kan opnå beskæftigelse på normale løn- og arbejdsvilkår på det  

 almindelige arbejdsmarked.
Individuel jobtræning kan finde sted hos private  

 eller offentlige arbejdsgivere eller i beskæftigelsesprojekter.
Tilbudets  

 omfang og varighed kan for personer, der er fyldt 25 år, fastsættes under  

 hensyntagen til personens funktionsevne.
For personer under 25 år skal  

 tilbudet være på mindst 30 timer pr. uge.
Særligt tilrettelagte uddannelsesaktiviteter Kontanthjælpsmodtagere kan få tilbud om deltagelse i særligt tilrettelagte  

 uddannelsesaktiviteter, fx undervisning på daghøjskoler og produktionsskoler,  

 undervisning på folkeskolens 8., 9. og 10. klassesniveau, undervisning i  

 HF-enkeltfag m.v.
 De særligt tilrettelagte uddannelsesaktiviteter kan kombineres med fx  

 tilbud om individuel jobtræning.
Særligt tilrettelagte aktiverende forløb Særligt tilrettelagte aktiverende forløb kan være tilbud, der ikke kan  

 indpasses under de øvrige tilbud, men hvor tilbudene kombineres og  

 sammensættes målrettet til særlige persongrupper.
For den svage persongruppe  

 kan tilbudet således sigte mod i første omgang at forbedre målgruppens  

 livskvalitet, fx gennem støtte til at håndtere dagligdagssituationer samt  

 skabe netværk.
3. Tilbud om beskæftigelse til personer, der modtager  

 førtidspension Kommunen kan hjælpe pensionister med at fremskaffe tilbud om arbejde.  

 Dette arbejde kan være beskæftigelse enten med eller uden støtte.
 Kommunen kan give pensionister et tilbud om arbejde efter følgende  

 eksisterende ordninger:
Sociale kapitler i overenskomsterne Se ovenfor.
Ordninger efter bistandsloven a. 1/3-ordningen - arbejde med løntilskud Amter og kommuner kan give tilbud om arbejde med løntilskud efter  

 1/3-ordningen, se bistandslovens § 91.
 1/3-ordningen kan etableres for personer med nedsat erhvervsevne, der  

 modtager førtidspension og ikke er i stand til at fastholde eller opnå  

 beskæftigelse på normale vilkår på arbejdsmarkedet.
 1/3-ordningen kan etableres både hos private og offentlige arbejdsgivere.
Medarbejderen skal som minimum have udbetalt en trediedel af mindstelønnen  

 inden for fagets overenskomst.
Dette beløb refunderes af den pågældendes  

 hjemkommune og amtet med halvdelen til hver.
Herudover kan arbejdsgiver og  

 arbejdstager aftale et supplerende lønbeløb.
b.
Beskæftigelse på beskyttede værksteder m.v.
 Amtet og kommunen kan give tilbud om beskæftigelse på beskyttede  

 værksteder m.v., se bistandslovens § 91.
 Beskyttet beskæftigelse gives til personer med nedsat erhvervsevne, der  

 ikke kan opnå eller fastholde beskæftigelse på normale vilkår på  

 arbejdsmarkedet og ikke kan benytte arbejde med løntilskud, dvs. 50/50 og  

 1/3-ordninger.
 Beskæftigede på beskyttede værksteder m.v. modtager typisk social pension.
 Aflønning sker efter indsats.
Ordninger efter sygedagpengelovgivningen Personer, der modtager førtidspension, kan kun modtage sygedagpenge fra  

 kommunen i 13 uger.
Det skyldes reglen i dagpengelovens § 23, stk.1,  

 hvorefter udbetalingen af sygedagpenge ophører efter udløbet af en  

 kalendermåned, når der er udbetalt dagpenge for mere end 13 uger inden for de  

 sidste 12 kalendermåneder til personer, der modtager social pension eller  

 forskud herpå bortset fra invaliditetsydelse.
 Kommunen kan forlænge dagpengeudbetalingen for personer, der er omfattet  

 af den særlige varighedsbegrænsning for pensionister, når det efter en  

 lægelig bedømmelse skønnes, at den pågældende inden for et kortere tidsrum,  

 dog højst 26 uger, på ny vil stå til rådighed for arbejdsmarkedet eller vil  

 kunne genoptage sin beskæftigelse.
------------------------------------------------------------------ BILAG 9 LISTE OVER SOCIALE KONVENTIONER, GÆLDENDE PR. 1. JULI 1996 1. Frankrig - Overenskomst af 30. juni 1951 med Frankrig om social tryghed, jf.  

 Udenrigsministeriets bekendtgørelse af 22. november 1952.
2. Forbundsrepublikken Tyskland - Overenskomst af 14. august 1953 med Forbundsrepublikken Tyskland om  

 social tryghed, jf.
Udenrigsministeriets bekendtgørelse af 7. oktober 1954.
3. England - Overenskomst af 27. august 1959 med England om social tryghed, jf.  

 Udenrigsministeriets bekendtgørelse af 2. marts 1960.
4. Tyrkiet - Konvention af 22. januar 1976 mellem Danmark og Tyrkiet om social  

 sikring.
 - Sikringsstyrelsens cirkulære af 18. januar 1978.
 - Administrativ aftale af 24. januar 1984 om gennemførelse af  

 konventionen.
 - Sikringsstyrelsens vejledning af 23. februar 1984 om administrativ  

 aftale af 24. januar 1984 om gennemførelse af konventionen.
5. Jugoslavien - Konvention af 22. juli 1977 mellem Danmark og Jugoslavien om social  

 sikring.
 - Sikringsstyrelsens cirkulære af 18. januar 1979.
 - Administrativ aftale af 20. juni 1983 om gennemførelse af konventionen.
 - Sikringsstyrelsens cirkulære af 26. juli 1983 om administrativ aftale af  

 20. juni 1983 om gennemførelse af konventionen.
6. Pakistan - Konvention af 1. marts 1982 mellem Danmark og Pakistan om social  

 sikring.
 - Administrativ aftale af 1. marts 1982 om gennemførelse af konventionen.
 - Sikringsstyrelsens cirkulære af 11. april 1983.
7. Marokko - Konvention af 26. april 1982 mellem Danmark og Marokko om social  

 sikring, ændret ved tillægskonvention af 15. februar 1988.
 - Sikringsstyrelsens vejledning af 26. april 1988.
8. Schweiz - Konvention af 5. januar 1983 mellem Danmark og Schweiz om social  

 sikring, ændret ved 1. tillægskonvention af 18. september 1985, samt ved 2.  

 tillægskonvention af 11. april 1996.
 - Administrativ aftale af 10. november 1983 om gennemførelse af  

 konventionen, ændret ved tillægsaftale.
 - Sikringsstyrelsens vejledning af 10. december 1986.
9. Canada - Overenskomst af 12. april 1985 mellem Danmark og Canada om social  

 sikring.
 - Administrativ aftale af 12. april 1985 om gennemførelse af  

 overenskomsten.
 - Sikringsstyrelsens vejledning af 20. december 1985.
10. Østrig - Konvention af 16. juni 1987 mellem Danmark og Østrig om social sikring.
 - Administrativ aftale af 16. juni 1987 om gennemførelse af konventionen.
 - Sikringsstyrelsens vejledning af 25. februar 1988.
11. Quebec - Overenskomst af 23. november 1987 mellem Danmark og Quebec om social  

 sikring.
 - Administrativ aftale af 25. marts 1987 om gennemførelse af  

 overenskomsten.
 - Sikringsstyrelsens vejledning af 22. marts1988.
 12. Nordisk konvention af 15. juni 1992 om social  

 sikring. - Administrativ aftale af 18. august 1993 om gennemførelse af  

 konventionen.
13. Chile - Konventionen af 8. marts 1995 mellem Danmark og Chile om social sikring.
 - Direktoratet for Social Sikring og Bistands vejledning af 16. november  

 1995.
14. Israel - Konvention af 3. juli 1995 mellem Danmark og Israel om social sikring.
 - Administrativ aftale af 3. juli 1995 om gennemførelse af konventionen.
 - Direktoratet for Social Sikring og Bistands vejledning af 25 marts 1996.
----------------------------------------------------------------- BILAG 10 ADRESSER OG TELEFONNUMRE Direktoratet for Social Sikring og Bistand Ny Kongensgade 9 1472 København K.
Tlf. 33 91 26 22 - - - Den Sociale Ankestyrelse Amaliegade 25 1256 København K.
Tlf. 33 15 64 01 - - - Arbejdsskadestyrelsen Æbeløgade 1 Postboks 3000 2100 København Ø.
Tlf. 39 17 77 00 - - - Økonomistyrelsen Borgergade 18 Postboks 2193 1017 København K.
Tlf. 33 92 88 00 - - - Udlændingestyrelsen Ryesgade 53 2100 København Ø.
