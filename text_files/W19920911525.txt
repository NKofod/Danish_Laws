Ankestyrelsens principafgørelse D-29-92 om beskæftigelseskrav - een arbejdsfri dag mellem to ansættelsesforhold Resume:
 Beskæftigelseskravet i dagpengelovens § 4, 1, nr. 1, var ikke opfyldt, idet lønmodtageren havde haft een arbejdsfri dag mellem to ansættelsesforhold.
 Kassation:
Principafgørelsen har ikke længere vejledningsværdi Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 1 Sagsfremstilling:
 Kommunen traf afgørelse om, at lønmodtageren ikke havde ret til dagpenge i forbindelse med et fravær den 2. 1991, idet han ikke uafbrudt havde været tilknyttet arbejdsmarkedet i de sidste 13 uger forud for fraværets indtræden og i denne periode været beskæftiget i mindst 120 timer i et eller flere sammenhængende arbejdsforhold, eller været dagpengeberettiget medlem af en arbejdsløshedskasse.
Lønmodtageren havde været i ansættelse fra den 11. februar til den 21. april 1991. Fra den 23. april 1991 havde han været ansat hos sin nuværende arbejdsgiver.
Lønmodtageren var således ikke i ansættelse den 22. april 1992. Hun var ikke dagpengeberettiget medlem af en arbejdsløshedskasse.
 Efter Dagpengeudvalgets beslutning træffes afgørelsen i sagen af udvalgets opmand.
 Afgørelse:
 Lønmodtageren havde ikke været tilknyttet arbejdsmarkedet de sidste 13 uger forud for sygedagen den 2. juli 1991 og har derfor efter dagpengelovens § 4, stk. 1, nr. 1 ikke krav på sygedagpenge for fraværsdagen.
 Da lønmodtageren indenfor 13-ugers perioden var endeligt ophørt hos én arbejdsgiver og først tiltrådte hos en anden arbejdsgiver efter en arbejdsfri dag, findes han ikke at have været tilknyttet arbejdsmarkedet i hele den periode på 13 uger, som efter dagpengelovens § 4, stk. 1, nr. 1, er en betingelse for at få sygedagpenge.
 Dagpengeudvalget tiltrådte således kommunens afgørelse.
