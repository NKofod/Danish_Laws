 I henhold til § 13, stk. 2 i lov om en aktiv arbejdsmarkedspolitik  

 regulerees den maksimale aflønning procentuelt i overensstemmelse med  

 reguleringen i de offentlige lønskalaer.
 Fra 1. april 1994 til 31. marts 1995 har den maksimale aflønning væres  

 fastsat til kr. 82,13 pr. arbejdstime i staten og kr. 81, 97 pr. arbejdstime  

 i (amts)kommunerne.
 Efter ændringer i lov om en aktiv arbejdsmarkedspolitik har lovens § 13,  

 stk. 2, 2. punktum fået følgende ordlyd gældende fra 1. april 1995:
»Den maksimale timeløn reguleres procentuelt i overensstemmelse med  

 den gennemsnitlige (fremhævet af styrelsen) regulering af de  

 offentlige lønskalaer.« På baggrund af reguleringen i de offentlige lønskalaer fastsættes den  

 maksimale aflønning pr. 1. april 1995 til kr. 82,94.
Om den gennemsnitlige regulering er der i bemærkningerne til ændringen af  

 lovens § 13, stk. 2., 2. punktum anført følgende: »Ved ændringen sikres  

 det, at den maksimale aflønning fra 1. april 1995 i jobtræning hos offentlige  

 arbejdsgivere vil være den samme uanset om den ledige er ansat i statsligt  

 eller (amts)-kommunale regi, idet udgangspunktet for reguleringen er de i  

 loven fastsatte 81 kr.
Forslaget betyder, at reguleringen framover skal ske  

 på basis af et uvejet gennemsnit af lønudviklingen i de statslige og de  

 (amts)kommunale lønskalaer.
Reguleringssatssen findes således ved, at den  

 statslige lønudvikling og den (amts)kommunale lønudvikling lægges sammen og  

 deles med 2.« Cirkulære nr. 6/94 af 10. juni 1994 om regulering af satsen for maksimal  

 aflønning i offentlig jobtræning ophæves.
P.S.V E.B.
