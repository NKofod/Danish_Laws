Nyt fra erhvervssygdomsudvalget - august 1999  

 - lænderyglidelser - pludselige løfteskader - computermus 1. Lænderyglidelser er optaget på  

 erhvervssygdomsfortegnelsen Efter indstilling fra Erhvervssygdomsudvalget er  

 lænderyglidelser som følge af løft af genstande nu  

 optaget på erhvervssygdomsfortegnelsen.
 Med virkning fra den 15. juli 1999 er  

 erhvervssygdomsfortegnelsen udvidet med følgende nye punkt:
 Gruppe E 11.
Gruppe E 11. Kroniske lænderyglidelser med smerter, når  

 følgende betingelser er opfyldt:
Eksempelvis lumbago/ischias, lumbal(e)  

 discusprolaps(er) eller degenerative forandringer med daglige eller hyppige  

 smerter enten a) at der har været tale om rygbelastende  

 løftearbejde gennem 8-10 år med løft af genstande.
Der  

 skal som udgangspunkt have været tale om en samlet daglig  

 løftemængde på 8-10 tons eller derover, hvor den enkelte  

 genstand har været tung.
 Træk opad sidestilles med løft.
 Som udgangspunkt skal den enkelte byrde have vejet:
 50 kg for mænd eller 35 kg for kvinder.
Kravet til vægten af den enkelte byrde  

 nedsættes, hvis der har været tale om Det enkelte løft skal dog udgøre mindst 8 kg  

 for mænd og 5 kg for kvinder.
 Kravene til den tidsmæssige udstrækning (8-10  

 år) vil afhænge af den samlede daglige  

 løftemængde.
 Tidskravet kan nedsættes, hvis der har været  

 tale om en belastning på væsentlig over 10 tons dagligt, dog  

 aldrig til mindre end 3- 4 år.
 Kravene til den samlede daglige løftemængde  

 (8-10 tons) kan nedsættes, hvis der har været tale om en  

 usædvanligt lang belastningsperiode, særlige belastningsforhold  

 eller en kombination af belastninger.
 Som eksempler på særlige belastningsforhold  

 eller kombination af belastningsforhold kan nævnes:
Arbejde inden for fiskerierhvervet, løftearbejde under trange pladsforhold, kombination af løftearbejde og udsættelse for  

 helkropsvibrationer eller jernbinding i foroverbøjet stilling i  

 forbindelse med løftearbejde.
 Den samlede daglige løftemængde kan dog ikke  

 nedsættes til mindre end 4-6 tons - alt efter arten af  

 belastningsforholdene.
eller b) at der har været tale om regelmæssigt  

 løftearbejde gennem mindst 8 år, hvor ekstremt tunge  

 enkeltløft udført under akavede omstændigheder har  

 været en almindelig del af arbejdet, når der samtidig har  

 været tale om en samlet daglig løftemængde på ikke  

 under 3-3½ tons.
 Som udgangspunkt skal den enkelte genstand have vejet  

 100 kg eller derover.
 Kravet til vægten af den enkelte genstand kan  

 nedsættes til:
75-100 kg for mænd og 50-75 kg for kvinder ved 1 af  

 de under punkt 1)-5) nævnte faktorer, 50-75 kg for mænd og 35-50 kg for kvinder ved 2 af  

 de under punkt 1)-5) nævnte faktorer, 50 kg for mænd og 35 kg for kvinder ved 3 af de  

 under punkt 1)-5) nævnte faktorer.
 Det nye punkt på fortegnelsen er udarbejdet på  

 grundlag af den praksis, Erhvervssygdomsudvalget har udviklet gennem den  

 sidste halve snes år.
 Der bliver således ikke tale om en ændring af  

 praksis, men sagerne vil kunne behandles væsentligt hurtigere,  

 når de ikke længere skal forelægges for  

 Erhvervssygdomsudvalget.
 Lænderyglidelser efter andre belastninger end  

 løftearbejde og lænderyglidelser efter løft og  

 håndtering af mennesker (pleje- og omsorgsarbejde, se pkt. 2) er ikke  

 omfattet af den nye bestemmelse på fortegnelsen, og skal derfor fortsat  

 forelægges for Erhvervssygdomsudvalget før en eventuel  

 anerkendelse.
2. Lænderyglidelser og arbejde i plejesektoren Erhvervssygdomsudvalgets praksis for anerkendelse af  

 lænderyglidelser hos medarbejdere i plejesektoren har de sidste 7-8  

 år været, at der normalt skulle være tale om 15 års  

 plejearbejde, der kunne betegnes som usædvanligt tungt.
 Udvalget definerede usædvanligt tungt plejearbejde  

 som arbejde,  der er kendetegnet ved ensidigt plejearbejde under  

 dårlige pladsforhold og med begrænset brug af hjælpemidler  

 samt uden mulighed for at være to om de egentlige løft.
De særlige betingelser for anerkendelse af  

 lænderyglidelser hos plejepersonale var begrundet med, at arbejdet ikke  

 uden videre kan sammenlignes med andet arbejde, der indebærer  

 løft af genstande.
Belastningen for plejepersonale ligger ikke alene i  

 de frie løft, men også ved almindelige plejefunktioner, hvor  

 patienterne/beboerne skal have fysisk hjælp og støtte.
Erhvervssygdomsudvalget har ved flere lejligheder  

 drøftet betingelserne.
Udvalget har senest i efteråret 1998  

 overvejet spørgsmålet i lyset af det nyeste forsknings-og  

 undersøgelsesarbejde i form af Lone Donbæk m. fl.`s rapport  

 "Personhåndtering - Arbejdsmiljø og helbred." På denne baggrund enedes udvalget om at lempe  

 betingelserne.
Det betyder, at lidelserne vil blive anerkendt, når der  

 har været tale om 10 års plejearbejde med mange daglige  

 personløft og personhåndteringer.
Ændringen af tidskriteriet fra 15 til 10 år  

 betyder, at kriteriet er det samme, der som udgangspunkt gælder for  

 løftearbejde uden for plejesektoren.
Udvalget vurderer, at  

 skadevirkningen på lænderyggen er den samme, selv om belastningen  

 ved personløft og personhåndtering er en anden end ved  

 løft af genstande.
Det er derfor naturligt at benytte nogenlunde samme  

 tidsmæssige betingelser for begge belastninger.
Hvad angår belastningen har den nævnte rapport  

 vist, at personløft og personhåndtering kan være  

 belastende, selv om der benyttes hjælpemidler, og uanset om der er tale  

 om gode eller dårlige pladsforhold.
Det er især antallet af  

 daglige personløft og personhåndteringer, som har betydning for  

 udvikling af lænderyglidelser.
3. Pludselige løfteskader Siden det nye arbejdsskadebegreb "pludselige  

 løfteskader" blev indført den 1. juni 1996, er der anmeldt  

 4.253 skader af denne karakter.
 Indtil nu er 2.589 tilfælde afvist uden  

 forelæggelse for Erhvervssygdomsudvalget, hovedsageligt fordi lovens  

 betingelse om, at skaden skal være sket ved et løft, eller  

 lovens betingelse om, at der skal være tale om en varig skade, ikke er  

 opfyldt.
 234 tilfælde har været forelagt for  

 Erhvervssygdomsudvalget, heraf er 131 indstillet til afvisning og 54 til  

 anerkendelse. 49 sager er udsat med henblik på, at  

 Arbejdsskadestyrelsen skal indhente yderligere oplysninger.
 Ved behandlingen af sagerne foretager  

 Erhvervssygdomsudvalget en vurdering af alle oplysninger i den enkelte sag.  

 Denne vurdering af omstændighederne ved løftet, den  

 løftede genstands art og vægt samt karakteren af arbejdet i  

 perioden forud for skadens opståen og endelig skadens art sammenholdes  

 med de betingelser, der er indeholdt i arbejdsskadesikringslovens § 9a.  

 Det vil sige:
·  

 	Er der tale om en varig muskel-, nerve- eller ledskade? ·  

 	Er skaden sket under udøvelse af et løft? Herunder vurderes  

 også tyngden af løftet, og om løftet fandt sted under  

 akavede forhold.
 ·  

 	Har der forud for skaden været tale om løftearbejde? Ved  

 vurderingen heraf lægges vægt på den daglige  

 løftemængde og den tidsmæssige  

 udstrækning.
 Udvalgets vurdering består af en afvejning af  

 betydningen af de konkrete oplysninger i den enkelte sag sammenholdt med de  

 elementer, som efter loven skal tillægges betydning.
 Der er således tale om et skøn baseret  

 på de faktiske oplysninger sammenholdt med lovens betingelser for  

 anerkendelse, hvis nærmere indhold skal fastlægges af udvalget  

 ved behandlingen af enkeltsager.
 På grundlag af Lone Donbæk m. fl.`s rapport  

 "Personhåndtering - Arbejdsmiljø og helbred", som er omtalt  

 ovenfor under pkt.1, har udvalget fastlagt følgende ramme for  

 anerkendelse af pludselige løfteskader hos personer, der arbejder i  

 plejesektoren:
 Skaden skal være sket i forbindelse med et akavet  

 løft eller en arbejdssituation, der kan sidestilles med et akavet  

 løft.
 Forud for skaden skal der have været tale om ca. 4  

 års belastende løftearbejde med akavede personløft og  

 -håndteringer.
 Periodens længde kan nedsættes til omkring 2  

 år, hvis det skadevoldende løft har været særligt  

 belastende, eller det forudgående plejearbejde har været  

 usædvanligt belastende.
 Udvalget har fastlagt følgende ramme for  

 vurderingen af tilfælde, hvor belastningen er kendetegnet ved tunge  

 enkeltløft:
Det skadevoldende løft skal som udgangspunkt have  

 været på 50 kg.
Vægten kan reduceres til omkring 20 kg,  

 hvis løftet har været stærkt akavet.
 Forud for skaden skal der i en periode på 1-3  

 år have været tale om en daglig løftemængde på  

 1-3 tons.
Denne ramme gælder belastninger i form af tunge  

 enkeltløft.
Har enkeltløftene været lettere, stilles der  

 tilsvarende større krav til den tidsmæssige udstrækning af  

 det forudgående løftearbejde og til den samlede daglige  

 løftemængde forud for skaden.
4. Arbejde med computermus Erhvervssygdomsudvalget behandlede på mødet  

 den 25. maj 1999, 7 sager, hvor der har været tale om arbejde med  

 computermus eller tilsvarende.
Sagerne blev behandlet enkeltvis, og blev  

 afvist med en individuel begrundelse.
Da området havde stor offentlig  

 interesse fremgår det også af alle begrundelserne, hvordan  

 Arbejdsskadestyrelsen på forskellig måde havde forsøgt at  

 afklare en eventuel sammenhæng mellem belastningen ved arbejdet med  

 computermus og forskellige typer af lidelser.
 I februar 1998 aflagde styrelsen besøg i Sverige,  

 Norge og Finland for at høre om erfaringerne på området og  

 fik oplyst, at arbejdet med computermus ikke havde givet anledning til  

 anerkendelse af lidelser i arme, skuldre og nakke.
I maj 1998 indkaldte Arbejdsskadestyrelsen til en  

 international konference for at markere, at den danske arbejdsskadeforsikring  

 havde 100 års jubilæum.
Emnet var: Hvilke arbejdsskader kan en  

 arbejdsplads med skærmarbejde medføre ? Der var blandt andet oplæg om edb-tastaturets og  

 musens betydning for sygdomme i arme, skuldre og nakke.
Efter konferencen var  

 der enighed om, at der ikke umiddelbart var grundlag for at optage lidelser  

 som følge af skærmarbejde på  

 erhvervssygdomsfortegnelsen.
 Arbejdsskadestyrelsen har foretaget en  

 litteraturgennemgang, men har ikke fundet kontrollerede undersøgelser,  

 der kunne bekræfte sammenhængen mellem en nærmere angivet  

 belastning med computermusen og en bestemt lidelse.
 Styrelsen har på baggrund af konkrete sager stillet  

 Retslægerådet en række spørgsmål for  

 også på denne måde at forsøge at afklare  

 sammenhængen mellem arbejdet med computermus og sygdomme, men  

 rådet oplyste, at de forelagte spørgsmål faldt uden for  

 rådets opgaver.
 De forskellige tiltag har ikke resulteret i en afklaring  

 af sammenhængen, således at der er grundlag for at angive en  

 belastning med computermus i antal timer om dagen over en given periode, som  

 med overvejende sandsynlighed kan være årsag til en bestemt  

 lidelse.
Det er en betingelse for anerkendelse af lidelser, der  

 ikke er på erhvervssygdomsfortegnelsen, at de må anses for  

 udelukkende eller i overvejende grad at være forårsaget af  

 arbejdets særlige art.
Det står i § 10, stk. 1, nr. 2 i lov  

 om sikring mod følger af arbejdsskade.
De betingelser er ikke opfyldt  

 på nuværende tidspunkt.
Det bemærkes, at der er givet en bevilling fra  

 Statens Sundhedsvidenskabelige Forskningsråd og Arbejdsministeriet til  

 nogle arbejdsmedicinske klinikker til en videnskabelig undersøgelse,  

 der blandt andet skal klarlægge, om der ved brug af computermus  

 udvikles lidelser i bevægeapparatet, og i bekræftende fald hvilke  

 lidelser.
Der er tale om et 3-årigt projekt, der forventes afsluttet i  

 år 2002.
 Arbejdsskadestyrelsen vil følge udviklingen  

 på området og vil også i forbindelse med afslutningen af  

 projektet år 2002 overveje, om betingelserne for anerkendelse af  

 sygdomme på grund af arbejde med computermus kan anses for opfyldt.  

 Styrelsen vil løbende orientere Erhvervssygdomsudvalget om sine  

 overvejelser.
 Afgørelserne blev sendt ud til de skadelidte i  

 slutningen af maj 1999. Af de 7 sager er 4 blevet anket og oversendt til Den  

 Sociale Ankestyrelse i juni 1999.
