Fremsat den 25. januar 2000 af Erik Jacobsen (V),  

 Kaj Ikast (KF), Klaus Kjær (DF),  

 Arne Melchior (CD)  

 og Thorkild B.
Fransgaard (FRI) Forslag til Lov om ændring af  

 færdselsloven (Forhøjelse af hastighedsbegrænsninger  

 på motorveje og motortrafikveje for lastbiler, personbiler og  

 motorcykler med tilkoblet påhængskøretøj) § 1 I færdselsloven, jf. lovbekendtgørelse nr. 783 af 15. oktober  

 1999, foretages følgende ændringer:
 1. I § 43, stk. 2, 1. pkt., indsættes efter »70 km i  

 timen«: », på motorvej og motortrafikvej dog 80 km i timen«.
 2. I § 43, stk. 3, 1. pkt., indsættes efter  

 »hastigheden« ordene: », jf. dog 2. pkt.,«, og efter 1. pkt. indsættes  

 som nyt punktum:
» 3. § 43, stk. 3, 2. pkt., der bliver 3. pkt., affattes  

 således:
»1. og 2. pkt. gælder tilsvarende for motorcykel,  

 hvis der er tilkoblet påhængsvogn eller registreringspligtigt  

 påhængsredskab.« § 2 Loven træder i kraft den 1. juni 2000 Bemærkninger til lovforslaget Almindelige bemærkninger Ved lovforslaget foreslås færdselslovens  

 hastighedsbegrænsninger for lastbiler og vogntog og for personbiler og  

 motorcykler med tilkoblet påhængskøretøj  

 forhøjet fra 70 km i timen til 80 km i timen på motorveje og  

 motortrafikveje.
 Formålet med lovforslaget er at opnå en mere  

 glidende trafik og dermed at undgå farlige og hasarderede overhalinger.  

 Endvidere ønsker forslagsstillerne med lovforslaget at medvirke til,  

 at en del af den trafik, der er omfattet af lovforslaget, føres over  

 på de mere trafiksikre motorveje og motortrafikveje.
En sådan forhøjelse af  

 hastighedsbegrænsningerne for de nævnte kategorier af  

 køretøjer vil i øvrigt i højere grad harmonere  

 med de hastighedsgrænser, der gælder i langt de fleste andre  

 EU-lande.
Endelig passer en hastighedsgrænse på 80 km i timen til  

 hastighedsbegrænsere, som langt de fleste lastbiler er monteret  

 med.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at hastighedsbegrænsningen for  

 lastbiler og for vogntog bestående af en lastbil eller en bus, hvis  

 tilladte totalvægt overstiger 3.500 kg, og et registreringspligtigt  

 påhængskøretøj forhøjes fra 70 km i timen  

 til 80 km i timen på motorveje og motortrafikveje.  

 Hastighedsbegrænsningen på 70 km i timen på øvrige  

 veje samt hastighedsgrænsen på 50 km i timen i tættere  

 bebygget område berøres ikke af lovforslaget.
Til nr. 2 og 3 Der foreslås ligeledes en forhøjelse af  

 hastighedsbegrænsningen fra 70 km i timen til 80 km i timen på  

 motorveje og motortrafikveje for biler med en tilladt totalvægt  

 på ikke over 3.500 kg, herunder personbiler, som har tilkoblet  

 påhængsvogn, sættevogn eller registreringspligtigt  

 påhængsredskab.
Hastighedsbegrænsningen på 70 km i  

 timen på øvrige veje berøres ikke af lovforslaget.
For  

 motorcykler med tilkoblet påhængsvogn eller registreringspligtigt  

 påhængsredskab indebærer lovforslaget en tilsvarende  

 forhøjelse af hastighedsbegrænsningen på motorvej og  

 motortrafikvej.
Til § 2 Loven foreslås at træde i kraft den 1. juni  

 2000.
Bilag Lovforslaget sammenholdt med gældende lov Gældende formulering Lovforslaget § 43. For busser, hvis tilladte totalvægt overstiger 3.500  

 kg, og for ledbusser må hastigheden uanset § 42 aldrig overstige 80 km  

 i timen.
Stk. 2. For andre biler, hvis tilladte totalvægt  

 overstiger 3.500 kg (lastbiler), og for vogntog bestående af en lastbil  

 eller en bus, hvis tilladte totalvægt overstiger 3.500 kg, dog bortset  

 fra de i stk. 1 nævnte ledbusser, og et registreringspligtigt  

 påhængskøretøj må hastigheden uanset § 42  

 aldrig overstige 70 km i timen.
I tættere bebygget område  

 må hastigheden ikke overstige 50 km i timen, uanset om der er fastsat  

 en højere lokal hastighedsgrænse.
 1. I § 43, stk. 2, 1. pkt., indsættes efter »70 km i timen«: », på  

 motorvej og motortrafikvej dog 80 km i timen«.
 Stk. 3. For biler med en tilladt totalvægt på  

 ikke over 3.500 kg må hastigheden uanset § 42 aldrig overstige 70 km i  

 timen, hvis der er tilkoblet påhængsvogn, sættevogn eller  

 registreringspligtigt påhængsredskab, herunder campingvogn.  

 Tilsvarende gælder for motorcykel, hvis der er tilkoblet  

 påhængsvogn eller registreringspligtigt  

 påhængsredskab.
 2. I § 43, stk. 3, 1. pkt., indsættes efter  

 »hastigheden« ordene: », jf. dog 2. pkt.,«, og efter 1. pkt. indsættes  

 som nyt punktum:
» 3. § 43, stk. 3, 2. pkt., der bliver 3.  

 pkt., affattes således:
»1. og 2. pkt. gælder tilsvarende for motorcykel,  

 hvis der er tilkoblet påhængsvogn eller registreringspligtigt  

 påhængsredskab.« Skriftlig fremsættelse Erik Jacobsen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 færdselsloven. (Forhøjelse af hastighedsbegrænsninger  

 på motorveje og motortrafikveje for lastbiler, personbiler og  

 motorcykler med tilkoblet påhængskøretøj).
(Lovforslag nr.
L 172).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
