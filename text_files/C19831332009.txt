(Til samtlige dyrlæger) Landbrugsministeriet har givet tilladelse til indførsel af en dræbt  

 vaccine til vaccination af duer mod infektion med paramyxovirus.
Tilladelsen gælder Glaxo's Paramyx 1, som skal rekvireres af dyrlægen fra  

 Statens veterinære Serumlaboratorium.
Vaccinen skal anvendes af dyrlægen  

 personligt.
Vaccinen må ikke anvendes på andet fjerkræ.
Den indledende vaccination af en due består af 2 injektioner givet med 4-6  

 ugers mellemrum.
Første vaccinationsrunde indledes i december 1983 og  

 omfatter alle duer i slaget, der er over 6 uger gamle.
 Derefter er der planlagt en årlig vaccination.
Injektionen foretages subcutant med kort kanyle lidt nedenfor midten af  

 halsens bagside (se figur). Det er vigtigt, at vaccinen deponeres omhyggeligt  

 subcutant.
Der bør kun vaccineres sunde dyr.
 Ikke anvendte vaccinerester destrueres.
 Dyrlægen skal udstede attest for gennemført vaccination på hvert enkelt  

 dueslag.
 Navn og adresse på de vaccinerede slag indberettes månedligt til  

 Veterinærdirektoratet, 2. kontor.
 De danske Brevdueforeninger (D.d.B.) og Danmarks Racedueforeninger  

 (D.R.F.) vil medvirke ved den praktiske gennemførelse af vaccinationen af  

 medlemmernes duer samt ved attestudstedelse og indberetning til  

 Veterinærdirektoratet på godkendte formularer.
 Til brug ved attestation og indberetning af vaccination af dueslag uden  

 for disse foreninger skal dyrlægen rekvirere formularer i  

 Veterinærdirektoratet.
 Alle udgifter ved vaccinationen er det offentlige uvedkommende.
