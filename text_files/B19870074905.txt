 I medfør af § 8, stk. 5, og § 44, stk. 2, i lov om lægemidler, jfr.  

 lovbekendtgørelse nr. 451 af 6. august 1982, fastsættes:
Bekendtgørelsens område § 1.  Et medicindepot er et centralt lager af  

 lægemidler, som skal bruges i behandlingen, på et sygehus eller en anden  

 behandlende institution.
Fra medicindepotet udleveres lægemidler til de  

 enkelte afdelinger.
 § 2.  Medicindepoter oprettes og drives af  

 sygehusejeren eller den behandlende institutions ejer.
 Stk. 2.  Oprettelse og nedlæggelse af medicindepoter  

 skal anmeldes til sundhedsstyrelsen.
§ 3.  Medicindepoter er underkastet sundhedsstyrelsens  

 kontrol.
Kontrollen omfatter lægemidlernes indkøb, opbevaring og udlevering  

 samt det hermed for visse lægemidler forbundne regnskab, jfr. § 9.
 Stk. 2.  De i forbindelse med sundhedsstyrelsens  

 eftersyn udfærdigede rapporter skal af medicindepotet opbevares i kronologisk  

 orden i mindst 5 år.
Personale og organisation § 4.  Der skal gives meddelelse til sundhedsstyrelsen  

 om, hvem der er ansvarlig leder for medicindepotet.
Som ansvarlig leder kan  

 udpeges en farmaceut eller læge.
 Stk. 2.  Af øvrige ansatte, som er beskæftiget med  

 håndtering af lægemidler ved depotet, skal mindst en være  

 apoteksassistent/apoteksdefektrice eller sygeplejerske.
 § 5.  Personalets ansvarsområde skal være fastlagt i  

 skriftlig form, jfr. § 13, stk. 1.
 Stk. 2.  De ansatte, der er beskæftiget med  

 lægemiddelhåndtering, skal være bekendt med gældende regler for området.
Lokaler § 6.  Lokalerne skal i størrelse, udformning og  

 indretning være velegnede til deres formål.
 Stk. 2.  Lokaler og inventar skal vedligeholdes, og  

 lokalerne skal holdes i god ordens- og renlighedstilstand.
 Stk. 3.  Såfremt der i lokalerne lagerholdes lægemidler,  

 for hvilke der stilles krav om særlige opbevaringsbetingelser, f.eks. med  

 hensyn til temperatur, brandfare eller tyverisikring, skal lokalerne eller  

 dele deraf være indrettet hertil.
 Stk. 4.  Lægemidlerne skal opbevares på en sådan måde,  

 at uvedkommende ikke har adgang.
Indkøb, opbevaring og udlevering af  

 lægemidler § 7.  Indkøb (rekvirering) af lægemidler, som det er  

 forbeholdt apotekerne at forhandle til forbrugere, skal foretages fra apotek.
Stk. 2.  Rekvirering af lægemidler fra apotek skal  

 foregå skriftligt.
Rekvisitionen skal underskrives af medicindepotets  

 ansvarlige leder eller dennes stedfortræder.
Undtagelsesvis vil rekvirering  

 kunne foregå telefonisk ved den ansvarlige leder eller dennes stedfortræder.
 Stk. 3.  Kopi af rekvisitionerne skal opbevares på  

 medicindepotet i mindst 1 år.
 Stk. 4.  Rekvirering af lægemidler kan foregå på en  

 måde, der afviger fra det i stk. 2 anførte, under forudsætning af, at  

 fremgangsmåden i hvert enkelt tilfælde er godkendt af sundhedsstyrelsen.
 § 8.  Ved modtagelse af en lægemiddelforsendelse skal  

 det sikres, at denne er i overensstemmelse med den afgivne rekvisition.  

 Eventuelle uoverensstemmelser skal straks afklares.
 Stk. 2.  Lægemidler skal opbevares i de pakninger, i  

 hvilke de er modtaget, og omhældning og anden form for fremstilling må ikke  

 finde sted.
Stk. 3.  Farmaceutiske specialiteter skal opbevares i  

 henhold til de oplysninger, som fremgår af den til enhver tid gældende  

 specialitetstakst.
Magistrelle lægemidler skal opbevares ved stuetemperatur,  

 medmindre andet fremgår af etiketten.
 Stk. 4.  Lægemidler må ikke udleveres, hvis udløbstiden  

 er overskredet eller der er tvivl om lægemidlernes kvalitet.
§ 9.  For lægemidler, der er omfattet af § 5 i  

 sundhedsstyrelsens bekendtgørelse om rekvirering og udlevering af lægemidler,  

 skal der mindst en gang månedligt foretages en afstemning af indkøb og  

 udlevering samt lagerbeholdning.
Opgørelsen skal foretages i henhold til  

 sundhedsstyrelsens regler om apotekernes kontrol med forbruget af  

 euforiserende stoffer.
Væsentlige differencer i regnskabet skal indberettes  

 til embedslægeinstitutionen.
 § 10.  Udlevering af lægemidler fra medicindepot kan  

 kun ske til afdelinger tilknyttet sygehuset eller institutionen.
Stk. 2.  Udlevering af lægemidler fra medicindepotet  

 skal foregå i henhold til skriftlig rekvisition fra afdelingerne.  

 Undtagelsesvis vil udlevering kunne foregå i henhold til telefonisk  

 rekvisition.
Rekvisitionen skal være udfyldt i henhold til bestemmelserne om  

 recepters affattelse i sundhedsstyrelsens bekendtgørelse om rekvirering og  

 udlevering af lægemidler.
 Stk. 3.  Rekvisitionen eller en kopi af denne skal  

 opbevares i medicindepotet i mindst 1 år.
 Stk. 4.  De ekspederede rekvisitioner skal dateres og  

 underskrives af den for ekspedition af rekvisitionen ansvarlige og af  

 medicindepotets ansvarlige leder eller dennes stedfortræder.
 § 11.  Den for ekspeditionen ansvarlige person skal  

 omhyggeligt kontrollere overensstemmelse mellem det anførte på rekvisitionen  

 og det udleverede.
 § 12.  Lægemidler, som transporteres til afdelingerne,  

 skal være indpakket eller forseglet således, at modtageren kan konstatere, at  

 pakningerne ikke har være åbnet.
Diverse bestemmelser § 13.  Der skal foreligge skriftlige instruktioner  

 m.v. i et sådant omfang, at rekvirering og håndtering af lægemidler kan  

 foregå efter gældende regler.
 Stk. 2.  Der skal forefindes de for driften af  

 medicindepotet nødvendige bekendtgørelser, meddelelser m.v.
 § 14.  Radioaktive lægemidler samt medicinske gasser  

 er undtaget fra de i denne bekendtgørelse fastsatte bestemmelser vedrørende  

 håndtering af lægemidler.
 § 15.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra en  

 eller flere foranstående bestemmelser samt stille yderligere krav.
Straf- og ikrafttrædelsesbestemmelser § 16.  Med bøde straffes den, der:
 § 17.  Bekendtgørelsen træder i kraft den 1. januar  

 1989.
Sundhedsstyrelsen, den 3. november 1987 P.
D.
V.
