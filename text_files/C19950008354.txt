(Til samtlige kommuner m.fl.) 1. Folketinget har ved 3. behandling den 2. juni 1995  

 vedtaget: L 257 forslag til lov om ændring af lov om kommunal aktivering  

 (Ændring af finansieringsregler).
Lovforslaget er medtaget som bilag (* 1) til denne orientering.
Teksten  

 svarer til den vedtagne lov, der træder i kraft den 1. januar 1996.
 Lovændringen betyder, at den nuværende puljeordning i aktiveringslovens §  

 26 erstattes af en refusionsordning med 50 pct. statsrefusion inden for et  

 rådighedsbeløb (loft). Refusionen omfatter:
 - kommunernes driftsudgifter i forbindelse med aktiveringstilbud efter  

 lovens §§ 5-7 og vejlednings- og introduktionsprogram efter § 3, stk. 2.
 - udgifter til godtgørelse efter § 20.
Rådighedsbeløbet udgør 9.300 kr. pr. år gange antallet af  

 kontanthjælpsmodtagere og antallet af aktiverede personer i den enkelte  

 kommune.
Antallet af hhv. kontanthjælpsmodtagere og aktiverede opgøres som  

 antal helårspersoner i regnskabsåret.
 Med hensyn til opgørelsen af antallet af helårspersoner kan henvises til  

 det medsendte bilag, hvori der er angivet retningslinier for opgørelsen.
 2. Folketinget har ved 3. behandling den 2. juni 1995  

 vedtaget: L 227 forslag til lov om daghøjskoler og produktionsskoler m.v.
Et væsentligt punkt i Undervisningsministeriets vedtagne lov om  

 daghøjskoler og produktionsskoler m.v. er en finansieringsreform, der for de  

 to skoleformer indebærer en øget statslig finansiering suppleret med et  

 forholdsvist beskedent kommunalt årligt grundtilskud.
Den statslige  

 finansiering bliver hermed samlet i Undervisningsministeriet.
 Som en konsekvens af finansieringsreformen for produktionsskolerne ophæves  

 § 25 i lov om kommunal aktivering. (Efter bestemmelsen i § 25 udbetaler  

 staten til kommunerne et tilskud på 2.183 kr. for hver måned for personer  

 under 25 år, der under et aktiveringstilbud er berettiget til  

 aktiveringsydelse, og hvor ydelsen bortfalder som følge af en udbetalt  

 deltagergodtgørelse i tilbud om aktivering).
 Samtidig hermed ophæves § 134 a, stk. 5, sidste pkt. i bistandsloven (om  

 særligt tilskud for udlændinge, der opfylder betingelserne for tilskud efter  

 § 25 i lov om kommunal aktivering).
 Ophævelsen af de to bestemmelser i henholdsvis aktiveringsloven og  

 bistandsloven - der er indeholdt i § 23 og § 24 i lovforslag L 227 - sker med  

 virkning fra 1. januar 1996.
Karen Jespersen / Anne Mette Lolk ----------------------------------------------------------------- BILAG Om opgørelse af antallet af helårspersoner i forbindelse med  

 rådighedsbeløbet efter § 24 i lov om kommunal aktivering Antallet af kontanthjælpsmodtagere og antal aktiverede personer efter  

 aktiveringslovens kapitel 3 opgøres som antal helårsmodtagere i regnskabsåret  

 som antallet af konteringsmåneder divideret med 12 på følgende grupperinger  

 efter Indenrigsministeriets autoriserede kontoplan for kommunernes budget- og  

 regnskabssystem gældende fra budget 1996:
Konteringsmånederne skal renses for dobbelttællinger af samme CPR-nummer  

 indenfor den enkelte måned.
Registreres der f.eks. udbetaling af kontanthjælp  

 til forsørgere efter § 37 og af særlig støtte efter § 37 a for samme person i  

 samme måned, skal kun den ene registrering tælles med.
Ligeledes skal en  

 person kun medregnes en gang i de tilfælde, hvor vedkommende i løbet af en  

 måned modtager både kontanthjælp efter § 37 under funktion 5.01 og  

 aktiveringsydelse under funktion 5.05.
Der skal derudover foretages en opgørelse af antallet af  

 kontanthjælpsmodtagere, som er aktiveret på produktionsskoler, AMU-kurser og  

 andre særligt tilrettelagte uddannelsesaktiviteter, men som ikke modtager  

 aktiveringsydelse.
Det drejer sig om de personer, som modtager en  

 deltagergodtgørelse/skoleydelse, der er større end den aktiveringsydelse, som  

 de ellers ville være berettiget til.
Disse personer bliver således ikke  

 registreret som aktiverede kontanthjælpsmodtagere på funktion 5.04 eller  

 5.05.
 Opgørelsen af disse aktiverede helårspersoner skal foretages på samme måde  

 som opgørelsen af kontanthjælpsmodtagere og aktiverede personer på  

 funktionerne 5.01, 5.04 og 5.05 i form af antal konteringsmåneder divideret  

 med 12. Disse personer medregnes med andre ord med 1/12 helårsperson for hver  

 kalendermåned, hvor de i et eller andet omfang har deltaget i særligt  

 tilrettelagte uddannelsesaktiviteter uden at modtage aktiveringsydelse.
 Kommunernes Landsforening har oplyst, at det overvejes i hvilket omfang en  

 edb-løsning (f.eks. gennem Økonomisystemet) vil kunne tilvejebringe den  

 nødvendige opgørelse af antallet af helårspersoner.
 Evt. spørgsmål om opgørelsen af antallet af helårspersoner kan rettes til  

 Michael Delroy, Socialministeriet, tlf. 33 92 47 36.
