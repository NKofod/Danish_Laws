Tillægsbetænkning afgivet af Socialudvalget den  

 16. december 1998 Tillægsbetænkning over Forslag til lov om ændring af lov om  

 aktiv socialpolitik og udlændingeloven (Ændrede regler om  

 hjemsendelse, for personer, som søger om asyl eller  

 familiesammenføring, samt for personer, som er  

 varetægtsfængslet eller er indsat til afsoning i fængsel  

 eller arresthus) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle møder  

 og har herunder haft samråd med socialministeren, der tillige  

 skriftligt har besvaret spørgsmål fra udvalget.
 Nogle af udvalgets spørgsmål og  

 socialministerens svar herpå samt en henvendelse fra Det Danske Center  

 For Menneskerettigheder er optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes og Det  

 Radikale Venstres medlemmer af udvalget) lovforslaget til vedtagelse i  

 den affattelse, hvori det foreligger efter 2. behandling.
 Et mindretal (Socialistisk Folkepartis, Enhedslistens og Kristeligt  

 Folkepartis medlemmer af udvalget) indstiller lovforslaget til  

forkastelse.
Et flertal inden for mindretallet (Socialistisk Folkepartis og  

 Enhedslistens medlemmer af udvalget) mener, at det er helt  

 uforståeligt, at regeringen forsøger at gennemtrumfe så  

 gennemgribende et lovforslag uden en grundig debat.
Lovforslaget er en rodet  

 oplevelse, hvor spørgsmålet om kontanthjælp til indsatte  

 m.v. skal rodes sammen med udlændinges mulighed for at få varigt  

 ophold.
Det er Socialistisk Folkepartis og Enhedslistens  

 opfattelse, at lovforslaget generelt medvirker til at bane vejen for et  

 opgør med den treårsregel, der gælder efter  

 integrationsloven i dag.
Den har hidtil været forsvaret af  

 Socialdemokratiet, Det Radikale Venstre, Socialistisk Folkeparti og  

 Enhedslisten over for de borgerlige partiers ønske om at få  

 indført en generel syvårsregel.
Socialistisk Folkeparti og  

 Enhedslisten stiller sig uforstående over for regeringens ønske  

 om på denne måde at gøde jorden for en sådan  

 udvikling.
Socialistisk Folkeparti og Enhedslisten ønsker ikke  

 at medvirke til den form for sjuskeri med lovgivningen, og disse partier  

 havde gerne set lovforslaget delt op i to: Et lovforslag med en mindre  

 korrektion af kontanthjælpsretten og et om forlængelse af den  

 midlertidige opholdstilladelse.
Denne sidste del burde have været  

 grundigt debatteret, før Folketinget skulle i gang med  

 realitetsbehandlingen.
Da det ikke har været muligt at få  

 socialministeren til at forstå det fornuftige i at skille tingene ad,  

 ser Socialistisk Folkeparti og Enhedslisten sig nødsaget til at stemme  

 imod hele lovforslaget.
Loven er alt for upræcis i sine krav til  

 udlændinge.
Det svæver mellem, at man skal være i stand til  

 at forsørge sig selv og dermed ikke ligge det offentlige til last, og  

 at man bare skal kunne vise den gode vilje og deltage i sit  

 integrationsprogram.
Men regeringen har ikke givet klar besked, og dermed  

 svæver udlændinge uden varigt ophold i en tilstand af  

 retsløshed.
 Socialistisk Folkeparti og Enhedslisten henviser til de  

 kommentarer, der er kommet fra blandt andet Det Danske Center For  

 Menneskerettigheder, som advarer mod lovforslagets vedtagelse, fordi det  

 skønner, at lovforslaget kommer i konflikt med FN's sociale charter,  

 som Danmark har ratificeret.
Regeringen må se at finde sine ben, hvad angår  

 menneskerettigheder.
Man kan ikke som regeringsparti på den ene side  

 indbyde til store konferencer og trykke smukke glittede tryksager om  

 menneskerettigheder for så i sin praktiske udformning af landets love  

 at negligere alle principper.
 Et mindretal inden for mindretallet (Kristeligt Folkepartis medlem af  

 udvalget) bemærker, at lovforslaget i virkeligheden er sammensat af to  

 lovforslag, hvorfor Kristeligt Folkeparti er af den opfattelse, at regeringen  

 med det foreliggende lovforslag ikke lever op til afgivne  

 hensigtserklæringer om mere kvalitet i lovgivningen.
Kristeligt Folkeparti stemte i sidste folketingssamling  

 imod integrationsloven, blandt andet på grund af forslaget om en  

 introduktionsydelse.
Som følge heraf må Kristeligt Folkeparti  

 efter en samlet vurdering af lovforslaget - også af de positive  

 elementer det indeholder - stemme imod dette.
Jørn Pedersen (S)  

  Inger Bierbaum (S)    Frederik Nørgaard (S)  

  Karen J.
Klint (S)  

 Michael Gammelgaard (S)    Villy Søvndal (SF)  

 fmd.    Yvonne Herløv Andersen (CD)  

 Anders Samuelsen (RV)  

  Søren Søndergaard (EL)    Erik Larsen (V)  

    Else Winther Andersen (V)  

   Tove Fergo (V)    Rikke Hvilshøj (V)  

  Jens Heimburger (KF)  

  Knud Erik Kirkegaard (KF)  

 Inge Refshauge (DF)    Tove Videbæk (KRF)  

 nfmd.
 Fremskridtspartiet havde ikke medlemmer i  

 udvalget.
Bilag Nogle af udvalgets spørgsmål til  

 socialministeren og dennes svar herpå samt en henvendelse fra Det  

 Danske Center for Menneskerettigheder Spørgsmål 4:
 Ministeren bedes indhente kommentar fra Det Danske Center  

 for Menneskerettigheder vedrørende lovforslagets forenelighed med det  

 sociale charter samt udtale sig om den pågældende kommentar.
 Svar:
 Vedlagt følger kopi af kommentar fra Det Danske  

 Center for Menneskerettigheder.
Centret udtrykker "betydelige retssikkerhedsmæssige  

 betænkeligheder ved en bestemmelse, som i realiteten gør det  

 umuligt for den enkelte udlænding at forudberegne sin retsstilling  

 før udløbet af integrationsperioden." Indledningsvis bemærkes, at L 86 ikke regulerer  

 introduktionsperioden, men den periode, der ligger i umiddelbar  

 forlængelse af introduktionsperioden.
Socialministeriet går  

 derfor ud fra, at Centrets generelle bemærkninger, der også er  

 nævnt i Centrets høringssvar (notat af 14. januar 1998) til  

 ændringen af udlændingeloven og integrationsloven, næppe  

 relaterer sig til L 86. Regeringen har ikke ment det hensigtsmæssigt at  

 afskære sig muligheden for hjemsendelse af personer, der ikke har vist  

 vilje til integration ved at følge et fastlagt introduktionsprogram,  

 hvis pågældende herefter ikke er i stand til at forsørge  

 sig selv.
 Den ved L 86 foreslåede hjemsendelsesadgang omfatter  

 alene udlændinge, der ikke er blevet meddelt tidsubegrænset  

 opholdstilladelse.
 Centret henleder opmærksomheden på  

 Europarådets sociale charter, hvor den uafhængige  

 ekspertkomité, som er en del af det sociale charters kontrolsystem,  

 har udtalt kritik af den hjemsendelsesbestemmelse, der var i bistandslovens §  

 4 og nu er i aktivlovens § 3, stk. 4. Denne ekspertkomité finder, at  

 bistandslovens § 4 er uforenelig med bestemmelsen i socialpagtens art. 13 om  

 social- og sundhedsmæssig bistand - underforstået for  

 statsborgere i de lande, som har ratificeret det sociale charter.
Den danske repræsentant i den  

 embedsmandskomité (Regeringskomiteen), som også er en del af  

 kontrolsystemet, har tilbagevist denne fortolkning.
De øvrige  

 medlemslande har erklæret sig enig i de danske synspunkter.
Der vil  

 således ikke fra Europarådets Ministerudvalg blive givet Danmark  

 en henstilling om at ændre dansk lovgivning på dette  

 område.
Centret har yderligere generelle bemærkninger til  

 hjemsendelsesmuligheden.
Socialministeriet skal understrege, at L 86 ikke  

 omhandler hjemsendelsesadgangen som sådan eller administrationen heraf.  

 L 86 giver ikke særlig anledning til at fremføre en generel  

 politisk kritik af, at aktivloven indeholder mulighed for at hjemsende  

 udlændinge, der ikke kan forsørge sig selv.
Socialministeriet  

 skal understrege, at en udlænding, der har ret til at forblive i landet  

 i medfør af Danmarks internationale forpligtelser, ikke  

 hjemsendes.
 Spørgsmål 11:
Vil ministeren tydeliggøre, hvilken persongruppe  

 der tænkes på i bemærkningerne til lovforslagets § 1, nr.  

 1, samt angive, hvilke årsager til manglende gennemførelse af  

 introduktionsprogrammet der kan medføre, at 3-års-fristen  

 forlænges? Spørgsmål 12:
 Ministeren bedes desuden oplyse, hvad der menes med  

 formuleringen: "...der ikke har haft et vellykket  

 introduktionsforløb..." i bemærkningerne til lovforslagets § 1,  

 nr. 1, 4. afsnit.
 Svar:
 Afgørelse om, hvorvidt en udlænding skal  

 meddeles tidsubegrænset opholdstilladelse, træffes efter  

 udlændingelovens § 11 og ikke efter lov om aktiv socialpolitik.
Den persongruppe, der henvises til i bemærkningerne  

 til lovforslagets § 1, nr. 1, omfatter de udlændinge, der ikke har  

 opfyldt betingelserne for at blive meddelt tidsubegrænset  

 opholdstilladelse.
En betingelse herfor er således, at  

 udlændingen har haft 3 års ophold her i landet med henblik  

 på varigt ophold.
Meddelelse af tidsubegrænset opholdstilladelse  

 er endvidere - medmindre særlige grunde taler derimod - betinget af, at  

 den pågældende udlænding har gennemført et tilbudt  

 introduktionsprogram efter lov om integration af udlændinge i Danmark,  

 eller, hvis dette ikke er tilfældet, et andet tilbudt forløb,  

 der kan sidestilles hermed, ikke har begået kriminalitet af en vis  

 grovhed og ikke har forfalden gæld til det offentlige på over  

 50.000 kr., hvor den pågældende ikke har villet aftale en  

 afdragsordning eller ikke overholder en sådan.
Hvis disse betingelser  

 ikke er opfyldt, er udlændingens opholdstilladelse fortsat  

 tidsbegrænset.
 For udlændinge, der meddeles opholdstilladelse den  

 1. januar 1999 eller senere, vil det således blandt andet være en  

 betingelse for at blive meddelt tidsubegrænset opholdstilladelse, at  

 den pågældende udlænding har gennemført et tilbudt  

 introduktionsprogram eller et andet tilbudt forløb, der kan  

 sidestilles hermed, jf. lov nr. 473 af 1. juli 1998, som træder i kraft  

 den 1. januar 1999.
 For så vidt angår det nærmere indhold af  

 denne betingelse, henvises til svarene på spørgsmål 8, 9  

 og 10.
 Spørgsmål 15:
 Ministerens bedes kommentere henvendelsen af 14. december  

 1998 fra direktøren for Det Danske Center for Menneskerettigheder,  

 Morten Kjærum, hvori han advarer mod en forhastet vedtagelse af L  

 86.
 Svar:
En fremstilling, der forsøger at lade L 86  

 fremstå, som om forslaget indfører en hjemsendelsesadgang, er  

 ikke i overensstemmelse med de faktiske forhold.
Den nærmere baggrund  

 omkring fremsættelsen af lovforslaget er beskrevet i lovforslaget under  

 bemærkninger til de enkelte bestemmelser - til § 1, nr. 1.
Heraf fremgår, at der allerede i aktivloven, som  

 viderefører bistandslovens bestemmelse, findes en  

 hjemsendelsesbestemmelse.
Den var under vedtagelsen af aktivloven uomtvistet.  

 Det fremgår også, at der ikke kan træffes afgørelse  

 om hjemsendelse, hvis udlændingen med henblik på varigt ophold  

 lovligt har boet her i landet i mere end de sidste 3 år.
Det fremgår endvidere, at efter integrationsloven  

 vil udlændinge, der er omfattet af loven, gennemgå en op til  

 3-årig introduktionsperiode her i landet.
Hvis de har gennemført  

 introduktionsprogrammet eller et andet tilsvarende forløb og de  

 øvrige betingelser er opfyldt, får de tidsubegrænset  

 opholdstilladelse.
De kan herefter ikke hjemsendes efter aktivlovens  

 bestemmelser.
Er betingelserne efter integrationsloven for  

 tidsubegrænset opholdstilladelse ikke opfyldt, men er grundlaget for  

 opholdstilladelse fortsat til stede, får den pågældende  

 tidsbegrænset opholdstilladelse.
For denne persongruppe bør der  

 gælde de samme betingelser, som for andre udenlandske statsborgere, der  

 er omfattet af aktivlovens § 3, stk. 4. En uændret lov ville  

 medføre, at 3-års-fristen altid ville være overskredet,  

 idet introduktionsperioden lagde beslag på 3 år.
Dette ville  

 medføre, at enhver indvandrer, der var omfattet af  

 introduktionsperioden, ville være væsentlig bedre stillet end  

 indvandrere, der ikke var omfattet af introduktionsperioden.
Det skal understreges, at det udelukkende er af  

 ovennævnte grund, at bestemmelsen foreslås ændret.
Der er  

 hverken med aktivloven eller nærværende lovforslag lagt op til en  

 ændring i den bedømmelse, der skal foretages i hvert enkelt  

 tilfælde.
Det kan oplyses, at flygtninge eksempelvis ikke falder ind  

 under den persongruppe, der kan hjemsendes.
Sådanne er altså ikke  

 omfattet af § 3, stk. 4, i aktivloven.
De er efter praksis omfattet af § 4 i  

 aktivloven, hvorefter der ved aftale med andre stater eller internationale  

 organisationer gives personer, der ikke er danske statsborgere, ret til  

 vedvarende hjælp til forsørgelse under ophold her i landet.
Ved afgørelser om hjemsendelse lægges der  

 efter praksis blandt andet vægt på en række forhold,  

 herunder om udlændingen er gift og samlever med en dansk statsborger,  

 en flygtning eller en udlænding, der lovligt har boet her i landet med  

 henblik på varigt ophold i mere end 3 år.
Efter praksis  

 hjemsendes sådanne personer ikke.
 Direktøren for Det Danske Center for  

 Menneskerettigheder skriver i brevet af 14. december 1998, at centret i brev  

 af 10. december 1998 fremsatte nogle kortfattede kommentarer til  

 lovforslaget, hvor centret gav udtryk for, at en nærmere regulering af  

 spørgsmålet om eventuel hjemsendelse af udlændinge  

 fortjener en mere omfattende forberedelse end den, der er gået forud  

 for fremsættelsen af lovforslaget.
Socialministeriet anførte i sin kommentar til  

 brevet af 10. december 1998 (L 86 - bilag 6 til spørgsmål 4)  

 vedrørende disse generelle bemærkninger til  

 hjemsendelsesmuligheden i aktivloven, at L 86 ikke omhandler  

 hjemsendelsesadgangen som sådan eller administrationen heraf.
Endvidere  

 fandt ministeriet ikke, at L 86 gav særlig anledning til at  

 fremføre en generel politisk kritik af, at aktivloven indeholder  

 mulighed for at hjemsende udlændinge, der ikke kan forsørge sig  

 selv.
Socialministeriet understregede, at en udlænding, der har ret til  

 at forblive i landet i medfør af Danmarks internationale  

 forpligtelser, ikke hjemsendes.
 Spørgsmål 16:
 Ministeren bedes oplyse, om provenuet fra besparelserne i  

 L 86 indgår i finanslovsaftalen mellem forligspartiernes forslag til  

 finanslov.
 Svar:
 Lovforslaget under ét skønnes at  

 medføre en samlet årlig offentlig mindreudgift på 1,8  

 mill. kr. i 1999 og i hvert af budgetoverslagsårene 2000, 2001 og  

 2002.
 Dette beløb indgår ikke som en del af de  

 mindreudgifter på det sociale område, som er aftalt mellem  

 forligspartierne i forbindelse med forslag til finanslov for 1999.
 Spørgsmål 17:
 Ministeren bedes kommentere  regeringens forslag om  

 indførelse af en seks-års-regel for visse grupper af  

 udlændinge i Danmark i relation til samme regerings hidtidige forsvar  

 af en generel 3-års-regel i udlændingeloven.
 Spørgsmål 18:
Ministeren bedes oplyse, om det er udelukket, at en  

 person, som har gennemgået et introduktionsforløb i  

 overensstemmelse med integrationslovens bestemmelser, men som alligevel  

 får brug for bistandshjælp, kan udsendes? Svar:
 Spørgsmålene beror på en  

 misforståelse.
En udlænding, der populært sagt har passet sin  

 introduktion, undladt kriminalitet og offentlig gæld, er ikke i nogen  

 usikker situation, idet pågældende efter introduktionsperioden  

 får meddelt tidsubegrænset opholdstilladelse.
Disse  

 udlændinge kan ikke hjemsendes.
En udlænding, der ikke har passet sin introduktion  

 eller har begået kriminalitet eller har offentlig gæld, har bragt  

 sig i en situation, hvor pågældende ikke har en  

 tidsubegrænset opholdstilladelse.
Den pågældende kan derfor  

 risikere, at hans opholdstilladelse bliver inddraget, dels efter  

 udlændingeloven, dels - efter nærværende forslag indtil 3  

 år efter udløbet af introduktionsperioden - efter aktivloven.  

 Med dette lovforslag skabes ikke en højere usikkerhed i en  

 6-års-periode end den, den pågældende selv har skabt, ved  

 eksempelvis ikke at være villig til at lade sig integrere.
På  

 dette punkt er nærværende forslag fuldt ud i tråd med de  

 grundliggende synspunkter i integrationsloven og udlændingeloven.
DET DANSKE CENTER FOR MENNESKERETTIGHEDER Grundtvigs Hus Studiestræde 38 1455 København K.
Telefon 33 30 88 88 Telefax 33 30 88 00 Socialminister Karen Jespersen Socialministeriet Holmens Kanal 20 1060 København K 10. december 1998 Kære Karen Jespersen Centret er d.d. blevet opmærksom på, at du den  

 13. november 1998 fremsatte lovforslag om ændring af lov om aktiv  

 socialpolitik og udlændingelove, jf. lovforslag L 86 om ændring  

 af lov om aktiv socialpolitik og udlændingeloven.
Så vidt centret  

 er orienteret, er lovforslaget på socialudvalgets dagsorden d.d. med  

 henblik på afgivelse af betænkning, hvorefter lovforslaget  

 forventes færdigbehandlet i den kommende uge.
Efter den nugældende bestemmelse i aktivlovens § 3  

 kan Sikringsstyrelsen træffe afgørelse om hjemsendelse af en  

 udlænding, der ikke er dansk statsborger, EU-statsborger eller omfattet  

 af en aftale i henhold til lovens § 4. Dette gælder dog ikke, hvis  

 udlændingen lovligt har boet her i landet med henblik på varigt  

 ophold i mere end de sidste 3 år.
Bestemmelsen svarer i det  

 væsentlige til den tidligere bestemmelse i bistandslovens § 4.
Lovforslaget vedrører udlændinge, der har  

 været omfattet af integrationsloven og ikke derefter fået  

 tidsubestemt opholdstilladelse.
For disse udlændinge regnes  

 treårsfristen først fra det tidspunkt, hvor  

 introduktionsperioden er afsluttet.
Det indebærer, at de  

 udlændinge, der af forskellige grunde ikke har været i stand til  

 at gennemgå hele det planlagte introduktionsforløb, kan risikere  

 hjemsendelse indtil 3 år efter afslutningen af forløbet.  

 Begrundelsen herfor en ifølge bemærkningerne den, at det for  

 denne persongruppe »bør gælde, at de ikke er sikret imod  

 hjemsendelse efter aktivlovens § 3, selv om de har opholdt sig i landet med  

 henblik på varigt ophold i mere end de sidste 3 år.« I  

 Socialministeriets svar af 9. december 1998 på Socialudvalgets  

 spørgsmål nr. 1 (L 86   bilag 1) er det »formålet med  

 lovforslaget at udskyde treårsperioden for udlændinge, der ikke  

 har udvist vilje til integration ved at følge et fastlagt  

 introduktionsprogram.« Ifølge bemærkningerne skal hjemsendelse  

 dog ske med respekt for Danmarks internationale forpligtelser.
Centret skal meget beklage ikke at have fået  

 lejlighed til at udtale sig om bestemmelsen før lovforslaget blev  

 fremsat i folketinget.
Selv om behandlingen af lovforslaget nu er meget langt  

 fremskreden, finder centret dog alligevel anledning til at udtrykke  

 betydelige retssikkerhedsmæssige betænkeligheder ved en  

 bestemmelse, som i realiteten gør det umuligt for den enkelte  

 udlænding at forudberegne sin retsstilling før udløbet af  

 integrationsperioden.
Hertil kommer, at reaktionen: (risiko for) hjemsendelse  

 i tre år efter introduktionsperiodens afslutning efter  

 omstændighederne kan være en meget voldsom reaktion på et  

 mislykket integrationsforløb.
 Centret finder endvidere anledning til at henlede  

 opmærksomheden på, at the Committee of Independent Experts to the  

 European Social Charter i Conclusions XIV-I s. 193 (maj 1998) udtaler sig om  

 overensstemmelsen mellem bistandslovens § 4 og bestemmelsen i art. 13 i the  

 European Social Charter om retten til social og sundhedsmæssig bistand.  

 Komiteen udtaler blandt andet følgende:
»The Danish report recalls, with respect to social  

 assistance, that under Section 37 of the Act of 19 June 1974 on social  

 assistance, subsistence benefit (kontanthjælp til underhold) is  

 payable to persons who cannot provide for themselves or their families, and  

 confirms that this applies not just to nationals, but to all persons present  

 in the country.
The report clarifies that this form of assistance is  

 categorised as temporary assistance if it lasts for less than one year.  

 Longer periods are considered as constituting permanent assistance.
The  

 Danish authorities do not consider that the Charter confers a right to  

 receive permanent social assistance benefit on non-nationals.
The Committee  

 observes that this view contradicts the wording of the Charter and the  

 Appendix to the Charter.
According to the report, where a non-national is found to  

 be in need of permanent assistance, the possibility of repatriation may be  

 envisaged, subject to the restrictions laid down by international agreements.  

 Section 4.2 of the Social Assistance Act provides that non-nationals who have  

 been lawfully resident in the state for at least three years and anticipate  

 obtaining a permanent residence permit are not subject to repatriation.
The  

 Committee refers the Danish authorities to its case law on the obligations of  

 Contracting Parties towards nationals of other contracting parties who are  

 legally resident or regularly working within their territory: such persons  

 must enjoy the same rights as nationals to social and medical assistance, no  

 length of residence requirement may be imposed and such persons may not be  

 repatriated on the sole ground that they are in need of assistance  

 (Conclusions XIII-4, p. 61) The situation in Denmark as outlined above,  

 clearly fails to respect these requirements.« Det er altså komiteens opfattelse, at bistandslovens  

 § 4, som i det væsentlige var svarende til aktivlovens § 3, er  

 uforenelig med bestemmelsen i socialpagtens art. 13 om social- og  

 sundhedsmæssig bistand.
På denne baggrund må centret finde det  

 betænkeligt at udstrække retsvirkningerne af bestemmelsen i  

 aktivlovens § 3, uden at spørgsmålet om foreneligheden med  

 Danmarks internationale forpligtelser på det socialretlige område  

 har været genstand for nærmere drøftelse.
Centret skal  

 endvidere påpege, at bestemmelsen vil kunne give anledning til  

 betydelig usikkerhed i relation til Den Europæiske  

 Menneskerettighedskonvention, ikke mindst konventionens art. 8. Så vidt  

 centret er orienteret, verserer der p.t. en ombudsmandssag blandt andet om  

 dette spørgsmål.
Også på andre områder  

 f.eks. i forhold til voldsramte kvinder   kan det umiddelbart være  

 vanskeligt at forudse lovforslagets konsekvenser.
Det er derfor centrets  

 opfattelse, at en nærmere regulering af spørgsmålet om  

 eventuel hjemsendelse af udlændinge vil kræve en væsentlig  

 mere omfattende forberedelse og debat end den, der er gået forud for  

 fremsættelsen af L 86.
 Centret vedlægger kopier af det omtalte uddrag fra  

 ekspertkomiteen og af art. 13 i the European Social Charter.
Med venlig hilsen Morten Kiærum direktør Kopi til socialudvalget v. formand Villy Søvndal DET DANSKE CENTER FOR MENNESKERETTIGHEDER Biblioteket Studiestræde 33 1455 København K TLF. 33 30 88 88 European Social Charter Artikel 13 Retten til social og sundhedsmæssig bistand For at sikre en effektiv udøvelse af retten til  

 social og sundhedsmæssig bistand forpligter de kontraherende parter sig  

 til:
1. at sikre, at enhver, der mangler de  

 tilstrækkelige midler til sit underhold, og som er ude af stand til at  

 skaffe sig sådanne midler ved egen hjælp eller fra andre kilder,  

 i særdeleshed gennem ydelser i henhold til en social tryghedsordning,  

 modtager den fornødne hjælp og under sygdom tillige den pleje,  

 hans tilstand kræver; 2. at sikre, at modtagelsen af en sådan hjælp  

 ikke medfører nogen begrænsning i modtagerens politiske eller  

 sociale rettigheder; 3. at foreskrive, at enhver skal have ret til gennem en  

 egnet offentlig eller privat hjælpetjeneste at modtage en sådan  

 rådgivning og personlig bistand, som måtte være  

 nødvendig for at forebygge, afhjælpe eller lindre nød for  

 den pågældende eller hans familie; 4. at anvende de i denne artikels stk. 1, 2 og 3  

 omhandlede bestemmelser på de øvrige kontraherende parters  

 statsborgere, som lovligt opholder sig på deres område, på  

 lige fod med deres egne statsborgere i overensstemmelse med deres  

 forpligtelser ifølge den i Paris den 11. december 1953 undertegnede  

 europæiske konvention om social og sundhedsmæssig bistand.
Article 13   The right to social and medical assistance Paragraph 1   Social and medical assistance for those in need The Danish report recalls, with respect to social  

 assistance, that under Section 37 of the Act of 19 June 1974 on social  

 assistance, subsistence benefit (kontanthjælp til underhold) is  

 payable to persons who cannot provide for themselves or their families, and  

 confirms that this applies not just to nationals, but to all persons present  

 in the country.
The report clarifies that this form of assistance is  

 categorised as temporary assistance if it lasts for less than one year.  

 Longer periods are considered as constituting permanent assistance.
The  

 Danish authorities do not consider that the Charter confers a right to  

 receive permanent social assistance benefit on non-nationals.
The Committee  

 observes that this view contradicts the wording of the Charter and the  

 Appendix to the Charter.
According to the report, where a non-national is found to  

 be in need of permanent assistance, the possibility of repatriation may be  

 envisaged, subject to the restrictions laid down by international agreements.  

 Section 4.2 of the Social Assistance Act provides that non-nationals who have  

 been lawfully resident in the state for at least three years and anticipate  

 obtaining a permanent residence permit are not subject to repatriation.
The  

 Committee refers the Danish authorities to its case law on the obligations of  

 Contracting Parties towards nationals of other Contracting Parties who are  

 legally resident or regularly working within their territory: such persons  

 must enjoy the same rights as nationals to social and medical assistance, no  

 length of residence requirement may be imposed and such persons may not be  

 repatriated on the sole ground that they are in need of assistance  

 (Conclusions XIII-4, p. 61) The situation in Denmark, as outlined above,  

 clearly fails to respect these requirements.
The Committee takes note of the levels of assistance which  

 are granted to claimants, depending on their personal circumstances and  

 expenses.
The maximum subsistence benefit, payable to persons with dependent  

 children, increases from 8,852 Danish kroner (DKK) in the last reference  

 period to DKK 9,057 in 1996. This figure represents 80 % of the maximum  

 unemployment which in turn is roughly equal to minimum wage-levels on the  

 labour market.
The single adult rate (ie. over twenty-five years) increased  

 from DKK 6,682 to 6,803 in 1996, or 60 % of the maximum unemployment benefit.  

 Although the report states that there is no minimum subsistence level in  

 Denmark, it emphasises that often a person may claim more than one allowance,  

 thus improving their situation further.
According to the statistics supplied,  

 DKK 16,761 million were spent on the various assistance benefits in 1996. The  

 Committee asks what portion of the overall social welfare budget this  

 represents, 358,501 persons were in receipt of at least one assistance  

 benefit during that year.
Of this figure, 197,547 were in receipt of a  

 benefit for the whole of 1996.
With respect to the assistance for specific costs  

 (hjælp i særlige tilfælde, provided for by Section  

 46 of the 1974 Act.), the report lists the circumstances in which it may be  

 granted and confirms that these payments may be claimed by nationals of other  

 Contracting Parties legally resident or regularly working in Denmark and by  

 refugees.
The Committee asks whether there is any length of residence  

 requirement.
Special support may be granted under Section 37(a) of the  

 Social Security Act where a person s accommodation expenses exceed certain  

 thresholds.
Again, the Committee seeks confirmation that such benefits are  

 equally available to nationals of other Contracting Parties legally resident  

 or regularly working in Denmark.
The report provides information on "specific  

 activation" programmes organised by municipalities.
These programmes,  

 which municipal authorities are required to offer to social assistant  

 claimants, comprise education and training suitable to the needs and ability  

 of the person.
Where activation takes the form of job training, the person is  

 paid the normal working wage.
Participants in the programmes are entitled to  

 a start-up subsidy if they wish to establish their own business.
The  

 Committee inquires whether participation in such programmes is compulsory for  

 social assistance recipients, whether there are sanctions for refusal to  

 participate and, if so, whether a person may appeal against such sanctions to  

 an independent body.
The Committee regrets that no further information has been  

 supplied on re-establishment centres, despite its request in the previous  

 conclusion.
As these centres cater for persons in need who are not eligible  

 for cash assistance, they clearly play an important role in the social  

 assistance infrastructure.
Therefore, the Committee insists that a full  

 account of the structure, operation, staffing and competence of these centres  

 be supplied in the next report, along with statistics on the number of person  

 assisted in this way.
 Considering the rehabilitation allowance  

(revalideringsydelse) is a social security benefit, (see conclusion  

 for Article 12 para. 1), the Committee will therefore deal with this benefit  

 under Article 12.
As regards medical assistance, the Committee  

 recalls that most forms of health care in Denmark are free of charge to all  

 residents.
Assistance for other health care costs may be granted under  

 Section 46(a) of the Social Assistance Act.
The report states that this  

 provision also applies to nationals of other Contracting Parties legally  

 resident or regularly working in Denmark.
Applications are assessed on a  

 case-by-case basis.
The payments granted cover all or part of the cost of the  

 treatment required, depending on the resources of the individual.
The  

 Committee notes that 37,831 persons received health care benefit in 1996. It  

 asks that the next report also indicate how many people were refused this  

 benefit and whether any of these refusals were linked to length of residence  

 in Denmark.
Concerning appeals, the report contends that the Appeals  

 Committee for social affairs operates independently of the deciding  

 authority.
Its president is the chief administrative officer for the county,  

 who is joined by two members appointed by the Minister for Social Affairs on  

 the recommendation of the association of municipalities in the country.
The  

 term of office is four years.
The Committee notes that decisions of the  

 Appeals Committee may be brought before the courts, which is in line with the  

 requirements of Article 13 para. 1.
 The Committee therefore concludes that, as nationals of  

 other Contracting Parties legally resident or regularly working in Denmark do  

 not enjoy the same rights to "permanent" social assistance (for  

 over one year) as Danish nationals, and as they are also subject to  

 repatriation if they are in need of such assistance, Denmark fails to comply  

 with this provision of the Charter.
Den Europæiske Socialpagt Det uafhængige ekspertudvalg Konklusioner XIV-1 Bind 1 Artikel 13   Retten til social bistand og lægehjælp Punkt 1   Social bistand og lægehjælp til dem, der har  

 behov for det Den danske rapport minder om, at der ifølge  

 paragraf 37 i lov af 19. juni 1974 om social bistand udbetales  

 kontanthjælp til underhold til personer, der ikke kan forsørge  

 sig selv eller deres familie, og den bekræfter, at dette ikke kun  

 gælder danske statsborgere, men alle, der opholder sig i landet.
Det  

 præciseres i rapporten, at denne form for bistand klassificeres som  

 midlertidig bistand, hvis den vedvarer i mindre end et år.
Ved  

 længere perioder betegnes den som varig bistand.
De danske myndigheder  

 er ikke af den opfattelse, at Socialpagten giver udenlandske statsborgere ret  

 til at modtage varig bistandshjælp.
Udvalget bemærker, at denne  

 opfattelse strider mod Socialpagtens ordlyd og bilaget til denne.
Ifølge rapporten kan man forestille sig, at der  

 bliver tale om hjemsendelse, hvor en udenlandsk statsborger vurderes at have  

 behov for varig bistand, dog under hensyn til de begrænsninger, der er  

 fastsat i internationale aftaler.
Paragraf 4, stk. 2, i bistandsloven  

 bestemmer, at udenlandske statsborgere, der har været lovligt  

 bosiddende i landet i mindst tre år og forventer at opnå varig  

 opholdstilladelse, ikke er underlagt regler om hjemsendelse.
Udvalget  

 henviser de danske myndigheder til sin praksis i forbindelse med de  

 kontraherende parters forpligtelser over for andre kontraherende parters  

 statsborgere, der lovligt opholder sig på eller regelmæssigt  

 arbejder på deres territorium.
Sådanne personer skal have de  

 samme rettigheder som danske statsborgere til social bistand og  

 lægehjælp, der må ikke stilles krav til længden af  

 ophold, og sådanne personer må ikke hjemsendes alene af den  

 grund, at de har behov for hjælp (Konklusioner XIII-4, s. 61).  

 Situationen i Danmark, som den er skitseret ovenfor, tager helt klart ikke  

 hensyn til disse krav.
Udvalget tager niveauet for den bistand, der ydes til  

 bistandsklienter afhængig af deres personlige forhold og udgifter, til  

 efterretning.
Den maksimale kontanthjælp til underhold, der udbetales  

 til personer med forsørgerpligt, steg fra 8.852 kr. i sidste  

 referenceperiode til 9.057 kr. i 1996. Dette beløb udgør 80 %  

 af det maksimale dagpengebeløb, der igen i det store og hele svarer  

 til minimumslønnen på arbejdsmarkedet.
Beløbet, der  

 udbetales til en enlig voksen (dvs. én, der er over 25 år) steg  

 fra 6.682 kr. til 6.803 kr. i 1996, eller 60 % af det maksimale  

 dagpengebeløb.
Selv om rapporten gør opmærksom på,  

 at der ikke er et minimumsbeløb til underhold i Danmark, understreges  

 det, at en person ofte kan gøre krav på mere end én form  

 for understøttelse, således at vedkommende yderligere forbedrer  

 sin situation.
Ifølge de statistiske oplysninger, der er afgivet, blev  

 der brugt 16.761 millioner kr. på de forskellige bistandsydelser i  

 1996. Udvalget spørger om, hvilken andel af det samlede budget til  

 socialforsorg dette udgør. 358.501 personer modtog mindst én  

 bistandsydelse i løbet af det pågældende år. 197.547  

 af disse modtog en ydelse i hele 1996.
Med hensyn til hjælp i særlige tilfælde  

 ifølge paragraf 46 i 1974-loven angiver rapporten de  

 omstændigheder, under hvilke denne hjælp kan ydes, og  

 bekræfter, at andre kontraherende parters statsborgere, der opholder  

 sig lovligt i eller regelmæssigt arbejder i Danmark, samt flygtninge  

 kan gøre krav på disse ydelser.
Udvalget spørger, om der  

 stilles krav til, hvor længe man har opholdt sig i landet.
Der kan ydes særlig hjælp ifølge  

 paragraf 37, litra a i socialloven, hvis en persons boligudgifter overstiger  

 visse grænser.
Igen søger udvalget at få bekræftet,  

 at de andre kontraherende parters statsborgere, der opholder sig lovligt i  

 eller regelmæssigt arbejder i Danmark, kan få sådanne  

 ydelser på samme betingelser som danske statsborgere.
Der er oplysninger i rapporten om særlige  

 aktiveringsordninger, som kommunerne står for.
Disse ordninger, som de  

 kommunale myndigheder har pligt til at tilbyde bistandsklienter, omfatter  

 undervisning og oplæring, der er tilpasset den enkeltes behov og evner.  

 Hvis aktiveringen sker i form af jobtræning, får den  

 pågældende person normal løn.
Deltagerne i disse ordninger  

 har ret til et tilskud til etablering af selvstændig virksomhed, hvis  

 de ønsker at starte egen virksomhed.
Udvalget forespørger om,  

 om deltagelse i sådanne ordninger er tvungen for modtagere af social  

 bistand, om der er sanktioner, hvis man nægter at deltage, og om de  

 pågældende i så fald kan anke sådanne sanktioner til  

 en uafhængig instans.
Udvalget beklager, at der ikke er afgivet yderligere  

 oplysninger om arbejdscentre, på trods af dettes anmodning herom i den  

 tidligere konklusion.
Eftersom disse centre henvender sig til personer, der  

 har behov for hjælp, men som ikke er berettigede til at få  

 kontanthjælp, er det klart, at disse spiller en vigtig rolle i  

 forbindelse med den sociale bistands infrastruktur.
Derfor insisterer  

 udvalget på, at der skal gives en fuldstændig redegørelse  

 for disse centres opbygning, drift, personale og kompetence i den næste  

 rapport sammen med statistiske oplysninger om antallet af personer, der  

 modtager hjælp på denne måde.
Da udvalget anser revalideringsydelsen for at være  

 en bistandsydelse (jf.
Konklusionen til Artikel 12, punkt 1), vil det  

 behandle denne ydelse i forbindelse med Artikel 12.
For så vidt angår lægehjælp minder  

 udvalget om, at de fleste former for lægehjælp i Danmark er  

 gratis for alle.
Der kan ydes hjælp til andre sundhedsudgifter  

 ifølge paragraf 46, litra a i bistandsloven.
Rapporten fastslår,  

 at denne bestemmelse også gælder for andre kontraherende parters  

 statsborgere, der opholder sig lovligt i eller regelmæssigt arbejder i  

 Danmark.
Ansøgning om sådan hjælp vurderes sag for sag.
De  

 beløb, der udbetales, dækker alle eller en del af udgifterne til  

 den behandling, der er behov for, afhængigt af den enkeltes  

 økonomi.
Udvalget konstaterer, at 37.831 personer modtog ydelser i  

 forbindelse med sundhedsudgifter i 1996. Udvalget beder om, at det må  

 fremgå af næste rapport, hvor mange der blev nægtet denne  

 ydelse, og om nogen af disse afslag havde forbindelse til længden af  

 opholdet i Danmark.
For så vidt angår anke anføres det i  

 rapporten, at Det Sociale Ankenævn fungerer uafhængigt af den  

 bestemmende myndighed.
Dets formand er den øverste embedsmand i  

 forvaltningen i amtet.
Foruden ham er der to medlemmer, som socialministeren  

 har udnævnt efter anbefaling af Kommunernes Landsforening.
De er valgt  

 for en periode på fire år.
Udvalget tager til efterretning, at  

 ankenævnets beslutninger kan indbringes for retten, hvilket er i  

 overensstemmelse med kravene i Artikel 13, punkt 1.
 Udvalget konkluderer derfor, at eftersom andre  

 kontraherende parters statsborgere, der opholder sig lovligt i eller  

 regelmæssigt arbejder i Danmark, ikke har de samme rettigheder til  

 »varig« social bistand (i mere end 1 år), som danske statsborgere har,  

 og eftersom de også er underlagt regler om hjemsendelse, hvis de har  

 behov for sådan bistand, retter Danmark sig ikke efter denne regel i  

 Socialpagten.
