 I medfør af § 101, stk. 2, i lov nr. 455 af 10. juni 1997 om aktiv  

 socialpolitik fastsættes:
 § 1.  En kommune udbetaler en præmie på 25.000 kr. til  

 offentlige arbejdsgivere, der ansætter en kontanthjælpsmodtager fra støttet  

 arbejde i en varig, ordinær stilling.
 Stk. 2.  Ved offentlige arbejdsgivere forstås:
 Stk. 3.  Præmien udbetales til den ansættende  

 institution og skal kunne forøge institutionens lønsum.
 § 2.  Præmieringsordningen omfatter  

 kontanthjælpsmodtagere, der har været ansat i jobtræning eller individuel  

 jobtræning hos en offentlig arbejdsgiver i mindst 12 og højst 24  

 sammenhængende måneder.
 Stk. 2.  Har kontanthjælpsmodtageren perioder med  

 uddannelse i forbindelse med ansættelsen, medregnes disse i opgørelsen af  

 ansættelsesperioden efter stk. 1.
Stk. 3.  Præmien er betinget af, at  

 kontanthjælpsmodtageren ansættes hos samme arbejdsgiver i mindst 18  

 sammenhængende måneder.
Ved samme arbejdsgiver forstås samme (amts)kommune,  

 statsinstitution m.v., jf. § 1, stk. 2.
 Stk. 4.  Ansættelsen skal ske på fuld tid og på  

 overenskomstmæssige løn- og ansættelsesvilkår.
 § 3.  Præmieringsordningen administreres af  

 kontanthjælpsmodtagerens opholdskommune.
 Stk. 2.  Kommunen skal forud for udbetalingen af præmien  

 påse, at betingelserne i § 2 er opfyldt.
 § 4.  Den kommunale revision kontrollerer, at  

 oplysningerne er korrekte, og at betingelserne for udbetaling af præmien er  

 opfyldt.
 § 5.  Hvis den ansatte uberettiget bortvises eller  

 uberettiget opsiges inden 18 måneders sammenhængende ansættelse, skal hele  

 præmien tilbagebetales.
 Stk. 2.  Arbejdsgiveren har pligt til at underrette  

 kommunen om uberettiget bortvisning eller opsigelse af den ansatte, jf. stk.  

 1, når der fagretligt eller ved de civile domstole foreligger en afklaring af  

 bortvisnings- eller opsigelsessagen.
 § 6.  Bekendtgørelsen træder i kraft den 1. juli 1998.
