A tilpligtet at betale K for pletspartling som ekstraarbejde.
Der var  

 efter sagens anlæg afsagt konkursdekret over A, der var udeblevet ved sagens  

 mundtlige behandling I voldgiftssag C-4109 K A/S X-vej 8, X-by (advokat B) mod A A/S Y-vej 44, Y-by (advokat C) er af en voldgiftsret bestående af malermester Leon Telvig, arkitekt  

 m.a.a.
Erik Jørgensen og landsdommer Sven Ziegler (formand) afsagt denne  

  Kendelse:
Den 28. januar 1992 accepterede indklagede, A A/S, et af klageren, K A/S,  

 fremsat tilbud på malerentraprisen ved ombygningen og renoveringen af Å  

 Kaserne, der af indklagede udførtes i totalentreprise for Forsvarets  

 Bygningstjeneste.
Acceptbeløbet var ialt 2.318.334 kr. excl. moms.
Det  

 fremgår af kontraktsgrundlaget, at AB 72 med nærmere angivne fravigelser er  

 gældende for malerentreprisen.
Under udførelsen af entreprisen opstod der mellem parterne uenighed om,  

 hvorvidt en af klageren udført pletspartling af vægge og lofter var omfattet  

 af entreprisen eller skulle betales som ekstraarbejder.
Der var mellem  

 parterne enighed om, at arbejdet skulle udføres, og at man efterfølgende  

 måtte tage stilling til, om klageren havde krav på særskilt betaling herfor.  

 Klageren fremsendte den 30. september 1992 faktura på 229.135,16 kr. incl.  

 moms. vedrørende det omstridte arbejde.
Indklagede afviste fakturaen.
 Under denne sag, der er anlagt den 5. marts 1993, har klageren herefter  

 påstået indklagede tilpligtet at betale klageren 229.135,16 kr. med tillæg af  

 rente 2% over diskontoen fra den 30. september 1992, til betaling finder  

 sted.
 Efter at mundtlig behandling var berammet til den 21. oktober 1994,  

 meddelte advokat C ved skrivelse af 10. oktober 1994, at der den 7. oktober  

 1994 er afsagt konkursdekret over indklagede.
 Inklagede har ikke givet møde under den mundtlige forhandling.
Klageren har herunder oplyst, at han ikke forventer, at konkursboet vil  

 indtræde i sagen.
Han har nedlagt påstand om, at der på det foreliggende  

 grundlag afsiges kendelse over skyldneren personlig.
 Da indklagede har været behørigt tilsagt, men er udeblevet, afsiges der  

 kendelse efter klagerens påstand, som stemmer med hans mundtlige fremstilling  

 og den fremlagte dokumentation.
 Derfor bestemmes.
 Indklagede, A A/S, skal til klageren, K A/S, betale 229.135,16 kr. med  

 tillæg af rente 2% over diskontoen fra den 30. september 1992, til betaling  

 sker.
 Indklagede skal desuden i sagsomkostninger betale klageren 18.000 kr.,  

 ligesom indklagede i parternes indbyrdes forhold skal betale de med  

 voldgiftsretten forbundne omkostninger.
 De nævnte beløb skal betales inden 14 dage efter denne kendelses  

 afsigelse.
