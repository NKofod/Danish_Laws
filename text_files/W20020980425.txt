Pressenævnet fandt, at bladets oplysninger ikke var af en  

 sådan karakter, at bladet ved at bringe oplysningerne havde handlet i  

 strid med god presseskik.
Nævnet fandt ikke, at klagers advokats breve  

 til bladet, hvori denne   i helt generelle vendinger og uden inddragelse af  

 specifikke momenter   frabad sig omtale af klagers private forhold, kunne  

 føre til andet resultat.
Nævnet fandt endvidere ikke, at bladet  

 havde handlet i strid med god presseskik ved at rette henvendelse til klagers  

 moder for en kommentar.
 Nævnet fandt ikke, at genmælet   således som det var  

 formuleret   vedrørte en korrektion af faktiske forkerte oplysninger,  

 og bladet havde derfor været berettiget til at afvise at bringe  

 dette.
Kendelse fra Pressenævnet i sag nr.  

 102/2001 [K] har ved advokat  Michael  Christiani  Havemann    

 klaget til Pressenævnet over to artikler bragt i Kig Ind den 20. og 27.  

 september 2001, idet hun mener, at god presseskik er tilsidesat. [K] har  

 endvidere klaget over, at Kig Ind har afvist at bringe et genmæle.
 På forsiden af KIG IND den 20. september 2001 var  

 sammen med et billede af klager og  Kronprins  Frederik følgende  

 overskrifter anført: "ÅRETS  

 DRØMME-ROMANCE", " Afsløring",  

 "Badminton-prinsessens besøg på slottet"
og "[K] MØDTE  MARGRETHE".
 I artiklen med overskriften "Til bal på  

 slottet" hed det:
 "Som KIG IND kunne afsløre i sidste uge,  

 så løber der utallige rygter i hele landet om, at en romance  

 mellem hele Danmarks badminton-prinsesse, [K], og  kronprins  Frederik    

 skulle være en realitet.
[K] og  Peter  Gade   bekræftede for nylig, at de  

 officielt er flyttet fra hinanden.
Hun er blevet boende i pragtlejligheden  

 på Gammel Kongevej på Frederiksberg   den er imidlertid sat til  

 salg nu   mens han er flyttet til Charlottenlund nord for  

 København.
 Forholdet til 33-årige  kronprins  Frederik   vil  

 den fem år yngre [K] dog ikke bekræfte.
- Nej, du kan godt skrive, at det overhovedet ikke passer  

   dét  med  Kronprins  Frederik.
Jeg har kun set ham i ugeblade og  

 på TV, og da han besøgte den danske OL-delegation i Sydney  

 sidste år, sagde [K] til KIG IND i sidste uge.
Selvom det aldrig nogensinde skulle blive [K], der bliver  

 Danmarks nye dronning, er der dog ingen tvivl om, at hun er en pige, der er  

 et perfekt emne som landets førstedame.
Hun forstår at  

 begå sig blandt kongelige og adelige og er også bekendt med  

 kongelig etikette og opførsel på de bonede gulve.
Hun har  

 også rejst i hele verden, mødt høj og lav   og  

 forstår på flotteste vis at tale med alle også de  

 kongelige, som hun viste ved OL i Sydney.
Her kunne TV-seerne ved selvsyn  

 konstatere, hvor godt hun havde det i selskab med  kronprins  Frederik   og  

 såmænd også hans lillebror,  prins  Joachim.
I december 1998 var [K] også blandt de udvalgte,  

  dronning  Margrethe   godkendte og inviterede til stort og pompøst  

 bal på Christiansborg Slot.
Her mødte [K] op i en  

 specialdesignet guldkjole fra "Antonie" og havde en forrygende  

 aften ved et af hovedbordene, hvor  prins  Joachim   var  

 vært." Ovenover overskriften var anført "[K]  

 blåstemplet af  Margrethe" og "Badmintonprinsessen perfekt  

 på de bonede gulve". Artiklen var endvidere ledsaget af en  

 række billeder af klager, heriblandt to billeder, hvor hun henholdsvis  

 er fotograferet sammen med  Peter  Gade   og   Kronprins  Frederik.
Til  

 billederne var knyttet følgende tekst: "[K] og  Peter  Gade   var  

 et af hofballets flotteste par" og  "Kronsprins  Frederik   og [K]  

 fik et rigtig godt forhold til hinanden under OL i Sydney".
 På forsiden af KIG IND af 27. september 2001 var  

 følgende overskrifter anført: "Glæde ved  

 hoffet", " Frederik og [K]" og
"DET PERFEKTE PAR".
 I artiklen med overskriften " Kronprins  Frederik  

   og [K]: Det perfekte par" hed det:
 "Den milde efterårsluft er stadig tyk af rygter  

 om en romance mellem Danmarks 33-årige  kronprins og landets bedste  

 kvindelige badmintonspiller, [K].
Mens  Frederiks jævnaldrende kolleger i de nordiske  

 kongehuse er ved at falde til rette i ægteskabelig harmoni, så  

 venter  kronprinsen stadig på at kunne afsløre sin kommende  

 forlovede.
Og hvis der viser sig at være hold i rygterne om romancen,  

 er der ingen tvivl om, at badmintonbaben [K], 28, vil gå lige i  

 hjertekulen på danskerne, hvis hun skulle blive Danmarks kommende  

 dronning.
Hun er blond, frisk, velformuleret.
En sportspige med  

 vindermentalitet, god uddannelse, ingen udsvævende fortid eller  

 kriminelle eks-kærester.
En dansk pige, der turde vise sin feminine  

 side i en smuk og vovet fotoserie i mandebladet M!.
I de seneste par uger har rygterne svirret om andet og  

 mere end blot en venskabelig forbindelse mellem ungkarlen  Frederik og  

 sportsstjernen [K], som lærte hinanden at kende under OL i Sydney i  

 fjor.
Sikkert er det i hvert fald, at [K] allerede har stiftet bekendtskab  

 med de bonede gulve.
Således har badmintonstjernen allerede været  

 på Amalienborg og mødt  dronning    Margrethe, da hun i 1998  

 deltog i et stjernespækket hofbal." Artiklen var ledsaget af et billede af klager og  

  Kronprins  Frederik.
Til artiklen var knyttet følgende tekst:  

 "Rygterne svirrer stadig om en romance mellem  kronprins  Frederik   og  

 sportsstjernen [K].
En romance, som OL-sølvvinderen imidlertid  

 benægter".
Klageren har oplyst, at det er korrekt, at hun har udtalt  

 sig som beskrevet i en artikel i bladet den 13. september 2001, og at hun  

 deltog i et hofbal i december 1998 på Christiansborg.
Det er derimod  

 ikke korrekt, at klager har deltaget i hofballer eller på anden vis har  

 mødt  Kronprins  Frederik   under private former, som det umiddelbart  

 fremstår i bladets artikel den 20. september 2001. Tværtimod  

 afviste klager at kende  Kronprins  Frederik   personligt, ligesom klager  

 ikke har givet samtykke til omtale af sine personlige forhold.
Klageren har anført, at bladets artikler og  

 forsideomtale indebærer en uretmæssig videregivelse af private  

 personlige oplysninger i strid med god presseskik.
Oplysningerne er bragt i  

 en sammenhæng og på en måde, der   med bladets vidende   er  

 ukorrekte, og som er agtelsesforringende for klager.
Den objektivt mulige  

 sandhed af citaterne og billederne hver for sig disculperer ikke, da de er  

 bragt i en anden sammenhæng, og det må anses for en  

 skærpende omstændighed, at bladet forud for  

 offentliggørelsen den 20. september 2001 var klar over, dels at  

 budskabet om klagers privatliv var ukorrekt, dels at klager ikke  

 ønskede yderligere omtale af sine private forhold.
 Klageren har videre anført, at bladet har handlet i  

 strid med god presseskik ved at omtale klagers private forhold i artiklerne  

 på trods af, at klagers advokat udtrykkeligt forinden i breve af 14. og  

 20. september 2001 havde frabedt sig en sådan omtale af private  

 forhold.
Klageren har herudover gjort gældende, at bladet har  

 tilsidesat god presseskik ved at lade artiklen den 20. september 2001  

 fremstå, som om klager deltog som privatperson i et hofbal i 1998.  

 Dette sker i umiddelbar tilknytning til klagers dementi i samme artikel over  

 for bladets gengivelse af rygter om klagers forhold til  Kronprins  Frederik.  

   Klager har oplyst, at det er korrekt, at hun har udtalt sig som beskrevet i  

 en artikel den 13. september 2001, men klagers dementi i samme artikel  

 udgør ikke et samtykke til bladets adfærd i artiklerne den 20.  

 og 27. september 2001. Klagers accept af at have ladet sig fotografere til  

 bladet i 1998 kan ikke have givet bladet juridisk belæg for at tro, at  

 enhver omtale af private forhold efterfølgende var accepteret af  

 klager.
For så vidt angår begrebet "massemediernes  

 indhold" er dette ikke begrænset til et krav om udsagnets eller  

 billedets objektive sandhed, men også til den måde og i den  

 sammenhæng, hvorpå det budskab, massemediet bringer, fremstilles.  

 Bladets forside den 20. september 2001 efterlader   på trods af klagers  

 dementi   det klare indtryk, at klager aktuelt havde et forhold til  

  Kronprinsen.
Klageren har yderligere anført, at bladet har  

 handlet i strid med god presseskik ved uden forudgående samtykke at  

 have rettet henvendelse til klagers mor med forespørgsler om klagers  

 private forhold.
Begrebet "god presseskik" relaterer sig ikke alene  

 til den faktiske offentliggørelse, men indeholder desuden et krav om,  

 at massemediernes indhold såvel som handlemåde skal være i  

 overensstemmelse hermed.
Bladet rettede henvendelse den 17. september 2001  

 altså efter det tidspunkt, hvor klager dels klart havde dementeret  

 forlydenderne om sit private forhold til  Kronprinsen, dels udtrykkeligt  

 havde frabedt sig enhver form for henvendelse, være sig telefonisk  

 eller personlig, med forespørgsler vedrørende private forhold.
 Klageren har endvidere bestridt, at Pressenævnet  

 ikke skulle være kompetent til at behandle klagen over bladets  

 henvendelse til klagers mor.
Klageren har endelig anført, at genmælet,  

 således som det er formuleret i et brev af 8. oktober 2001, opfylder  

 betingelserne for indholdet af et sådant.
Af brevet fremgår,  

 hvilke oplysninger af faktisk karakter, klager ønsker skal korrigeres  

 og præciseres.
Der er ved bladets samlede billede af klager hverken  

 tale om en meningstilkendegivelse eller vurdering fra bladets side, men  

 tværtimod om en sammenstilling af faktiske oplysninger i såvel  

 tekst som billeder, der i sammenhængen mere end antyder, at klager har  

 udtalt sig i strid med sandheden, og at hun har eller har haft et eller andet  

 forhold til  Kronprinsen.
Bladet har anført, at en forhåndsafvisning af  

 samtykke til viderebringelse af oplysninger om private forhold, som  

 anført i advokat  Michael  Christiani  Havemanns brev af 14. oktober  

 2001, ikke kan flytte grænserne for, hvilke oplysninger der i  

 medfør af reglerne om god presseskik, pkt.
B.1., ikke må  

 viderebringes.
Forhåndsafvisningen kan alene tillægges betydning,  

 hvor der er tvivl om, hvorvidt der er givet samtykke til viderebringelse af  

 oplysninger om private forhold.
Selv i disse situationer vil vurderingen  

 være omfattet af Pressenævnets frie bedømmelse.  Bladet  

 bestrider i øvrigt at have tilsidesat god presseskik.
Bladet har videre anført, at artiklen den 20.  

 september 2001 ikke indeholder oplysninger ud over, hvad der med klagers  

 samtykke blev bragt i bladet den 13. september 2001, eller hvad klager  

 tidligere har meddelt om sit forliste forhold til  Peter  Gade.
I artiklen  

 bragt den 27. september 2001 henvises der til allerede bragte oplysninger, og  

 da artiklen ikke indeholder nye oplysninger, udgør den ikke en  

 krænkelse af god presseskik.
Advokat  Michael  Christiani  Havemanns    

 breve af 14. og 20. september 2001 er uden betydning for vurderingen af  

 oplysningerne.
Bladet har desuden anført, at bladet ikke har  

 henvendt sig til klager i strid med brevet af 14. september 2001. Brevet kan  

 ikke anses for at omfatte en ubestemt kreds af personer, herunder familie og  

 venner.
Såfremt andre end klager skulle være omfattet af  

 "forbudet", må det explicit være anført i  

 "forbudet". Brevet af 14. september 2001 nævner alene klager.  

 Det er et almindeligt led i bladets journalistik ganske som for alle andre  

 medier   at man retter henvendelse til relevante personer og anmoder om en  

 kommentar.
I det konkrete tilfælde er der alene tale om en uskyldig  

 henvendelse, som blev afvist, og som derfor ikke affødte nogen  

 bemærkninger i bladet.
Der er derfor ikke handlet chikanøst fra  

 bladets side.
Der er ikke rettet henvendelse gentagne gange, ligesom bladet i  

 øvrigt ikke har optrådt på en måde, som må  

 anses for usaglig eller på anden måde upassende.
Subsidiært  

 gøres det gældende, at Pressenævnet ikke er kompetent til  

 at behandle dette spørgsmål, da henvendelsen ikke  

 medførte en offentliggørelse i bladet, jf. medieansvarslovens §  

 43, stk. 1, nr. 1.
Bladet har endelig anført, at man har været  

 berettiget til at afvise det af klager krævede genmæle.  

 Genmælet indeholder en undskyldning, hvilket klager ikke kan  

 kræve.
At artiklen er blevet til imod klagers protest er i  

 øvrigt ikke en faktisk oplysning, som kan berigtiges.
Desuden  

 kræver klager, at det skal oplyses i genmælet, at artiklen i  

 bladet den 20. september 2001 på grund af flere omstændigheder er  

 vildledende, hvilket er en meningstilkendegivelse, der ikke relaterer sig til  

 spørgsmålet om, hvorvidt den givne oplysning er korrekt eller  

 ej.
Det samme gør sig gældende i forhold til de to sidste  

 punkter i genmælet.
Begæringen om genmæle opfylder som  

 helhed ikke betingelserne for et genmæle.
Bladet har endelig anført, at artiklen bragt den  

 20. september 2001 korrekt oplyser, at klager deltog i ballet i 1998.  

 Artiklen fortæller således blot, at klager i 1998 blev udvalgt  

 til at deltage i et bal ved hoffet.
En invitation til at deltage i et hofbal  

 for særligt indbudte gæster må anses for en klar  

 "godkendelse" fra  Dronning  Margrethes   side.
Da klager ikke  

 bestrider en særlig post som minister eller lignende, er der ikke  

 grundlag for at sige, at klager ikke deltog i ballet i egenskab af  

 privatperson.
Artiklen indeholder derfor alene oplysninger, der er  

 dækning for.
Endvidere bibringes læserne alene den korrekte  

 forståelse af de faktiske forhold.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
Artiklerne den 20. og 27. september 2001 omtaler et rygte  

 gående ud på, at klager og  Kronprins  Frederik   skulle have en  

 romance.
I den forbindelse omtales et hofbal i december 1998, hvor klager  

 deltog.
Pressenævnet finder, at bladets oplysninger ikke er  

 af en sådan karakter, at bladet ved at bringe oplysningerne har handlet  

 i strid med god presseskik.
Nævnet finder ikke, at klagers advokats  

 breve af 14. og 20. september 2001 til bladet, hvori denne   i helt generelle  

 vendinger og uden inddragelse af specifikke momenter   frabeder sig omtale af  

 klagers private forhold, kan føre til et andet resultat.
Nævnet  

 finder ej heller grundlag for at udtale kritik af bladet i anledning af, at  

 man rettede henvendelse til klagers mor for en kommentar til sagen.
Ordet genmæle anvendes i medieansvarsloven som  

 betegnelse for den korrektion af forkerte faktiske oplysninger, som sker  

 efter begæring af den, hvis forhold er blevet undergivet en urigtig  

 omtale i mediet.
Nævnet finder ikke, at genmælet   således  

 som det er formuleret   vedrører en korrektion af faktisk forkerte  

 oplysningerne, og bladet har derfor været berettiget til at afvise at  

 bringe dette.
  

 Afsagt den 6. februar 2002.
