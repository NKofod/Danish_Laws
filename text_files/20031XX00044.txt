Skriftlig fremsættelse (5. november 2003) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 ændring af lov om havne. (Sikring af havnefaciliteter mv.).
(Lovforslag nr.
L 46).
 På baggrund af terroranslaget mod USA den 11. september 2001  

 besluttede FNs internationale søfartsorganisation, IMO, at udarbejde et  

 regelsæt, der skal medvirke til at beskytte søfarten mod terrorisme.  

 Regelsættet blev vedtaget på en diplomatisk konference i december 2002 som en  

 tilføjelse til Konventionen om sikkerhed til søs (SOLAS-konventionen), og der  

 blev skabt en international kode til sikring af skibe og havnefaciliteter  

 (ISPS-koden). I henhold til den særlige vedtagelsesprocedure for ændringer  

 til  

 SOLAS-konventionen har medlemslandene, herunder Danmark, frist frem til den  

 31.  

 december 2003 til at meddele, såfremt man ikke ønsker at følge regelsættet.
Det er dog ikke realistisk at forestille sig, at Danmark  

 ikke skulle tilslutte sig regelsættet, da en manglende tilslutning vil have  

 store negative konsekvenser for dansk søfart.
Derfor fremsættes dette  

 lovforslag, der skal give det nødvendige hjemmelsgrundlag for at gennemføre  

 de  

 internationale sikringsregler for så vidt angår de danske havne.
Jeg skal i  

 den  

 forbindelse henvise til, at Økonomi- og Erhvervsministeren vil fremsætte et  

 lovforslag, der har til hensigt at skabe hjemmel til  

    

  

 at gennemføre regelsættet  

    

  

 for så vidt angår skibe.
 Med forslagets fremsættelse anmoder jeg således både om  

 Folketingets samtykke i henhold til Grundlovens § 19 til, at Danmark kan  

 tilslutte sig det internationale regelsæt til sikring af søfarten, og om  

 Folketingets bemyndigelse til, at der kan udfærdiges administrative regler på  

 området.
Jeg skal i denne forbindelse  

    

  

 gøre opmærksom på, at der på transportministrenes (søfart) Rådsmøde den  

 9. oktober 2003 blev opnået politisk enighed om et forordningsforslag, der  

 primært skal gøre det internationale regelsæt til Fællesskabsret.
Forslaget  

 forventes først endeligt vedtaget i løbet af 2004, men  

    

  

 da sikringsforanstaltningerne allerede skal  

 være gennemført den 1. juli 2004, er det nødvendigt at få skabt den fornødne  

 hjemmel allerede nu.
Det er vigtigt, at både myndigheder og erhvervet  

 hurtigst  

 muligt kan komme i gang med opgaven.
 Det primære sigte med ændringen af lov om havne er  

 indsættelsen af bemyndigelsen til at gennemføre reglerne om maritim sikring,  

 men herudover benyttes lejligheden til at foretage en række justeringer af  

 havnelovens  

 regler.
 Der sker en præcisering den gældende lovs regler i relation  

 til styreformer for havnene, ændring af klageregler og ændring vedrørende  

 ordensreglementer.
 Der indsættes også med forslaget en  

 dispensationsbestemmelse, der kan anvendes i ganske særlige tilfælde, hvor  

 væsentlige samfundsmæssige hensyn tilsiger, at det er hensigtsmæssigt at  

 kunne  

 anvende en havn med begrænset anvendelsesområde til en specifik transport,  

 til  

 trods for at transporten ligger udenfor havnens normale anvendelsesområde.
 Idet jeg i øvrigt henviser til lovforslaget med  

 tilhørende  

    

  

 bemærkninger, tillader jeg  

 mig at anbefale lovforslaget til Tingets hurtige og velvillige behandling.
