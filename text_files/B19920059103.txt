 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov af 25. juni 1870 om udgivelsen af en Lovtidende og  

 en Ministerialtidende, jf. lovbekendtgørelse nr. 617 af 15. september 1986,  

 som ændret ved § 15 i lov nr. 396 af 13. juni 1990, bestemmes:
 § 1.  De af vedkommende amtskommune udfærdigede og til  

 enhver tid af miljøministeren godkendte kort over hvilke vandløb samt sten-  

 og jorddiger, der er omfattet af beskyttelsesordningen efter §§ 3 og 4 i lov  

 nr. 9 af 3. januar 1992 om naturbeskyttelse indføres ikke i Lovtidende.
 § 2.  Af Miljøministeriets bekendtgørelse om  

 beskyttede naturtyper og sten- og jorddiger m.v., som indrykkes i Lovtidende,  

 fremgår, hvorledes oplysning om indholdet af de i § 1 nævnte kort kan fås.
 § 3.  Anordning nr. 522 af 4. november 1983 om, at de  

 af miljøministeren godkendte kort over vandløb, der er omfattet af  

 godkendelsesordningen efter naturfredningslovens § 43, ikke indføres i  

 Lovtidende, ophæves.
 § 4.  Anordningen træder i kraft den 8. juli 1992.
Givet på Amalienborg, den 25. juni 1992 Under Vor Kongelige Hånd og Segl MARGRETHE R.
