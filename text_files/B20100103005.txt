Bilag 1 Bekendtgørelse om ændring af bekendtgørelse om sundhedsrådgivningsaftaler for svinebesætninger § 1 I bekendtgørelse nr. 787 af 25. juni 2010 om sundhedsrådgivningsaftaler for svinebesætninger foretages følgende ændringer:
 1. I § 5, stk. 1, indsættes efter »(på stald eller udegående)«: »pr. 1. januar«.
 2. § 15, stk. 1, nr. 1, affattes således:
»1) Besætningen overskrider ikke de fastsatte grænseværdier for antibiotikaforbrug og dødelighed, som er offentliggjort på Fødevarestyrelsens hjemmeside, www.fvst.dk,« 3. § 30 affattes således:
 »§ 30. Staldskoledeltagerne skal udpege en tovholder (facilitator) for alle staldskolebesøg for en periode af mindst et år.
 Stk. 2. Tovholder skal være en dyrlæge eller en fagkonsulent.
Stk. 3. Tovholder skal have gennemført et kursus med et indhold, som mindst svarer til det, som er beskrevet på Fødevarestyrelsens hjemmeside, www.fvst.dk.
Dokumentation for gennemført kursus skal på forlangende forevises for eller udleveres til kontrolmyndigheden.« 4. I § 41, 3. led, udgår »eller udlevere«.
 5. I § 41 indsættes som stk. 2:
»Stk. 2. Til de behandlinger, der er nævnt i stk. 1, nr. 1, må dyrlægen kun udlevere lægemidler til de første 5 dage.« 6. § 42, stk. 3, ophæves.
 7. Bilag 1, Aftaletype, affattes som i bilag 1 til denne bekendtgørelse.
§ 2 Bekendtgørelsen træder i kraft den 1. september 2010.
