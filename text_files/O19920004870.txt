 Resumé  


  

 Et dagblad anmodede om  

 aktindsigt i referater og bilag vedrørende elprognosegruppens (EPG's)  

 arbejde.  

 Energiministeriet (EM) afslog anmodningen under henvisning til  

 offentlighedslovens § 13, stk. 1, nr. 4, idet en offentliggørelse ville  

 vanskeliggøre samarbejdet mellem deltagerne i EPG og EM ved udførelsen af de  

 omhandlede planlægnings- og reguleringsopgaver.
Ombudsmanden udtalte,  

 at anvendelse af undtagelsesbestemmelsen i § 13, stk. 1, nr. 4, forudsætter  

 en  

 konkretisering af, hvilken planlægningsvirksomhed der er tale om, og på  

 hvilken  

 måde gennemførelsen af denne virksomhed antages at blive forhindret eller  

 vanskeliggjort som følge af en offentliggørelse.
Efter ombudsmandens  

 opfattelse  

 havde EM ikke godtgjort, at der var grundlag for at anvende bestemmelsen i  

 forhold til EPG's materiale som helhed.
 EM havde tillige  

 peget på hensynet til beskyttelse af den interne beslutningsproces, hvorfor  

 ombudsmanden fandt anledning til at fremkomme med nogle bemærkninger  

 vedrørende  

 offentlighedslovens § 7 om undtagelse af interne arbejdsdokumenter, herunder  

 spørgsmålet om, hvorvidt EPG måtte anses for en selvstændig myndighed i  

 forhold  

 til EM.
 Ombudsmanden  

 henstillede til EM at træffe en ny afgørelse vedrørende  

 aktindsigtsspørgsmålet.  

 (J. nr. 1992-1353-301).
Aktindsigt i  

 materiale vedrørende elprognosegruppens arbejde.
Elprognosegruppen  

 selvstændig  

 myndighed? A klagede over, at  

 Energiministeriet ved brev af 9. juni 1992 havde afslået A's anmodning om  

 aktindsigt i elprognosegruppens arbejde.
 Det fremgik af  

 sagen, at A ved et møde i Energistyrelsen den 21. maj 1992 og i et brev af 4.  

 juni 1992 fremsatte anmodning om aktindsigt i referater og bilag vedrørende  

 elprognosegruppens arbejde.
 Ved brev af 9. juni  

 1992 afslog Energiministeriet A's anmodning om aktindsigt med følgende  

 begrundelse:
 "...
 Som det er fremgået  

 af mødet den 21. maj i Energistyrelsen, hvor (A) havde lejlighed til  

 mundtligt  

 at blive orienteret om arbejdet med udarbejdelse af elprognoser, og af vor  

 telefonsamtale den 4. juni, er elprognosegruppen ikke noget formelt udvalg  

 med  

 kommissorium og fast sammensætning.
 Elprognosegruppen er  

 en uformel arbejdsgruppe mellem elværkerne og energimyndighederne, hvori det  

 løbende arbejde med udarbejdelse af elprognoser i elværkernes og i  

 energimyndighedernes  

 regi drøftes.
Ved udarbejdelsen af  

 Energiplan 1981 var der væsentlig uenighed mellem elværkerne og  

 energimyndighederne om elprognosen.
Det måtte anses som en svaghed, at der  

 var  

 denne uenighed om væsentlige parametre, der lå til grund for skønnet over den  

 fremtidige eludvikling.
For at søge at  

 klarlægge og analysere forskelle og ligheder i elprognosens parametre blev  

 der  

 etableret det uformelle samarbejde i elprognosegruppen.
Det har vist sig at  

 være hensigtsmæssigt for både elværkerne og energimyndighederne at kunne  

 udveksle erfaringer og synspunkter om analysemetoder og de tekniske og  

 økonomiske parametre, der indgår i prognosearbejdet.
Efter  

 Energiministeriets opfattelse ville en offentliggørelse af de referater og  

 dokumenter, der udveksles i elprognosegruppen, stride mod de forudsætninger,  

 hvori parterne har indgået samarbejde.
En offentliggørelse ville kunne  

 vanskeliggøre samarbejdet i den hensigtsmæssige form, det har i dag.
Det  

 ville  

 samtidig vanskeliggøre Energiministeriets muligheder for at udføre de  

 planlægnings- og reguleringsopgaver, der er fastlagt i lovgivningen.
På den baggrund skal  

 Energiministeriet med henvisning til § 13, stk. 1, nr. 4, i lov om  

 offentlighed  

 i forvaltningen afslå anmodningen om aktindsigt i elprognosegruppens  

 arbejde." I klagen af 10. juni  

 1992 til mig anførte A bl.a.:
 "...
 Forhistorien (for  

 afslaget om aktindsigt) er, at vi tidligere har fået aktindsigt i  

 behandlingen  

 i Energistyrelsen af ELSAM's ansøgning om tilladelse til at opføre to nye  

 enheder ved Skærbæk og Ålborg.
 Herved fik vi  

 kendskab til et notat fra Energistyrelsen til Energiministeriet fra den 6.  

 marts 1992, som henviste til, at den endelige tilladelse skulle afvente  

 færdiggørelse af arbejdet i Elprognoseudvalget.
Ved en række  

 samtaler med folk fra Energistyrelsen, herunder direktør Ib Larsen, har vi  

 fået  

 en orientering om arbejdet i Elprognosegruppen.
Men det var meget upræcist.  

 Ja  

 det kneb endda med at få besked om, hvornår der havde været holdt møder.
Vi  

 fik  

 at vide, at der var uenighed mellem styrelsens folk og repræsentanterne fra  

 el-sektoren, men kunne ikke få en klar besked om, hvor stor uenigheden i  

 bedømmelsen af udviklingen i El-forbruget var.
Derfor bad vi om aktindsigt.  

 Allerede i forbindelse med et møde i Energistyrelsen den 21. maj.
Vi måtte  

 rykke mange gange for svar, som vi så endelig fik den 9. juni.
Tilladelsen til  

 opførelse af de to kraftværker blev givet i begyndelsen af april, inden  

 El-prognosegruppen havde færdiggjort sit arbejde - på trods af notatet af 6.  

 marts.
Vi mener, at det har stor betydning for offentligheden at kende til,  

 hvilke forudsætninger for udviklingen i el-forbruget, som man gjorde sig  

 blandt  

 eksperterne i gruppen og beder derfor Ombudsmanden vurdere Energiministeriets  

 afslag om aktindsigt." Energiministeriet  

 bemærkede i udtalelse af 17. juni 1992 i anledning af klagen til mig bl.a.  

 følgende:
 "...
 Som det fremgår af  

 (A's) brev af 10. juni 1992 har (A) tidligere fået aktindsigt i behandlingen  

 af  

 ELSAM's ansøgning om tilladelse til at opføre to nye enheder ved Skærbæk og  

 Ålborg. (A) har endvidere haft lejlighed til ved et møde i Energistyrelsen  

 mundtligt at blive orienteret om arbejdet med udarbejdelse af elprognoser.
Det skal  

 understreges, at der ikke i forbindelse med tidligere kraftværksansøgninger  

 er  

 udarbejdet specielle elprognoser med henblik på behandling af de enkelte  

 ansøgninger.
Myndighedernes prognoser er i stedet blevet udarbejdet i  

 forbindelse med de årlige energipolitiske redegørelser og statusnotater.
Energiministeriet  

 har i brevet af 9. juni 1992 til (A) redegjort for elprognosegruppens arbejde  

 samt sin stilling til spørgsmålet om aktindsigt.
Det er Energiministeriets  

 opfattelse, at de mødereferater og lignende som udveksles mellem  

 elprognosegruppens  

 medlemmer, må undtages fra offentlighed under hensyn til Energiministeriets  

 nødvendige planlægningsopgaver.
Med jævne mellemrum  

 offentliggøres såvel elværkernes som Energiministeriets elprognoser.
I den  

 mellemliggende fase, hvor elprognoserne er under udarbejdelse, finder  

 Energiministeriet det afgørende, at de involverede parter kan udveksle  

 erfaringer  

 og synspunkter af ofte foreløbig karakter.
..." Jeg modtog fra  

 Energiministeriet sagens akter, herunder mødereferater fra møder afholdt i  

 elprognosegruppen i perioden januar - maj 1992 - i alt 4 møder - og det på  

 møderne behandlede bilagsmateriale, statistikker, prognoser m.v.
Deltagerne i  

 elprognosegruppen er repræsentanter for RISØ, Energiministeriet,  

 Energistyrelsen, NESA, ELSAM, ELKRAFT, Midtjysk Elforsyning, Danske Elværkers  

 Forening og Danske Elværkers Forenings Udredningsafdeling.
Ifølge oplysninger  

 modtaget fra Energiministeriet i skrivelse af 12. august 1992 holder gruppen  

 typisk ca. 5 møder om året.
Der er tradition for, at gruppens medlem fra  

 Energiministeriet indkaldes til møderne, mens gruppens medlem fra Danske  

 Elværkers  

 Forening skriver referat.
Gruppens arbejdsopgaver og -grundlag sammenfattes  

 af  

 Energiministeriet således:" i elprognosegruppen drøftes generelt  

 udviklingstendenserne i elforbruget samt metoder til at prognosticere  

 udviklingen heri i særdeleshed drøftes de prognoser for elforbruget, der  

 lægges  

 til grund ved myndighedsbehandlingen af konkrete udbygningsprojekter i disse  

 prognoser indgår udover "automatiske" besparelser alene  

 veldefinerede  

 besparelsesinitiativer, der allerede er gennemført/vedtaget eller med stor  

 sandsynlighed kan ventes gennemført i nær fremtid." Jeg udtalte herefter  

 følgende:
 "  

  

 Planlægningshensyn, § 13, stk. 1, nr. 4.
 § 13 i  

 offentlighedsloven, som Energiministeriet begrunder afslaget på aktindsigt  

 med,  

 indeholder bl.a. følgende bestemmelser:
 § 13:
"Retten til  

 aktindsigt kan begrænses i det omfang, det er nødvendigt til beskyttelse af  

 væsentlige hensyn til ...
4)gennemførelse af  

 offentlig kontrol, regulerings- eller planlægningsvirksomhed eller af  

 påtænkte  

 foranstaltninger i henhold til skatte- og afgiftslovgivningen, ...
Stk. 2.  

  

 Gør hensyn som nævnt i stk. 1 sig kun gældende for en del af et dokument,  

 skal  

 den pågældende gøres bekendt med dokumentets øvrige indhold." Afslag på aktindsigt  

 efter denne eller de øvrige undtagelsesbestemmelser i § 13, stk. 1, kan kun  

 meddeles, såfremt der efter en konkret vurdering er nærliggende fare for, at  

 de  

 nævnte interesser vil lide skade af betydning, hvis oplysningerne udleveres,  

 jf.
Folketingstidende 1985/86, tillæg A, sp. 229, betænkning nr. 857/1978, s.  

 263, og den kommenterede offentlighedslov v/Asbjørn Jensen m.fl. (1986), s.  

 162  

 - tilsvarende i ny udgave ved John Vogter (1992), s. 201.
I forbindelse med  

 revisionen af offentlighedsloven overvejedes det, om adgangen til at undtage  

 dokumenter til varetagelse af planlægningsmæssige hensyn skulle udelades.
I  

 betænkning nr. 857/1978, s. 283, refereres udvalgets overvejelser bl.a.  

 således:
"Som anført i  

 afsnittet om gældende ret er der i de senere år som led i bestræbelserne på  

 at  

 skabe øget nærdemokrati sket en meget væsentlig omvurdering af spørgsmålet om  

 offentlighedens adgang til at blive informeret om offentlig  

 planlægningsvirksomhed,  

 således at behovet for at anvende undtagelsesadgangen herfor efter  

 offentlighedslovens § 2, stk. 2, nr. 2 (nu § 13, stk. 1, nr. 4) er blevet  

 tilsvarende formindsket.
Udvalget har på denne baggrund overvejet, om  

 adgangen  

 til at undtage dokumenter til varetagelse af planlægningsmæssige hensyn bør  

 foreslås udeladt.
Udvalget har herved også været opmærksom på, at en  

 udtrykkelig undtagelsesadgang med dette sigte ikke findes i den norske  

 offentlighedslov, og at bestemmelsen herom i den svenske sekretesslags § 8,  

 ikke er gentaget i det lovudkast, offentlighets- och  

 sekretesslagstiftningskommittéen har udarbejdet.
Udvalget har dog,  

 alt taget i betragtning, ikke ment at burde stille forslag om at ophæve den  

 udtrykkelige hjemmel til at begrænse offentlighedsprincippet af hensyn til  

 varetagelse af det offentliges planlægningsfunktioner.
Udvalget har hermed  

 lagt  

 vægt på, at undtagelsesadgangen ikke er begrænset til fysisk planlægning  

 eller  

 til den såkaldte sektorplanlægning, hvor den nævnte omvurdering af  

 spørgsmålet  

 offentlighed kontra hemmeligholdelse i særlig grad har gjort sig gældende,  

 men  

 den antages også at gælde andre former for offentlig planlægningsvirksomhed,  

 hvor dette ikke er tilfældet, som f.eks. den politisk-økonomiske planlægning  

 i  

 videre forstand.
Ikke mindst i sådanne tilfælde vil bestemmelsen fortsat  

 udfylde et undtagelsesbehov, der har nære berøringspunkter til beskyttelsen  

 for  

 den politiske beslutningsproces, som i modsat fald måtte tilgodeses gennem  

 anvendelse af generalklausulen (udkastets § 11, stk. 2, nr. 6). Udvalget skal  

 i  

 denne forbindelse henvise til, at den norske offentlighedslov indeholder en  

 udtrykkelig undtagelsesadgang for dokumenter udarbejdet i forbindelse med  

 bl.a.  

 langtidsbudgettet (§ 6, stk. 1, nr. 8).
 Også i forhold til  

 fysisk planlægning og de forskellige former for sektorplanlægning vil den  

 nævnte undtagelsesadgang kunne have en vis betydning, navnlig for de stadier  

 af  

 planlægningen - typisk de indledende faser - hvor det ikke er fundet  

 hensigtsmæssigt  

 at fastsætte regler om offentlighed i planlovgivningen.
 Udvalget har heller  

 ikke fundet tilstrækkelig begrundelse for at foreslå den gældende lovs § 2,  

 stk. 2, nr. 2, omformuleret i den foreliggende henseende, idet det allerede  

 af  

 bestemmelsen fremgår, at den finder anvendelse i forhold til principielt  

 enhver  

 form for planlægning, ligesom den kun kan påberåbes, hvis  

  

 væsentlige  

  

 planlægningsmæssige hensyn taler derfor.
..." I bemærkningerne til  

 lovforslaget henvises der i relation til § 13, stk. 1, nr. 4, til udvalgets  

 bemærkninger i betænkning nr. 857/1978, s. 283 f., jf.
Folketingstidende  

 1985/86, tillæg A, sp. 229.
 Undtagelsesbestemmelsen  

 af hensyn til offentlig planlægningsvirksomhed forudsættes således at have  

 begrænset anvendelse i forhold til den fysiske planlægning og hermed  

 beslægtede  

 dele af den offentlige sektorplanlægning, herunder energiplanlægningen.  

 Bestemmelsen vil navnlig kunne anvendes i den forberedende fase af sager om  

 fysisk planlægning m.v. i tilfælde, hvor enkeltpersoners eller virksomheders  

 forhåndskendskab til planlægningsovervejelserne vil kunne give de pågældende  

 urimelige særfordele på andre privates eller på samfundets bekostning, jf.  

 den  

 kommenterede offentlighedslov (1986), v/Asbjørn Jensen m.fl., s. 169,  

 tilsvarende i ny udgave v/John Vogter (1992), s. 210.
I ombudsmandens  

 beretning for 1977, s. 108, er omtalt en sag om aktindsigt i offentlig  

 planlægningsvirksomhed.
Ombudsmanden udtalte, at det af bestemmelsens  

 forarbejder fremgår, at den navnlig tager sigte på tilfælde, hvor der er  

 væsentlige behov for at nægte aktindsigt, fordi oplysninger fra sagen ellers  

 måtte påregnes benyttet til modforholdsregler (eller  

 "unddragelser")  

 af en sådan karakter, at den pågældende offentlige foranstaltning ikke vil  

 kunne gennemføres efter sit formål.
 Det følger heraf, at  

 der normalt ikke vil være grundlag for at meddele afslag, efter at de  

 pågældende offentlige foranstaltninger er gennemført.
Det er en selvfølge,  

 at den omstændighed, at oplysningerne eventuelt kan give anledning til en  

 offentlig debat, herunder en kraftig modargumentation eller agitation, som  

 vil  

 vanskeliggøre foranstaltningernes gennemførelse, ikke i sig selv kan begrunde  

 afslag på aktindsigt.
Efter offentlighedslovens forarbejder er det netop et  

 af  

 aktindsigtens formål at skabe en offentlig debat.
I alle tilfælde er  

 det en forudsætning for undtagelsesbestemmelsens anvendelse, at der sker en  

 konkretisering af, hvilken planlægningsvirksomhed der er tale om, og på  

 hvilken  

 måde gennemførelsen af denne virksomhed antages at blive forhindret eller dog  

 vanskeliggjort  

 som følge af, at der gives aktindsigt i de omhandlede dokumenter.
Det er ikke  

 tilstrækkeligt blot at henvise til undtagelsesbestemmelsens ordlyd eller  

 tilsvarende abstrakte angivelser af beskyttelsesbehovet.
Aktindsigtbegæringen  

 i den konkrete sag vedrører adskillige mødereferater og et omfattende  

 bilagsmateriale.
Hovedparten af materialet vedrører ikke konkrete planer, men  

 afspejler alene elprognosegruppens overvejelser og beregninger af det  

 fremtidige elforbrug i Danmark.
Jeg finder på den  

 baggrund ikke, at det fra Energiministeriets side er godtgjort, at der er  

 grundlag for at anvende undtagelsesbestemmelsen i offentlighedslovens § 13,  

 stk. 1, nr. 4, i forhold til materialet som helhed.
Det bemærkes, at hvis  

 undtagelseshensynet kun gør sig gældende for en del af et dokument, skal der  

 gives aktindsigt i dokumentets øvrige indhold, jf. § 13, stk. 2.
 Jeg har gjort  

 Energiministeriet bekendt med min opfattelse.
 Interne arbejdsdokumenter, § 7.
Selv om  

 Energiministeriet ikke udtrykkeligt har henvist til bestemmelsen i  

 offentlighedslovens § 7 om undtagelse af interne arbejdsdokumenter, er der  

 dog  

 i den givne begrundelse for afslaget på aktindsigt peget på  

 beskyttelseshensyn  

 (hensyn til beskyttelse af intern beslutningsproces), som normalt fører til  

 anvendelse af denne undtagelsesbestemmelse, og som formentlig også i denne  

 sag  

 i et vist omfang vil kunne begrunde afslag på aktindsigt.
Jeg har derfor  

 fundet  

 anledning til at fremkomme med nogle bemærkninger om anvendelsen af  

 offentlighedslovens § 7.
 Offentlighedslovens  

 § 7 indeholder følgende bestemmelse:
 § 7:
"Retten til  

 aktindsigt omfatter ikke en myndigheds interne arbejdsdokumenter.
Som interne  

 arbejdsdokumenter anses 1)dokumenter, der  

 udarbejdes af en myndighed til eget brug, 2)brevveksling  

 mellem forskellige enheder inden for samme myndighed, og 3)brevveksling  

 mellem en kommunalbestyrelse og dennes udvalg, afdelinger og andre organer  

 eller mellem disse organer indbyrdes." I relation til § 7  

 er det af betydning, om elprognosegruppen skal betragtes som en selvstændig  

 myndighed eller som en integreret del af Energiministeriet.
 Det fremgår af  

 sagen, at elprognosegruppen er en uformel arbejdsgruppe, hvori der deltager  

 såvel repræsentanter for statslige myndigheder (Energiministeriet,  

 Energistyrelsen og RISØ) som repræsentanter for private foretagender  

 (elværkerne).
 Tværministerielle  

 udvalg og arbejdsgrupper, der udfører et mere formaliseret samarbejde på  

 bestemte områder, må i relation til offentlighedsloven ofte anses som  

 selvstændige myndigheder, jf. den kommenterede offentlighedslov (1986), s. 28  

 og s. 118, og ny udgave (1992), s. 33, samt betænkning 857/1978, s. 220 f.
I den kommenterede  

 offentlighedslov (1986) omtales på s. 28 Justitsministeriets sag LA  

 1983-543-11. Sagen vedrørte et spørgsmål om, hvorvidt internt  

 arbejdsmateriale,  

 der blev udvekslet mellem Energiministeriet og et af Energiministeriet nedsat  

 rådgivende udvalg, fortsat var internt arbejdsmateriale efter lovens § 5, nr.  

 3  

 (den nugældende lovs § 7) og således ikke undergivet almindelig adgang til  

 aktindsigt.
Udvalget skulle undersøge mulighederne for at forbedre  

 naturgasprojektets økonomi.
Udvalget bestod af 3 sagkyndige, der ikke i  

 øvrigt  

 havde tilknytning til Energiministeriet.
Udvalgets arbejde foregik i snæver  

 tilknytning til det arbejde, der i øvrigt på området blev varetaget af  

 Energiministeriets departement.
Departementets Naturgassekretariat fungerede  

 som sekretariat for udvalget.
 Justitsministeriet  

 udtalte bl.a., at udvalget ikke kunne anses for at være en del af  

 Energiministeriet, således at videregivelse af dokumenter fra departementet  

 til  

 udvalget fik karakter af brevveksling inden for samme myndighed.
Ombudsmanden har i  

 flere udtalelser, også af nyere dato, taget stilling til, om en myndighed kan  

 betragtes som en selvstændig myndighed.
Bl.a. kan nævnes sagen i Folketingets  

 Ombudsmands beretning 1989, s. 175, hvor jeg udtalte, at tre  

 embedsmandsudvalg  

 nedsat under det såkaldte "Brundtlandudvalg" måtte betragtes som en  

 selvstændig myndighed (med en emne- og tidsmæssigt begrænset opgave).
Ud fra en samlet  

 vurdering af elprognosegruppens sammensætning og funktion er det min  

 opfattelse, at gruppen må betragtes som en selvstændig myndighed.
Jeg  

 tillægger  

 det navnlig betydning, at der er tale om en gruppe med deltagelse af  

 repræsentanter  

 fra private virksomheder og organisationer og fra forskellige offentlige  

 myndigheder (Energiministeriet, Energistyrelsen og RISØ), samt at gruppens  

 arbejde synes at foregå inden for rammer, der i et vist omfang er  

 formaliseret  

 bl.a. i henseende til den praktiske tilrettelæggelse af arbejdet.
Jeg  

 tillægger  

 det endvidere betydning, at gruppens funktion er afgrænset og relativt klart  

 defineret.
Mødereferater er  

 interne arbejdsdokumenter, når de alene udarbejdes til myndighedens eget  

 brug,  

 jf. § 7, nr. 1. Bilagsmateriale udarbejdet af gruppens medlemmer med henblik  

 på  

 drøftelse på et møde er ligeledes interne arbejdsdokumenter.
Jeg forudsætter  

 i  

 denne forbindelse, at mødereferater og bilagsmateriale ikke sendes  

 (overgives)  

 til en anden forvaltningsmyndighed eller til andre udenforstående, hvilket  

 normalt vil medføre, at de pågældende dokumenter ikke længere kan undtages  

 fra  

 aktindsigt efter bestemmelsen i § 7, jf.
Justitsministeriets vejledning til  

 offentlighedsloven, punkt 30. Videregivelse af dokumenter til de myndigheder,  

 der har udpeget medlemmer af gruppen, bevirker ligeledes, at dokumenterne  

 ikke  

 længere kan betragtes som interne, jf. den kommenterede offentlighedslov, s.  

 118 f - ligeledes ny udgave (1992), s. 147.
Dette indebærer, at  

 der efter offentlighedslovens § 7 er mulighed for at beskytte den interne  

 beslutningsproces i elprognosegruppen - udveksling af oplysninger og  

 synspunkter mellem gruppens medlemmer og gruppens foreløbige standpunkter -  

 indtil man er nået til et resultat, der skønnes egnet til videregivelse til  

 andre, herunder Energiministeriet og Energistyrelsen til brug for  

 myndighedsbehandlingen af konkrete udbygningsprojekter.
Det forudsættes, at  

 arbejdsdokumenterne udarbejdes og forbliver i elprognosegruppens regi, og at  

 gruppens arbejdsresultater, prognoser m.v. kommunikeres til ministeriet og  

 eventuelle andre i form af særskilte dokumenter - der ikke kan undtages efter  

 §  

 7, men eventuelt efter andre undtagelsesbestemmelser i offentlighedsloven.
Som sagen foreligger  

 for mig, kan jeg ikke tage stilling til, i hvilket omfang  

 undtagelsesbestemmelsen i § 7 vil kunne finde anvendelse på de dokumenter,  

 der  

 er søgt aktindsigt i.
Jeg har derfor indskrænket mig til over for  

 Energiministeriet at gøre opmærksom på mine synspunkter vedrørende en  

 eventuel  

 anvendelse af denne bestemmelse.
