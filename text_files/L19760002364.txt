 I tilslutning til udenrigsministeriets bekendtgørelse nr. 15 af 13.  

 februar 1970 og efterfølgende bekendtgørelser, senest nr. 61 af 19. juni  

 1974, Lovtidende C, meddeles det, at yderligere følgende lande med virkning  

 fra de vedføjede datoer har tiltrådt konventionen af 15. november 1965 om  

 forkyndelse i udlandet af retslige og udenretslige dokumenter i sager om  

 civile eller kommercielle spørgsmål:
Luxembourg .......... 7. september 1975 Nederlandene ...... 2. januar 1976.
I forbindelse med tiltrædelsen har Luxembourg angivet erklæring om at  

 »the Public Prosecutor at the Superior Court of Justice« er blevet  

 udpeget som den centrale myndighed i henhold til konventionens artikel 2.  

 Samme myndighed er ligeledes bemyndiget til at modtage dokumenter fremsendt  

 ad konsulær vej i henhold til konventionens artikel 9, stk. 1; at Luxembourgs regering i medfør af konventionens artikel 8 modsætter sig,  

 at diplomatiske og konsulære embedsmænd inden for dets territorium forkynder  

 retslige dokumenter over for andre end egne statsborgere; at Luxembourgs regering i medfør at konventionens artikel 10 modsætter  

 sig, at juridiske dokumenter sendes pr. post til personer med bopæl inden for  

 dets territorium; at jurdiske dokumenter, der i medfør af konventionens artikel 5 a) og 10  

 b) og c) forkyndes ved en luxembourgsk embedsmands mellemkomst, skal være  

 affattet på eller oversat til fransk eller tysk; at en luxemborugsk dommer, uanset de i konventionens artikel 15, stk. 1  

 nævnte bestemmelser, kan afsige dom, hvis de i artikel 15, stk. 2 fastsatte  

 betingelser er opfyldt; at ansøgninger i henhold til konventionens artikel 16, stk. 2, med hjemmel  

 i artikel 16, stk. 3 ikke vil blive imødekommet, hvis de fremsættes efter  

 udløbet af en periode på et år efter dommens afsigelse.
I forbindelse med tiltrædelsen har Nederlandene afgivet erklæring om, at  

 man i overensstemmelse med konventionens artikel 2 har udpeget »the  

 Public Prosecutor at the District Court of The Hague«, som den centrale  

 myndighed.
The Public Prosecutor's adresse er: Juliana van Stolberglaan 2-4,  

 Haag, at »the Public Prosecutor at a District Court« uden for Haag i  

 medfør af konventionens artikel 18, stk. 1 ligeledes er kompetent til inden  

 for sin retskreds at modtage anmodninger og forkynde dokumenter i  

 overensstemmelse med konventionens artikler 3 til 6, at »the Public Prosecutor at the District Court« i den  

 retskreds, hvor forkyndelse af et dokument er begæret, er kompetent til at  

 afgive de i konventionens artikel 6 omhandlede erklæringer, at »the Public Prosecutor at the District Court« i den  

 retskreds, hvor forkyndelse af et dokument er begæret, er udpeget som den  

 myndighed, der er kompetent til at forkynde dokumenter fremsendt ad konsulær  

 vej, i henhold til konventionens artikel 9, stk. 1, at en nederlandsk ret uanset bestemmelserne i konventionens artikel 15,  

 stk. 1, kan afsige dom, selvom erklæring om forkyndelse eller aflevering ikke  

 er modtaget, hvis alle de følgende betingelser er opfyldt:
 at ansøgning i henhold til artikel 16 om undtagelse fra virkningen af  

 appelfristers overskridelse kun vil kunne imødekommes, hvis den er afgivet  

 inden et år efter dommens afsigelse.
 Botswana har i en note af 8. oktober 1974 erklæret, at de i henhold til  

 konventionen udpegede myndigheder fremtidig skal have ethvert dokument, der  

 fremsendes til forkyndelse, tilstillet i to eksemplarer.
Endvidere har Portugal afgivet erklæring om, at man i overensstemmelse med  

 konventionens artikel 2, stk. 1 har udpeget »the Legal Affairs  

 Department of the Ministry of Justice« som den centrale myndighed; at »the Justice Department officials: court clerks (escivaes) and  

 proces-servers (officiais de diligencias)» er udpeget som kompetent  

 myndighed til at udfærdige erklæringer i henhold til konventionens artikel 6; at den portugisiske regering i medfør af konventionens artikel 8, stk. 2  

 meddeler diplomatiske og konsulære embedsmænd bemyndigelse til udelukkende at  

 forkynde dokumenter over for egne statsborgere; at en portugisisk dommer, uanset de i konventionens artikel 15, stk. 1  

 nævnte bestemmelser, kan afsige dom, hvis de i artikel 15, stk. 2 fastsatte  

 betingelser er opfyldt; at ansøgninger i henhold til konventionens artikel 16, stk. 2, med hjemmel  

 i artikel 16, stk. 3 ikke vil blive imødekommet, hvis de fremsættes efter  

 udløbet af en periode på et år efter dommens afsigelse.
 Udenrigsministeriet, den 16. marts 1976.
 F.M.
 Eigil Jørgensen.
