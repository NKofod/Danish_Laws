1. Indledning Overenskomsten bygger på de hidtil gældende tosidede aftaler mellem de  

 nordiske lande.
Disse aftaletekster er dog modificerede og omredigerede under  

 hensyntagen til OECD's modeloverenskomst af 1977. En væsentlig del af  

 overenskomstens bestemmelser svarer således indholdsmæssigt til mange af de  

 af Danmark i de senere år indgåede dobbeltbeskatningsoverenskomster.
Et  

 væsentligt formål med indgåelsen af denne fælles-nordiske  

 dobbeltbeskatningsoverenskomst har derfor - foruden den stedfundne  

 modernisering af artikelteksterne - været at tilvejebringe ensartede regler  

 mellem de nordiske lande.
 Dette formål er også opnået, men de særlige relationer mellem enkelte af  

 landene har dog medført, at der i en særskilt protokol er optaget  

 bestemmelser, der særligt tilgodeser disse specielle relationer.
 Her i indledningen skal nævnes protokollens afsnit III vedrørende (den  

 eventuelle) opførelse og drift af faste forbindelser over Øresund (dels  

 København-Malmø og dels Helsingør-Helsingborg). Reglerne for beskatning af  

 fortjenester, avancer, arbejdsvederlag og formue vedrørende sådan virksomhed  

 beskattes i den stat, hvori den pågældende person er hjemmehørende - uanset  

 hvad der i øvrigt måtte stå i artiklerne 7, 10-15, 19, 20 og 23.
 Øvrige protokolbestemmelser af nogen interesse for Danmark er nævnt i  

 tilslutning til omtalen af de enkelte artikler.
 I det følgende redegøres der særligt for afvigelserne fra OECD's  

 model-overenskomst samt for vigtigere bestemmelser.
2. Ikrafttræden (Artikel 31) Overenskomsten trådte i kraft den 29. december 1983 og har virkning på  

 indkomst, der er erhvervet fra og med den 1. januar 1984, og på formue,  

 hvoraf skat pålignes på grundlag af en skatteansættelse pr. 31. december i  

 dette år.
 De hidtil gældende tosidede overenskomster mellem de nordiske lande  

 ophører med at finde anvendelse på sådan indkomst og formue, på hvilke denne  

 fælles-nordiske overenskomst finder anvendelse.
 For Danmarks vedkommende gælder det de nedenfor under pkt. 37 nævnte  

 overenskomster.
 En enkelt overgangsbestemmelse af betydning for Danmark er indført i  

 protokollens afsnit XII, hvor det bestemmes, at den gældende regel for  

 såkaldte "grænsegængere" i artikel 15, stk. 4, i  

 dobbeltbeskatningsoverenskomsten af 16. november 1973 mellem Danmark og  

 Sverige fortsat skal være gældende i de første 3 år, i hvilke den nordiske  

 dobbeltbeskatningsaftale i øvrigt har virkning.
3. De af overenskomsten omfattede skatter (Artikel 2) Overenskomsten omfatter alle de nuværende indkomst- og formueskatter i  

 Danmark og i de øvrige nordiske lande.
Endvidere omfatter overenskomsten alle andre skatter af samme eller  

 væsentlig samme art, der i fremtiden måtte blive indført som tillæg til eller  

 i stedet for disse skatter.
For Danmarks vedkommende omfatter overenskomsten  

 således også de med kulbrinteskatteloven indførte skatter.
Dette følger også  

 af artikel 21, der omhandler indtægter i forbindelse med  

 off-shore-virksomhed, der er omtalt nedenfor under pkt. 29.
 Særlige skatter på lotterigevinster og væddemål samt arve- og gaveskatter  

 er ikke omfattet af overenskomsten.
4. Definitioner (Artikel 3) Definitionen omfatter for alle fem staters vedkommende disse staters  

 kontinentalsokkel.
 Færøerne og Grønland er ikke omfattet af udtrykket "Danmark".
 Åland er ikke omfattet af udtrykket "Finland" for så vidt angår  

 finsk kommunalskat.
 Svalbard (herunder Bjørnøen), Jan Mayen og norske områder uden for Europa  

 er ikke omfattet af udtrykket "Norge".
5. Fast driftssted (Artikel 5) Defineres i overensstemmelse med OECD's modeloverenskomst.
Et bygnings-,  

 anlægs- eller monteringsarbejde udgør således kun et fast driftssted, hvis  

 det varer mere end 12 måneder.
Det må her erindres, at der for så vidt angår  

 off-shore-virksomhed findes en speciel bestemmelse i overenskomstens artikel  

 21, der for sådan virksomhed fraviger denne hovedregel.
Se herom nedenfor  

 under pkt. 29.
 Endvidere må det bemærkes, at begrebet "fast driftssted" er uden  

 betydning for beskatningsretten til indtægter og formuer tilknyttet opførelse  

 og drift af faste forbindelser over Øresund, se herom protokol-afsnit III og  

 foran under pkt. 1.
Hvis et foretagende i en af staterne har flere samtidige pladser i en  

 anden stat, og arbejdet ved nogen af disse pladser varer mere end 12 måneder,  

 skal de to stater søge at afgøre, om pladserne tilsammen udgør et fast  

 driftssted.
Tilsvarende skal gælde, såfremt et foretagende i en stat har  

 flere efter hinanden følgende pladser i en anden stat, og den sammenlagte tid  

 overstiger 12 måneder.
Disse regler står i protokol-afsnit I.
6. Indkomst af fast ejendom (Artikel 6) OECD-modellens sætning: "skibe, både og luftfartøjer skal ikke anses  

 for fast ejendom" er udeladt.
Dette skyldes alene, at sætningen er anset  

 for overflødig.
7. Stk. 4. indeholder en bestemmelse om indkomst ved  

 anvendelsen af en brugsret til fast ejendom, når sådan brugsret er knyttet  

 til besiddelsen af aktier eller lignende i et ejendomsselskab.
Bestemmelsen,  

 der er indsat efter finsk ønske, giver beskatningsretten til sådan indkomst  

 til den stat, hvori ejendommen er beliggende.
Ifølge stk. 6 gælder denne  

 regel også i tilfælde, hvor brugsretten tilkommer et foretagende eller  

 anvendes ved udøvelsen af frit erhverv.
Bestemmelsen svarer til artikel 6,  

 stk. 2, i dobbeltbeskatningsaftalen af 7. april 1964 med Finland - som ændret  

 ved noteveksling af 14. maj 1971. De her omhandlede  

 "ejendomsselskaber" er tillige omtalt nedenfor under pkt. 20.
8. Skibs- og luftfart (Artikel 8) Beskatningsretten til indkomst ved skibs- og luftfart tilkommer - i  

 overensstemmelse med OECD-modellen - den stat, i hvilken den virkelige  

 ledelse har sit sæde.
Artiklen indeholder imidlertid en subsidiær regel: I  

 det omfang denne stat ikke kan beskatte hele indkomsten, tilkommer  

 beskatningsretten den stat, i hvilken foretagendet er hjemmehørende.
 9. Specielle forhold vedrørende SAS, der kun har  

 betydning for Danmark, Norge og Sverige, er regulerede ved afsnit IV, stk. 1,  

 i protokollen.
 Skibe og fly, der anvendes i forbindelse med off-shore-virksomhed, er  

 omfattet af artiklens stk. 1 - se artikel 21, stk. 4, omtalt nedenfor under  

 pkt. 29.
 10. Såfremt skibs- eller luftfartsvirksomheden drives  

 af et foretagende med flere andelshavere, vil der under nedennævnte  

 betingelser kunne blive tale om at fravige hovedreglen i artikel 8 og i  

 stedet fordele beskatningsretten mellem de stater, hvori andelshaverne er  

 hjemmehørende.
Betingelserne, der er anført i afsnit V i protokollen, er Tilsvarende mulighed for fordeling af beskatningsretten gælder fortjeneste  

 ved afhændelse af skibe og fly (artikel 13, stk. 4), samt andel i formue  

 bestående af skibe og fly (artikel 23, stk. 3).
11. Indbyrdes forbundne foretagender (Artikel 9) Stk. 1,  der indeholder den såkaldte  

 "arm's-length-regel", er i overensstemmelse med OECD's model.  

 Derimod indeholder stk. 2 en afgivelse fra OECD's model, der, når en stat har  

 foretaget en regulering i henhold til den nævnte regel, pålægger den anden  

 stat at "foretage en dertil svarende regulering af det skattebeløb, som  

 er beregnet der af fortjenesten". Artikel 9, stk. 2, i den nordiske  

 aftale har ændret denne regels opbygning, idet den dels pålægger den stat,  

 der under anvendelse af "arm's-length-reglen" har foretaget en  

 ændret ansættelse, at underrette den anden kontraherende stat herom, og dels  

 alene pålægger denne anden stat "at overveje en regulering vedrørende  

 opgørelsen af fortjenesten for det foretagende, der er hjemmehørende i denne  

 anden stat". De to stater kan, hvis der findes anledning dertil, træffe  

 aftale om fortjenestens fordeling.
12. Udbytte (Artikel 10) Stk. 1,  2, 3, 6, 7 og 10 er indholdsmæssigt i  

 overensstemmelse med OECD's model: Udbytte kan beskattes i modtagerens  

 bopælsstat; det kan tillige beskattes i kildestaten med henholdsvis 5 pct. i  

 moder/datterselskabsforhold og med 15 pct. i øvrigt.
Kan udbyttet henføres  

 til et fast driftssted m.v., kan det beskattes i den stat, hvori driftsstedet  

 m.v. er beliggende.
 Den tilladte 5 pct.-beskatning i moder/datterselskabsforhold kan, når det  

 udbyttebetalende selskab er beliggende i Island eller i Norge, forhøjes til  

 15 pct., når udbyttet er eller kan fradrages ved opgørelsen af selskabets  

 indkomst, se herom stk. 4 (Island) og stk. 5 (Norge).
13. Afsnit 1 og 2 i artikel 10, stk. 8, vedrører  

 beskatningen af udbytter fra moderselskab til datterselskab.
Ved lov nr. 144  

 af 13. april 1983, § 1, nr. 5, er det bestemt, at § 13, stk. 1, nr. 2), også  

 finder anvendelse på udbytte fra udenlandske selskaber, når disses  

 selskabsindkomst beskattes efter regler, der ligner de danske regler.
I det  

 omfang denne bestemmelse finder anvendelse, er stk. 8, afsnit 2, uden  

 betydning ved beskatningen her i landet.
Den lange teksts korte mening er i øvrigt fortsat, at lovgivningen i den  

 stat, hvori moderselskabet er hjemmehørende, skal finde anvendelse, som om  

 begge selskaber var hjemmehørende der - undtagen når moderselskabet er  

 hjemmehørende i Danmark.
I disse tilfælde skal dansk lov finde anvendelse  

 "ubeskåret".
 Opsplitningen i to afsnit skyldes alene, at Danmarks lovgivning vedrørende  

 moder/datterselskabslempelse principalt alene gælder, når datterselskabet er  

 hjemmehørende i udlandet.
14. Afsnit 3 i stk. 8 er indsat efter svensk ønske og  

 svarer til stk. 4, sidste afsnit, i artikel 10 i dobbeltbeskatningsaftalen af  

 16. november 1973 med Sverige.
Reglerne tilsigter at hindre, at et selskab  

 kan opnå dobbelt datterselskabslempelse.
Afsnittet har ingen betydning for  

 Danmark.
 15. Artikel 10, stk. 8, afsnit 4, vedrører udbytter  

 fra et islandsk selskab til "et selskab, der er hjemmehørende i en anden  

 kontraherende stat" - "end Danmark", jfr. stk. 8, afsnit 1.  

 Dette afsnit 4 har således ej heller betydning for Danmark.
 16. Artikel 10, stk. 9, åbner mulighed for at træffe  

 aftale om, at institutioner, der er skattefrie i den ene stat på grund af  

 deres velgørende formål, kan blive fritaget for beskatning af aktieudbytter,  

 som de modtager fra en anden stat.
 Bestemmelser af tilsvarende karakter findes i overenskomst af 8. oktober  

 1971 mellem det norske og det danske finansministerium og i artikel 10, stk.  

 5, i dobbeltbeskatningsaftalen af 16. november 1973 med Sverige.
17. Hvis modtageren af udbyttet er en  

 "personsammenslutning", gælder den for moder/datterselskabsforhold  

 (stk. 3, a)) gældende regel ikke.
Betydningen af ordet  

 "personsammenslutning" er angivet i artiklens stk. 11 for hver af  

 de fem stater.
18. Renter (Artikel 11) Artiklen giver ingen ret til kildebeskatning for kildestaten.
 Artiklen er i øvrigt i overensstemmelse med OECD-modellen.
19. Royalties (Artikel 12) Artiklen giver ingen ret til kildebeskatning for kildestaten og er således  

 i overensstemmelse med OECD-modellen.
Protokollens afsnit VI indeholder - som en beskeden begunstigelse af  

 Finland, der ønsker ret til kildebeskatning af industriroyalties - et tilsagn  

 om, at royaltybestemmelsen kan optages til fornyet forhandling, når nærmere  

 angivne betingelser er opfyldt.
Afsnit VI er uden betydning for tiden.
20. Kapitalgevinster (Artikel 13) Stk. 2  indeholder en speciel bestemmelse vedrørende  

 salg af aktier i selskaber, hvis væsentligste formål er at eje fast ejendom,  

 når der til aktiebesiddelsen er knyttet en brugsret.
Avance ved sådant  

 aktiesalg kan beskattes i den stat, hvori ejendommen er beliggende.
De her  

 omhandlede "ejendomsselskaber" er tillige omtalt foran under pkt.  

 7.
21. Fortjeneste ved afhændelse af skibe eller  

 luftfartøjer (stk. 4) kan - i overensstemmelse med OECD's model - kun  

 beskattes i den stat, hvori den virkelige ledelse har sæde.
Stykket  

 indeholder, ligesom artikel 8, en bestemmelse om subsidiær beskatningsret for  

 den stat, hvori foretagendet er hjemmehørende.
Reglen gælder også skibe og  

 fly, der anvendes ved off-shore-virksomhed, se artikel 21, stk. 5, omtalt  

 nedenfor under pkt. 29.
 22. Fortjeneste ved afhændelse af alle andre aktiver  

 kan - ligeledes i overensstemmelse med OECD's model - kun beskattes i den  

 stat, hvori afhænderen er hjemmehørende.
 Ifølge stk. 6 berører denne regel imidlertid ikke Norges ret til, i  

 henhold til egen lovgivning, at beskatte personer, der inden for de sidste 5  

 år før afhændelsen har været hjemmehørende i Norge.
Ifølge stk. 7 berører den nævnte regel ej heller Sveriges ret til, i  

 henhold til egen lovgivning, at beskatte avance ved afhændelse af aktier  

 eller andele i selskaber, hvis væsentlige aktiver består i fast ejendom,  

 såfremt den omhandlede person har været hjemmehørende i Sverige inden for de  

 sidste 5 år før afhændelsen.
Bestemmelsen svarer til artikel 13, stk. 4, i  

 dobbeltbeskatningsaftalen af 16. november 1973 med Sverige.
 23. I protokollens afsnit IV er optaget en speciel  

 bestemmelse vedrørende afhændelse af SAS-aktiver.
I protokollens afsnit V er optaget en speciel bestemmelse om afhændelse af  

 skibe eller luftfartøjer, der ejes af en andelshaver i et foretagende.
Reglen  

 er udførligere omtalt ovenfor under pkt. 10.
24. Personlige tjenesteydelser m.v. (Artikel 15, 16,  

 18, 19, 20, 21) Beskatningsretten til arbejdsvederlag er afhængig bl. a. af arbejdets art,  

 af arbejdsforholdets art og af vederlagets art.
 Artikel 15 indeholder samme hovedregel som OECD's model: beskatningsretten  

 tilkommer arbejdsstaten (der selvfølgelig kan være det samme som  

 bopælsstaten), medmindre "183 dages-reglen" finder anvendelse.
 Fra denne hovedregel gælder dog så mange afvigelser, at følgende oversigt  

 må anses for formålstjenlig:
Vederlag for arbejde om bord på - luftfartøj i indenrigstrafik, der drives af SAS, kan kun beskattes i den  

 stat, hvori arbejdstageren er hjemmehørende (protokollens afsnit IV, stk. 2) Undtagelse fra denne regel gælder kan kun beskattes i bopælsstaten.
 For studerende og praktikanter fra Island gælder ifølge protokollens  

 afsnit X nogle videregående fritagelsesregler:
Maksimumsbeløbet for denne persongruppe er 20.000 sv. kroner årligt.
Ved  

 studie- eller praktikophold i Danmark skal det gældende personfradrag ikke  

 medregnes ved beregningen af dette maksimum.
I øvrigt finder de  

 maksimumsbeløb, der årligt fastsættes af ligningsrådet som nødvendige for  

 færøske og grønlandske studerendes ophold, også anvendelse for islandske  

 studerende i Danmark.
Beløbet er for 1984 fastsat til 38.000 kr., jfr.  

 SD-cirkulære 1983-29.
 Skattefriheden gælder for normal studietid, dog højst 6 år i sammenhæng.
25. Kunstnere og sportsfolk (Artikel 17) Artiklen er i stk. 1 og stk. 2 i overensstemmelse med OECD's model.
I stk.  

 3 indeholdes en regel om subsidiær beskatningsret: Såfremt den stat, der er  

 berettiget efter stk. 1 og 2, ikke kan udnytte denne beskatningsret, kan  

 vederlaget kun beskattes i den stat, hvori modtageren er hjemmehørende.
 Efter seneste domspraksis vil Danmark kun i ringe omfang kunne udnytte sin  

 beskatningsret efter artikel 17, stk. 1 og 2 for så vidt angår besøgende  

 kunstnere, og beskatningsretten vil således i tilsvarende omfang være  

 overladt til de øvrige nordiske lande, når kunstnerne er bosat der.
26. Pensioner, livrenter og sociale ydelser (Artikel  

 18) I modsætning til OECD's model giver den nordiske aftale udelukkende ret  

 til kildestatsbeskatning af såvel offentlige pensioner som private pensioner,  

 livrenter og sociale ydelser.
 For så vidt angår ydelser, hidrørende fra Norge indeholder protokollens  

 afsnit IX en regel om subsidiær beskatningsret: I det omfang Norge ikke kan  

 udnytte sin beskatningsret i henhold til artikel 18, tilkommer  

 beskatningsretten den stat, hvori modtageren er hjemmehørende.
27. Offentlige hverv (Artikel 19) Artiklen er i overensstemmelse med OECD's model - med den væsentlige  

 undtagelse, at stk. 3 om pensioner er udeladt.
Pensioner er som anført  

 ovenfor under pkt. 26 omfattet af artikel 18, der udelukkende giver  

 beskatningsretten til kildestaten.
 For så vidt angår ydelser hidrørende fra Norge indeholder protokollens  

 afsnit IX en regel om subsidiær beskatningsret: I det omfang Norge ikke kan  

 udnytte sin beskatningsret i henhold til artikel 19, tilkommer  

 beskatningsretten den stat, hvori modtageren er hjemmehørende.
28. Studerende og praktikanter (Artikel 20) Stk. 1  er indholdsmæssigt i nøje overensstemmelsemed  

 OECD's model, der fritager den studerende for i studieopholdslandet at blive  

 beskattet af midler til underhold m.v., der hidrører fra udlandet.  

 Bestemmelsen gælder studier ved et universitet eller anden  

 undervisningsanstalt eller forretnings-, industri-, landbrugs- eller  

 skovbrugspraktik.
Artiklen er i øvrigt nærmere omtalt ovenfor under pkt. 24,  

 afsnit xiii.
29. Forretningsvirksomhed og personlige  

 tjenesteydelser udenfor en kontraherende stats kyst (Artikel 21) Som artiklens overskrift viser, indeholder artiklen regler om beskatning  

 af indtægter i forbindelse med off-shore-virksomhed.
Artiklen er bemærkelsesværdig ved samtidig at indeholder regler dels om Artiklens territoriale anvendelsesområde er de enkelte staters  

 "havbundsområde". Begrebet er opfundet "til lejligheden"  

 og er defineret i artiklens stk. 7: Havbunden og dens undergrund inden for en  

 stats territorialfarvand og kontinentalsokkel.
Anvendelsesområdet er således  

 snævrere end det af kulbrinteskatteloven (lov nr. 175 af 28. april 1982)  

 omfattede område.
 Ad a): En person, der driver forretningsvirksomhed ved efterforskning  

 eller udnyttelse af naturforekomster på et havbundsområde, anses for at have  

 fast driftssted/fast sted deer (stk. 1).
 Såfremt virksomheden ikke overstiger 30 dage sammenlagt indenfor en 12  

 måneders-periode, skal fast driftssted/fast sted dog ikke anses at foreligge  

 (stk. 2).
 Bestemmelsen i stk. 3, der handler om virksomhed, der drives af indbyrdes  

 forbundne foretagender, tilsigter at hindre, at ovennævnte 30 dages-regel  

 omgås.
 Betingelserne for at anse sådanne foretagender for "indbyrdes  

 forbundne" er nærmere præciseret i artiklens stk. 3, 2. punktum.  

 Betingelserne svarer helt til de i artikel 9 ("indbyrdes forbundne  

 foretagender") anførte.
 Ad b): Supply-virksomhed i form af transport af personel og materiel med  

 skib eller fly, drift af bugserbåde, forsyningsskibe og "andre fartøjer,  

 som anvendes i lignende øjemed", beskattes efter samme regler, som  

 finder anvendelse for skibe og fly i international trafik, det vil sige, at  

 beskatningsretten tilkommer den stat, i hvilken foretagendets virkelige  

 ledelse har sit sæde.
 Formuleringen "fartøjer, som anvendes i lignende øjemed",  

 tilsigter at dække fartøjer, som kan bevæge sig.
 Også de for skibe og fly i international trafik gældende regler vedrørende  

 beskatning af avance ved salg og beskatning af formue (henholdsvis artikel  

 13, stk. 4, og artikel 23, stk. 3) finder anvendelse på alle ovennævnte  

 supply-fartøjer.
 Ad c): Beskatningsretten til vederlag, som en arbejdstager, der er  

 hjemmehørende i en af staterne, modtager som vederlag for arbejde i  

 off-shore-sektoren i en anden stat, kan som hovedregel kun beskattes i denne  

 anden stat ((arbejdsstaten).
 Fra denne hovedregel gælder følgende undtagelser:
Hvis arbejdet varer mindre end 30 dage inden for en 12 måneders-periode,  

 har arbejdstagerens bopælsstat beskatningsretten (stk. 6, a), 2. sætning) Hvis arbejdet udføres om bord på ovennævnte supply-båd eller skib, kan  

 vederlaget beskattes i den stat, hvis nationalitet skibet har (stk. 6, c)) Hvis arbejdet udføres om bord på ovennævnte supply-luftfartøj, kan  

 vederlaget kun beskattes i den stat, hvori foretagendets virkelige ledelse  

 har sit sæde (stk. 6, d)) Hvis arbejdet har forbindelse med udnyttelse af olieforekomster på  

 midtlinjen mellem en kontraherende stat og en anden stat, kan indkomsten  

 under nærmere angivne betingelser kun beskattes i arbejdstagerens bopælsstat.  

 Reglens anvendelse forudsætter aftale mellem de kontraherende stater (stk. 6  

 b)).
30. Andre indkomster (Artikel 22) Artiklen er indholdsmæssigt i overensstemmelse med OECD - den er blot  

 bedre formuleret.
Den eneste afvigelse skyldes, at den specielle bestemmelse  

 i artikel 6, stk. 4, om aktier i ejendomsselskaber er hæftet på artikel 22's  

 regel om fast ejendom.
31. Formue (Artikel 23) Artiklen er stort set i overensstemmelse med OECD's model.
 Aktier i de ejendomsselskaber, som er nævnt i artikel 6, stk. 4, kan  

 beskattes i den stat, hvori ejendommen er beliggende (stk. 2).
Skibe og luftfartøjer kan kun beskattes i den stat, hvori den virkelige  

 ledelse har sæde.
Kan denne stat ikke udnytte sin beskatningsret, tilkommer  

 beskatningsretten den stat, hvori foretagendet er hjemmehørende.
 Protokollens afsnit IV indeholder den sædvanlige fordelingsregel mellem  

 Danmark, Norge og Sverige for så vidt angår SAS.
For så vidt angår skibe og luftfartøjer, der tilhører et foretagende med  

 flere andelshavere, indeholder protokollens afsnit V en fordelingsregel for  

 de tilfælde, hvor foretagendets virkelige ledelse ikke kan placeres i een  

 stat.
Reglen er omtalt ovenfor under pkt. 10.
32. Dødsbo (Artikel 24) Indkomst eller formue, som beskattes hos et dødsbo hjemmehørende i en  

 stat, kan ikke (tillige) beskattes hos arvinger hjemmehørende i en anden  

 stat.
33. Ophævelse af dobbeltbeskatning (Artikel 25) I det følgende skal kun omtales enkelte hovedregler, idet der i øvrigt  

 henvises til teksten i artikel 25.
 Ophævelse af dobbeltbeskatningen påhviler den stat, der er den pågældende  

 persons bopælsstat.
 Danmark skal som bopælsstat ophæve dobbeltbeskatning ved en credit-regel  

 af samme indhold som ligningslovens § 33. Er der tale om indtægter, som  

 "kun kan" beskattes i en anden kontraherende stat, skal Danmark  

 give nedslag efter en "ny-exemption-regel" af samme indhold som  

 nedslagsreglen i ligningslovens § 33 A.
For de øvrige kontraherende stater må det anbefales at læse artikelteksten  

 - i hvilken forbindelse det bemærkes, at protokollens afsnit XI indeholder  

 mulighed for Island og for Norge til efter aftalens ikrafttræden at ændre  

 sine metodebestemmelser.
Denne ændringsmulighed er ikke udnyttet på nuværende  

 tidspunkt.
34. Begrænsning af beskatningsretten (Artikel 26) Artiklen bestemmer, at indkomst og formue tilhørende en person, der er  

 hjemmehørende i een stat, ikke kan beskattes i en anden stat, medmindre  

 beskatning udtrykkeligt er tilladt.
Bestemmelsen kan synes overflødig, men er en følge af, at overenskomsten  

 gælder mere end to stater.
Artiklerne fordeler beskatningsretten mellem  

 bopælsstat og kildestat, men de hindrer for så vidt ikke, at en tredjestat  

 beskatter på et andet grundlag - f. eks. statsborgerskab.
Artikel 26  

 tilsigter at hindre sådanne "misforståelser".
35. Forbud mod diskriminering (Artikel 27) Artiklens indhold er i overensstemmelse med OECD's model, idet der dog er  

 gjort visse tilføjelser for at præcisere diskrimineringsforbudets omfang.
 Forbudet medfører således ikke ret til i en kontraherende stat at opnå  

 lempelse i beskatningen af udbytter m.v., der udbetales til et selskab, der  

 er hjemmehørende i en anden stat.
Faste driftssteder, der tilhører et selskab i en anden stat, kan beskattes  

 i overensstemmelse med driftsstedsstatens lovgivning.
Beskatningen skal dog  

 svare til selskabsbeskatningen i denne stat for så vidt angår selskabers  

 indkomst uden fradrag for udloddet fortjeneste (artikel 27, stk. 2, afsnit  

 3).
Norske statsborgere og personer, født i Norge af norske forældre, er  

 berettiget til særlige skattefordele.
Artikel 27 medfører ikke pligt for  

 Norge til at indrømme disse begunstigelser til statsborgere i en anden  

 kontraherende stat, hvis disse ikke er født i Norge af norske forældre (stk.  

 5).
36. Fremgangsmåden ved indgåelse af gensidige aftaler  

 (Artikel 28) Artiklen er i overensstemmelse med OECD's model, men den har i stk. 2 en  

 tilføjelse, hvorefter den stat, overfor hvilken en sag er forelagt, men som  

 ikke selv berøres af sagen, skal overlade sagen til de berørte stater.
 En vigtig regel er anført i artiklens stk. 3, 2. afsnit:
- Resultatet af forhandlinger mellem staterne om fortolkning eller anvendelse af denne  

 overenskomst - resultatet af forhandlinger om at undgå dobbeltbeskatning i tilfælde, der ikke  

 omfattes af overenskomsten samt - resultatet af forhandlinger om spørgsmål, der skyldes uligheder i staternes  

 principper for skatteberegning eller andre grunde, skal, inden afgørelse træffes, snarest meddeles til de øvrige  

 kontraherende stater.
Hvis en af disse finder, at problemet er så  

 interessant, at samtlige stater bør drøfte det, skal sådanne forhandlinger  

 snarest muligt indledes.
 Bestemmelsens formål er klart: Man ønsker at sikre - eller i hvert fald at  

 stræbe efter - at ensartede problemer løses på ensartet måde inden for det  

 nordiske område, som overenskomsten gælder for.
 37. Dobbeltbeskatningsoverenskomster mellem Danmark og  

 de øvrige nordiske lande, der ophører med at have virkning:
Noteveksling af 25. september og 19. oktober 1925 med Finland om  

 fritagelse for kommuneskat for visse personer; Overenskomst af 22. februar 1957 med Norge til undgåelse af  

 dobbeltbeskatning vedrørende skatter af indkomst og formue, med senere  

 ændringer; Overenskomst af 7. april 1964 med Finland til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskat og formueskat, med senere ændringer; Overenskomst af 21. maj 1970 med Island til undgåelse af dobbeltbeskatning  

 og forhindring af beskatningsunddragelse for så vidt angår indkomstskat og  

 formueskat, med senere ændringer; Overenskomst af 16. november 1973 med Sverige til undgåelse af  

 dobbeltbeskatning vedrørende skatter af indkomst og formue (se dog om  

 "grænsegængere" ovenfor under pkt. 2).
