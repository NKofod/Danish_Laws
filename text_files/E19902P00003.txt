1. Bruttoindkomsten 2. Fradrag i bruttoindkomsten 3. Periodespørgsmål 4. Skattereformen: Personlig indkomst og kapitalindkomst.
1. Bruttoindkomsten Overgangsreglerne 1.1. SL § 4 Indkomstbegrebet Udgangspunktet for opgørelsen af den skattepligtige indkomst er SL §§ 4-6.  

 Statsskattelovens indkomstbegreb bygger på et nettoindkomstprincip, hvorefter  

 det er bruttoindkomsten minus de udgifter, der er afholdt for at erhverve  

 indkomsten, som skal beskattes.
SL § 4 opstiller den almindelige hovedregel for beregningen af  

 bruttoindkomsten.
Efter § 4 skal alle indtægter, såvel engangsindtægter som  

 tilbagevendende indtægter, medregnes ved indkomstopgørelsen uden hensyn til  

 den nærmere karakter af den virksomhed eller de omstændigheder, der har ført  

 til erhvervelsen.
Det er således principielt uden betydning, om indtægten er  

 resultat af positive indkomstbestræbelser (f.eks. virksomhed som lønmodtager  

 eller selvstændig erhvervsdrivende) eller en uventet erhvervelse (f.eks. en  

 gevinst eller en gave).
 Bestemmelsen indeholder ikke en udtømmende opremsning af eksempler på  

 skattepligtige erhvervelser.
 Skattepligten omfatter alle erhvervelser af økonomisk værdi, og det er  

 derfor uden betydning, om indtægten fremtræder i form af penge eller et andet  

 aktiv af økonomisk værdi.
 SL § 5 opstiller nogle undtagelser til indkomstbegrebet i § 4 (se C 1.2)  

 og § 6 indeholder reglerne om, hvilke udgifter der kan fratrækkes ved  

 beregningen af nettoindkomsten (se C 2). Herudover indeholder den øvrige  

 skattelovgivning undtagelser til § 4 (se C 1.3).
 I det følgende omtales nogle mere specielle former for indtægter.
Hobbyvirksomhed Hobbyvirksomhed adskiller sig fra erhvervsmæssig virksomhed ved ikke at  

 være indrettet med indtægtserhvervelse som et primært formål.
Derfor vil  

 indkomster fra hobbyvirksomhed normalt ikke komme til beskatning.
Overskud ved hobbyvirksomhed skal medregnes ved indkomstopgørelsen som  

 personlig indkomst.
Opgørelsen af overskuddet, det vil sige nettoindkomsten,  

 sker på tidspunktet for indkomsterhvervelsen.
Der kan kun fratrækkes de  

 omkostninger, der har været forbundet med opnåelsen af indkomsten og et  

 eventuelt underskud kan ikke fratrækkes i anden indkomst.
Dette skyldes  

 hobbyvirksomhedens private karakter.
Underskud kan heller ikke fremføres til  

 modregning i senere års overskud fra hobbyvirksomheden, jf.
Skat 1985.11.314.
Ved beregning af nettofortjenesten kan også udgifter, der er afholdt i  

 tidligere år fratrækkes, jf.
Skat 1898.4.344, hvor et hundehold, der bestod  

 af to, senere tre avlstæver, blev anset for hobbyvirksomhed.
I avancen ved  

 salg af hvalpe blev tilladt fratrukket et skønsmæssigt beløb, der blev anset  

 for medgået til at frembringe fortjeneste, også selv om udgifterne var  

 afholdt i tidligere år.
 Eventuelle renteudgifter, der kan henføres til en hobbyvirksomhed, kan dog  

 fratrækkes efter samme regler, som gælder for andre private renteudgifter, se  

 F 3.
 Gevinst og tab på aktiver anvendt i en hobbyvirksomhed er bortset fra  

 spekulationstilfælde indkomstopgørelsen uvedkommende, jf. hovedreglen i SL §  

 5a.
Bedømmelsen af, om en virksomhed er erhvervsmæssig eller af hobby karater  

 giver i almindelighed ikke anledning til tvivl.
Visse erhverv har dog en  

 sådan karakter, at de også kan drives som hobby.
Ved bedømmelsen af, om en  

 virksomhed drives erhvervsmæssigt, må man se på, om virksomheden lever op til  

 den erhvervsmæssige standard, der er gældende for det pågældende erhverv.  

 Alle relevante momenter må inddrages såsom uddannelse, tidsforbrug og  

 økonomi.
 Se særligt R 3.6 (lystgårde) og R 4.3 (stutteri og væddeløbsheste).
Det er i praksis vanskeligt at afgøre hvilke beløb, der kan fratrækkes i  

 hobbyindkomster, for at beregne nettoindkomsten.
Det vil meget ofte være  

 nødvendigt at foretage et skøn.
Ved skønnet må man tage udgangspunkt i, at  

 hobbyvirksomhed er underskudsgivende.
Eksempler fra praksis i øvrigt Eksempler på erhvervsmæssig virksomhed:
 VLD af 14.maj 1980 (Skd.56.92), ØLD af 20.maj 1981 (Skd.59.383),  

 lsr.1981.39 og Skat 1989.11.867, der alle angik bådudlejning.
 Lsr.1976.86 (drift af orkidegartneri).
 Lsr.1977.47 (virksomhed som koncertarrangør).
 Lsr.1978.43 (drift af hundekennel).
 Lsr.1981.40 (drift af privatskole, selv om formålet ikke var opnåelse af  

 overskud).
Lsr.1982.145 (I/S med formål at drive revyer, udstillinger m.v.) Drift af frimærkehandel anset erhvervsmæssig, blandt andet under hensyn  

 til størrelsen af salgsindtægter på mellem 50.000 og 84.000 kr.
 Falckredders drift af en større personalekrævende fiskekutter anset for  

 erhvervsmæssig.
 Skat 1990.3.207 (biavl fra 16 bistader).
 Eksempler på hobbyvirksomhed:
 ØLD af 25.okt. 1979 (Skd.52.63) (drift af hundekennel).
 ØLD af 28.okt. 1982 (Skd.65.194) (juletræsproduktion).
 VLD af 22.dec. 1982 (Skd.71.842) (tab ved salg af lystbåd, købt til  

 udlejning). HD af 18.juni 1984 (Skd.71.785) (bådudlejning), VLD af 6.marts  

 1990 (Skat 1990.4.268) (lystfiskerfartøj) og ØLD af 1.juni 1990 (Skat  

 1990.7.534) ( udlejnings- og formidlingsvirksomhed vedr. lystbåde).
Lsr.1974.39 (drift af et kommanditselskabs golfbane m.v.) Lsr.1975.50 (drift af antikvitetsforretning med begrænsede åbningstider).
 Et kommanditselskab, der agtede at opføre en tennishal med 2 baner på  

 lejet grund, kunne ikke anses at drive erhvervsmæssig virksomhed, idet der  

 til hver af selskabets 170 anparter knyttede sig en ret til  

vederlagsfri  benyttelse af en tennisbane i 1 time pr. uge, ialt 170  

 timer af en samlet anvendelse af hallen på 182 timer pr. uge.
Brugsret I følge SL § 4b beskattes værdien af bolig i egen ejendom, se afsnit G.  

 Bestemmelsen er en undtagelse til en almindelig hovedregel om, at brugsretten  

 til egne aktiver ikke beskattes.
Beskatningen indtræder alene, i det omfang  

 brugsretten tilfører skatteyderen et udbytte af økonomisk værdi, se  

 lsr.1971.22 og 231, hvor værdien af en jagtret på egen ejendom ikke blev  

 beskattet, mens værdien af selve jagtudbyttet blev beskattet.
 Værdien af brugsret over egne løsøregenstande beskattes ikke.
Den økonomiske fordel ved gratis brug af andres aktiver skal derimod  

 beskattes, jf.
SL § 4b eller eventuelt som løn, jf.
SL § 4a (D 1.7 og D 1.9),  

 som en udbytteindtægt, jf.
SL § 4e, som en gave, jf.
SL § 4c eller efter  

 gaveafgiftsreglerne (E 3 og E 4).
Besparelser Bortset fra løn-, udbytte- og gavetilfælde, jf. ovenfor om brugsret,  

 beskattes besparelser ikke.
Se også L 3.1 om eget vareforbrug og L 3.2 om  

 værdi af eget arbejde.
Forældelse - gældseftergivelse En fordel opnået ved forældelse eller gældseftergivelse er i visse  

 tilfælde skattepligtig i medfør af SL § 4, se nærmere L 3.6.6.
Strafbar erhvervelse At en indkomst er erhvervet ved en strafbar handling, udelukker ikke, at  

 indkomsten kan beskattes.
Dette gælder også, selv om indtægten eventuelt kan  

 konfiskeres.
Det anførte gælder især, hvor den ulovlige indtægt er opnået  

 gennem en retshandel.
Det følger af det almindelige retserhvervelsesprincip (se C 3.1), at der  

 ikke sker beskatning af indtægter, der ikke er erhvervet ret til.
Indtægt ved  

 f.eks. tyveri er derfor ikke skattepligtig.
 Om fradragsret for tab ved konfiskation henvises til F 5.
Udenlandsk indkomst Det er ifølge SL § 4 uden betydning for skattepligten, om indtægten  

 erhverves i Danmark eller i udlandet.
 I særlovgivningen og især i de med en række lande indgåede  

 dobbeltbeskatningsoverenskomster er der foretaget begrænsninger i dette  

 globalindkomstprincip, se nærmere »Subjektiv Skattepligt og  

 Dobbeltbeskatning«.
1.2. SL § 5 Formuebevægelser SL § 5 indeholder en negativ afgrænsning af indkomstbegrebet i SL § 4.
 § 5 bygger på en fundamental sondring mellem indkomst (udbytte) og  

 indkomstgrundlag (formue). Udgangspunktet er, at selve grundlaget for  

 erhvervelsen af indkomsten er indkomstopgørelsen uvedkommende, og at det  

 alene er afkastet af indkomstgrundlaget, der skal medregnes ved  

 indkomstopgørelsen.
1.2.1. § 5 Salg af aktiver I følge § 5a skal  urealiserede værdisvingninger  på aktiver ikke  

 medregnes ved indkomstopgørelsen.
Gevinst og tab konstateret  ved salg  

 (eller anden afståelse)  af aktiver, der har karakter af  

 omsætningsformue, dvs., at de er anskaffet som led i næring eller i  

 spekulationsøjemed, skal medregnes ved indkomstopgørelsen.  

 Realisationsprincippet i § 5a er modificeret af særregler i den øvrige  

 skattelovgivning.
Som eksempler kan nævnes reglerne om landbrugets  

 besætninger (R 1) og om kursgevinster og kurstab, når lagerprincippet  

 anvendes (E 5.3).
Hovedreglen i § 5a, om at alene realiseret gevinst og tab på  

omsætningsformuen  skal medregnes ved indkomstopgørelsen, er senere  

 blevet erstattet af særlovgivning for langt de fleste aktivtypers  

 vedkommende.
Som de vigtigste eksempler kan nævnes AL, EBL, ABL og LOSI.
Private aktiver Indtægt ved salg af private aktiver, f.eks. indbo eller frimærke-, mønt-  

 og bogsamlinger, er som udgangspunkt skattefri efter hovedreglen i § 5a.  

 Dette gælder principielt uden hensyn til indtægtens størrelse.
Rent  

 bevismæssigt vil en betydelig indtægt dog kunne indicere, at der er tale om  

 salg af en omsætningsformue (næring eller spekulation).
Den skattemæssige behandling afhænger således af en bedømmelse af, om  

 aktivet er rent privat, eller om det er solgt som led i en erhvervsmæssig  

 virksomhed eller som led i en spekulationsforretning.
Se f. eks.
Skat  

 1990.6.446.
 Det har især været handel med malerier, mønter, frimærker og antikviteter,  

 der i praksis har givet anledning til problemer i relation til afgrænsningen  

 privat/erhverv.
Erhvervsmæssige aktiver Hvad angår reglerne om gevinst og tab på erhvervsmæssige aktiver, f.eks.  

 varelager, driftsmidler, skibe, bygninger, finansielle aktiver og  

 immaterielle rettigheder henvises til omtalen i de respektive særafsnit.
 I ØLD af 27.feb. 1987 (Skat 1987.4.269) blev en skatteyder ikke beskattet  

 af fortjeneste ved salg af mønter, mineraler og andre effekter, da det ikke  

 tilstrækkeligt sikkert kunne antages, at der forelå erhvervsmæssig  

 virksomhed.
 Om beskatning ud fra et  spekulationssynspunkt,  se lsr. 1965.31 og  

 116.
Barrer af sølv og platin, ensartede mønter i stort antal f.eks.  

 Krugerrands og uindfattede diamanter anses normalt for erhvervet i  

 spekulationshensigt.
Se SD's revisionsmeddelelse 1983-2 om investering i  

 ædelmetaller samt ØLD af 13.april 1984 (skd. 71.717).
 Tab på sølvbarrer på grund af sælgerfirmaets  underslæb og konkurs   

 kan ikke fratrækkes, idet fradrag af et spekulationstab i medfør af SL § 5 a  

 forudsætter, at der er tale om »et  handelstab  eller et tab, der  

 ganske kan sidestilles hermed«, jf. ØLD af 23.sept. 1985 (Skat  

 1985.10.273) og ØLD af 29.okt. 1985 (Skat 1986.2.120).
Hvis  private samlere går over til at drive erhvervsmæssig handel   

 med deres samlerobjekter godkendes det i praksis, at den del af den private  

 samling, der overgår til den nystartede forretning som varelager, kan   

 optages til handelsværdien (med fradrag af normal bruttoavance) på dette  

 tidspunkt som primovarelager , jf.
VLD af 6.okt. 1983 (skd. 69.225), hvor  

 overførslen af en møntsamling til forretningen skete over en årrække.  

 Genstande, der bevises at være erhvervet, før den erhvervsmæssige virksomhed  

 er påbegyndt, og som ikke er overført som varelager til forretningen, kan  

 fortsat sælges uden beskatning af fortjenesten.
Genstande, erhvervet efter at den erhvervsmæssige virksomhed er i gang,  

 vil som altovervejende hovedregel skulle anses for anskaffet som et led i  

 virksomheden.
Se også skd.cirk. nr.120 af 9.okt. 1986 om KGL, pkt.24.
 Om kunstneres varelager se L 3.6.1.
Spekulation Spekulationsbeskatningen i SL § 5a er ophævet for aktiver omfattet af ABL  

 og EBL samt aktiver og passiver omfattet af KGL.
Bortset fra disse særregler  

 skal fortjeneste ved salg af aktiver anskaffet i spekulationshensigt medtages  

 ved indkomstopgørelsen, ligesom tab kan fratrækkes.
 I spekulationsbegrebet ligger for det første et krav om, at det pågældende  

 aktiv skal være erhvervet i den hensigt at videresælge det, og for det andet  

 et krav om, at dette skal være sket med det formål at opnå en fortjeneste.  

 Kun når begge disse betingelser er opfyldt, foreligger der spekulation i  

 skattemæssig forstand.
 Ved bedømmelsen af om der foreligger spekulationshensigt ser man i praksis  

 på, om det pågældende aktiv er et aktiv, der normalt kan forventes at sælges  

 med fortjeneste.
 Efter bestemmelsens ordlyd er det tilsyneladende alene salg, der kan  

 udløse en spekulationsbeskatning, men i praksis har man  sidestillet  

 ekspropriation med salg,  lsr. 1939.133 og lsr. 1967.123, og det samme  

 gælder  mageskifte, lsr.1968.115, og  modtagelse af forsikrings-  

 eller erstatningssummer,  HD af 20.dec. 1979 (skd.53.157).
 Det antages i praksis, at  en oprindelig foreliggende  

 spekulationshensigt  ved erhvervelsen  kan opgives  med den  

 virkning, at der ikke kan gennemføres nogen beskatning ved afståelse.
 I lsr.1969.113 blev spekulationsbeskatning gennemført, selv om aktivet  

 blev foræret bort som en gave.
 En bortgivelse af spekulationsobjektet indicerer dog normalt, at den  

 oprindelige spekulationshensigt må anses opgivet, se lsr.1967.37 og 1976.129.
1.2.2. Gaver, arv og forskud på arv Efter SL § 5b skal gaver, der er omfattet af afsnit III i lov om afgift af  

 arv og gave, ikke medregnes ved opgørelsen af den skattepligtige indkomst.
På tilsvarende måde er forskud på såvel falden som ikke falden arv  

 fritaget for indkomstbeskatning, uanset slægtsforholdet mellem yder og  

 modtager.
Arv kan, hvad enten der er tale om arv efter loven eller efter  

 testamente, aldrig beskattes som skattepligtig indkomst, men der vil ved  

 arvedelingen kunne forekomme gavedispositioner, der kan udløse beskatning.
Se  

 E 4.1.7.
1.2.3. Erstatning og forsikringsydelser En modtagen erstatning skal som udgangspunkt behandles som det tab,  

 erstatningen ydes for.
Erstatning for tab af et aktiv skal behandles som et afståelsesvederlag  

 for aktivet.
Dette fremgår udtrykkeligt af AL, ABL, EBL og LOSI.  

 Skattefriheden for brandforsikringssummer m.v., jf.
SL § 5b, skal således  

 forstås med de modifikationer, der følger af den øvrige lovgivning.  

 Erstatning for varelager skal også behandles som afståelsesvederlag og er  

 derfor skattepligtig.
 Hvis erstatningen ikke dækker tab af et omsætteligt aktiv, vil det  

 afgørende være, om der er tale om erstatning for en mistet skattepligtig  

 indtægt eller dækning af en fradragsberettiget udgift - i så fald skal  

 erstatningen medregnes ved indkomstopgørelsen.
 Hvis erstatningen derimod dækker et tab af selve indkomstgrundlaget, et  

 ikke fradagsberettiget formuetab eller en skattefri indtægt, skal  

 erstatningen ikke beskattes.
 Periodisk løbende  erstatningsydelser er normalt  

 indkomstskattepligtige.
 Godtgørelse, ydet i anledning af forsinket udbetaling af et negativt  

 momstilsvar, blev anset for ydet til dækning af renter, og erstatningen var  

 derfor skattepligtig, skd.64.41.
I Skat 1988.2.83 måtte en sparekasse betale en erstatning til en køber af  

 et hus, som havde anmodet sparekassen om at foretage kurssikring af  

 ejerskiftelånet.
Sparekassen undlod at foretage den aftalte kurssikring, og  

 køberen af huset blev derfor påført et tab i form af forøgede  

 prioritetsudgifter.
Skatteyderen gjorde gældende, at erstatningen var  

 beregnet til dækning af formuetabet efter inflation og skattefordele og  

 derfor ikke var skattepligtig.
Landsskatteretten anså erstatningen for  

 skattepligtig, idet den skulle dække fradragsberettigede renter.
Afgørelsen  

 blev indbragt for landsretten, hvor Skatteministeriet har taget bekræftende  

 til genmæle, jf.
Skat 1990.9.699.
På grund af formalitetsmangler, som et revisionsfirma påtog sig ansvaret  

 for, var en skatteyder gået glip af muligheden for at foretage henlæggelse  

 til investeringsfond.
Revisionsfirmaet ydede en erstatning på 30.000 kr.
Den  

 del af erstatningsbeløbet, der kunne henføres til den forøgede formueskat  

 (13.831 kr.) og 8%-tillægget til restskatten i henhold til KL § 61, stk.2  

 (7.772 kr.),  som ikke kunne genindvindes  ved den fremtidige  

 skattebetaling, blev  ikke anset for skattepligtig, hvorimod den  

 resterende del af erstatningsbeløbet, der var  kompensation for den  

 tidsmæssige fremrykning af skattebetalingen,  skulle beskattes, jf.
VLD  

 af 27. aug. 1984 (skd. 72.100).
Lsr.1982.40, skattepligt af en del af en erstatning, der dækkede tidligere  

 fratrukne udgifter, hvorimod den resterende del af erstatningen, der dækkede  

 en yderligere skattebetaling, var skattefri.
Lsr.1981.42, skattepligt af  

 erstatning for flyvehavre på en nyerhvervet landbrugsejendom.  

 Erstatningssummen svarede til udgifterne til rensning af ejendommen.  

 Landsskatteretten lagde vægt på, at der ikke var tale om en varig forringelse  

 af ejendommen, men derimod om en forringelse, som kunne afhjælpes ved  

 rensning af ejendommen, og de hermed forbundne udgifter ville kunne  

 fratrækkes.
Skat 1986.8.514, skattepligt af den del af erstatningen for nogle  

 mistede bundgarnsrettigheder, der skulle dække indtægtstabet, hvorimod den  

 resterende erstatning, der dækkede tab af indkomstkilden, var skattefri.
I forbindelse med  et revisorinteressentskabs opløsning  havde  

 parterne  aftalt en konkurrenceklausul,  hvorefter der skulle betales  

 erstatning, hvis en af parterne overtog den andens klienter efter  

 interessentskabets opløsning.
En  erstatning ydet i henhold hertil blev  

 anset for almindelig indkomstskattepligtig  som henhørende under  

 parternes næring, Skat 1987.7.514.
Erstatninger for  forstyrrelse af stilling og forhold  samt  

 erstatninger for rent private udgifter skal  normalt ikke medregnes  

  ved indkomstopgørelsen.
Det samme er tilfældet med erstatninger for  

ærekrænkelser  samt erstatning for  svie og smerte, lyde og  

 vansir.  Om erstatning efter lov om arbejdsskadeforsikring se E 1.4.1.  

 Erstatning for opgivelse af  eneretten til et familienavn  er  

 skattefri.
Afløsningssummer Afløsningssummer, der som engangsbetaling træder i stedet for en  

 skattepligtig løbende ydelse, er som udgangspunkt skattefri, se E 3.1 og L  

 6.1.4.
SL § 5 d og LL § 9, stk.5 Ifølge SL § 5d er dagpenge- og rejsegodtgørelse, modtaget under udførelse  

 af offentlige hverv, der gør det nødvendigt for den pågældende at tage ophold  

 uden for hans hjemstedskommune, ikke skattepligtige.
Dette princip er videreført i LL § 9, stk.5, hvorefter godtgørelser, der  

 udbetales af en arbejdsgiver, for lønmodtagerens rejse- og  

 befordringsudgifter ikke skal medregnes ved indkomstopgørelsen, såfremt  

 godtgørelsen ikke overstiger satser, der fastsættes af Ligningsrådet.
Se  

 nærmere D 1.6.
1.3. Skattefri indtægter En række indtægter er i særlovgivningen fritaget for skattepligt, hvor  

 dette ikke følger af SL's regler.
1.3.1. LL § 7 LL § 7 hjemler skattefrihed for indtægter af vidt forskellig karakter,  

 uden at skattefriheden bygger på noget fælles synspunkt.
Det drejer sig dels  

 om nogle understøttelser og hædersgaver til deltagerne i de to verdenskrige  

 og disses efterladte, dels om en række socialt eller medicinsk betingede  

 ydelser og endelig om nogle ydelser, hvis størrelse er fastsat under hensyn  

 til skattefriheden:
§ 7 a og 7 v Indsamlede  hædersgaver.
Hæderspriser, der udbetales i henhold til  

 Nobelstiftelsens Grundstadgar, samt Nordisk Råds Litteratur- og Musikpris.
§ 7 b-7 h samt § 7 k-7 m Hædersgaver og understøttelser med oprindelse i de to verdenskrige eller  

 større skibskatastrofer.
§ 7 i og 7 p Invaliditetsbeløb, invaliditetsydelser og førtidsbeløb, der er udbetalt i  

 henhold til lov om invalidepension og førtidspension m.v., (lov om social  

 pension), personlige tillæg og invaliditets-, bistands- og plejetillæg, der  

 er udbetalt i henhold til lov om invalidepension og førtidspension m.v. eller  

 folkepensionsloven (lov om social pension) samt børnetilskud, forskudsvis  

 udbetaling af børnebidrag og af bidrag i anledning af dåb og konfirmation,  

 samt overgangsbeløb efter § 28 i lov om børnetilskud og forskudsvis  

 udbetaling af børnebidrag.  Fra 1.april 1990 er flerbørnstilskud og  

 adoptionstilskud i.h.t. § 10 a og § 10 b i lov om børnetilskud og forskudsvis  

 udbetaling af børnebidrag, skattefri.
§ 7 j Understøttelser og andre lignende ydelser, der af offentlige myndigheder  

 og institutioner udredes i henhold til lov om  social bistand.
Fra 1.april 1990 omfatter skattefriheden dog ikke godtgørelse efter lov om  

 social bistand kapitel 11 til forældre med alvorligt syge børn under 14 år.  

 Fra 1.okt. 1990 omfatter skattefriheden ikke faste revalideringsydelser efter  

 lov om social bistand kapitel 10, herunder hjælp, der ydes som løn eller  

 løntilskud jf. lov nr. 210 af 30.marts 1990.
§ 7 n Erstatning efter lov nr.219 af 23.april 1986 om erstatning for skader ved  

 LSD-behandling, udbetalt den 1.juni 1986 og senere.
§ 7 o Beløb, der hidrører fra udbetaling af beboerindskud i almennyttigt  

 boligbyggeri.
§ 7 r og 7 s Udbetalinger, hvis størrelse er fastsat af det offentlige under  

 hensyntagen til skattefriheden (visse tillæg til udenrigsministeriets  

 tjenestemænd og værdien af soldaters frie ophold).
§ 7 t Erstatninger, der udredes i henhold til forligsaftale af 5.nov. 1969  

 mellem det svenske aktieselskab Astra og repræsentanter for neurosedynskadede  

 børn (thalidomidskadede børn).
§ 7 x Engangsbeløb efter lov om arbejdsskadeforsikring, lov om erstatning til  

 tilskadekomne værnepligtige m.fl. og lov om erstatning for  

 vaccinationsskader.
Bestemmelsen omfatter alene de engangsbeløb, der  

 udbetales ved udgangen af den måned, hvori den erstatningsberettigede  

fylder 67 år.
§ 7 y Beløb, der indbetales  af plejeforældre  på en uddannelseskonto  

 efter lov om uddannelsesopsparing eller opspares i henhold til en  

 boligsparekontrakt efter lov om boligsparekontrakter.
§ 7 z Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at  støtte socialt eller  

 sygdomsbekæmpende arbejde.  Ydelser fra en fond m.v., der overstiger  

 5.000 kr. inden for et kalenderår, medregnes dog til den skattepligtige  

 indkomst med den del af værdien, der overstiger 5.000 kr.
Se skd.cirk. nr.103  

 af 13.sept. 1988, pkt.8.
§ 7 æ Eftergivet studiegæld efter kapitel 3 og 4 i lov om tilskud til afvikling  

 af studiegæld og om eftergivelse af studiegæld.
 Udenlandske socialforsikringsydelser og erstatninger udbetalt i henhold  

 til  udenlandsk  ulykkesforsikringslovgivning er  ikke   

 omfattet af skattefritagelsesbestemmelsen i LL § 7, se lsr.1981.52 og  

 1982.188.
1.3.2. LL § 7 F 7 G, 7 H, 7 I og 7 J Ifølge LL § 7 F skal en række ydelser til boligstøtte ikke medregnes i  

 indkomsten, se G 5.1.2.
 Den del af udgifterne, som svarer til de skattefri tilskud m.v., kan ikke  

 fradrages ved indkomstopgørelsen eller medregnes ved opgørelsen af grundlaget  

 for skattemæssige afskrivninger og medregnes ikke til anskaffelsessummen ved  

 opgørelse af skattepligtig fortjeneste ved afståelse af fast ejendom.
 Ifølge LL § 7 G skal beløb, der udloddes fra en andelsboligforening til  

 andelshaverne, ikke medregnes ved indkomstopgørelsen i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk.1, eller saneringslovens § 64 c.
 En udførlig redegørelse om disse bestemmelser findes i skd.cirk. af  

 21.okt. 1983 om ændringer i LL.
AUD-bidrag Bidrag til arbejdsmarkedsuddannelsesfonden, som arbejdsgiveren har  

 tilbageholdt i arbejdstagerens løn, skal ifølge LL § 7 H ikke medregnes i  

 indkomsten.
LL § 7 I Beløb, der af staten udbetales som inflationsgaranti i forbindelse med  

 Danmarks Skibskreditfonds udstedelse af indeksregulerede obligationer til  

 finansiering af ny- og ombygning af skibe, er ifølge LL § 7 I skattefri for  

 låntager.
LL § 7 J Afdragsbidrag, der efter § 13 i lov om refinansiering af realkreditlån  

 m.v. i landbrugsejendomme og §§ 2a-2c i bekendtgørelse nr. 572 af 15.aug.  

 1989 af lov om indeksregulerede realkreditlån m.fl. af staten ydes til  

 jordbrugslån, er ifølge LL § 7 J skattefri for låntager.
1.3.3. Visse indtægter ved spil Efter SL § 4 skal indtægter ved spil, herunder lotterispil, samt ved  

 væddemål medregnes ved indkomstopgørelsen, men en lang række gevinster fra  

 lotterispil, tipning, dansk lotto og præmieobligationer er dog  undtagne  

 fra skattepligt,  se nærmere E 4.6.
1.3.4. Bidrag samt renter og bonus - pensionsordninger Se I 3.4 om arbejdsgivers indbetaling til pensionsordning samt I 3.5 om  

 børneopsparings- og selvpensioneringskonti.
1.3.5. Boligopsparingspræmier Præmier, der ydes af staten på boligopsparings- og  

 uddannelsesopsparingskonti, er i henhold til lovbkg. nr.145 af 20.marts 1987,  

 § 8 og lov nr.727 af 29.okt. 1986, § 10 ikke indkomstskattepligtige, hvorimod  

 renter, der i pengeinstitutter tilskrives sådanne konti, er  

 indkomstskattepligtige.
1.3.6. Visse legater Under visse betingelser skal legater, der ydes til gennemførelse af en  

 studierejse eller til gennemførelse af et videnskabeligt arbejde, ikke  

 beskattes, se E 3.5.2.
1.3.7. Omkostningstillæg - MF De omkostningstillæg, der ydes medlemmer af Folketinget med beløb, der  

 varierer efter medlemmets bopæl, er efter lov om valg til Folketinget  

 skattefri.
1.3.8. Stipendier til udlændinge Stipendiater fra udviklingslandene kan fritages for beskatning af de  

 stipendier, som de modtager her fra landet eller fra udlandet, jf. den ved  

 tekstanmærkning til § 1 på de årlige finanslove givne bemyndigelse til  

 kommissionen.
 Ansøgning indsendes til kommunen.
1.3.9. Børnefamilieydelsen Den i lov nr.146 af 19.marts 1986 omhandlede børnefamilieydelse for børn  

 under 18 år er skattefri.
1.3.10. Hæmofilipatienter (blødere) Godtgørelse udbetalt til hæmofilipatienter (blødere) i henhold til bkg.  

 nr.581 af 2.sept. 1987 skal ikke medregnes ved indkomstopgørelsen.
1.3.11. HIV-smittede AIDS Godtgørelse til HIV-smittede blødere, HIV-positive transfusionssmittede og  

 deres efterladte  medregnes ikke  ved opgørelsen af den skattepligtige  

 indkomst, jf. finansudvalgets aktstykke af 6.4.1988.
1.4. Afkald på indtægt En skattepligtig indtægt skal som hovedregel medregnes ved  

 indkomstopgørelsen på tidspunktet for den endelige retserhvervelse, se C 3.1.
 Er der først  erhvervet ret til en indtægt  kan et efterfølgende  

 afkald på at oppebære indtægten normalt ikke tillægges skattemæssig  

 betydning, jf. f.eks. lsr.1950.142 og skd.76.753.
 Hvis der gives afkald på en indtægt forud for tidspunktet for den endelige  

 retserhvervelse, skal der normalt ikke ske beskatning.
 Beskatning indtræder dog, hvis modtageren i forbindelse med afkaldet  

 træffer beslutning om, hvordan indtægten skal anvendes (dispositivt afkald).
Det er en  forudsætning for skattefrihed, at der gives et blankt  

 afkald  over for den, der skulle have udredet vederlaget.
Der skal f.eks.  

 ikke ske beskatning af  en skuespiller, der uden vederlag optræder  

  for en velgørende forening, hvorimod beskatning skal ske, såfremt der  

 optrædes »gratis« imod, at der betales et beløb til et af  

 skuespilleren nærmere angivet formål, jf. lsr.1973.122 (blankt afkald),  

 1974.29 (dispositivt afkald), skd.28.89 (dispositivt afkald).
Ifølge SD-cirk.nr. 379 af 25.marts 1974 er  arbejdstagerrepræsentanter  

 i bestyrelser  for aktieselskaber og anpartsselskaber  

 indkomstskattepligtige af bestyrelseshonorar, der tilkommer dem, selv om de  

 over for selskabet har givet afkald på honoraret til fordel for trediemand,  

 f.eks.
LO, en lokal fagforening, en socialfond el.lign.
Dette gælder selv om  

 den pågældende på forhånd uigenkaldeligt forpligter sig til sådant  

 (dispositivt) afkald for hele det tidsrum, hvori han er medlem af  

 bestyrelsen.
I tilfælde, hvor det er staten som institution, der har sæde i en  

 bestyrelse, erhverver den pågældende statstjenestemand ikke ret til honorar,  

 der afregnes til staten, og tjenestemanden skal derfor ikke beskattes af  

 honoraret.
Dette gælder uanset, om honoraret af vedtægtsmæssige eller  

 administrative grunde udbetales til bestyrelsesmedlemmet for efterfølgende at  

 blive afregnet til statskassen.
Forældre og børn, der yder  vederlagsfri arbejdsindsats ved rengøring,  

 reparationer m.v. på privatskoler,  er ikke skattepligtige af værdien af  

 det præsterede arbejde, heller ikke hvor arbejdet i øvrigt ligger inden for  

 den pågældendes erhverv.
Skattefriheden bortfalder dog, såfremt forældrene  

 f.eks. af hensyn til skolens opnåelse af statstilskud udskriver regninger med  

 angivelse af arbejdets værdi.
En tandlæge havde for tandlægebehandling af sin svigerfader udstedt  

 kvitterede regninger lydende på normalt honorar.
Svigerfaderen havde på  

 grundlag heraf modtaget delvis refusion fra Fortsættelsessygekassen Danmark  

 og betalt det modtagne beløb til svigersønnen, der eftergav svigerfaderen det  

 resterende beløb.
Tandlægen anførte, at det kun havde været meningen, at  

 svigerfaderen skulle betale et beløb svarende til de modtagne refusionsbeløb  

 og havde derfor kun indtægtsført disse beløb.
Da der var udstedt kvitteret  

 regning som grundlag for refusionen fra sygekassen fandt Landsskatteretten,  

 at forholdet måtte  betragtes som et efterfølgende afkald,  og at  

 regningsbeløbene derfor skulle medregnes i den skattepligtige indkomst med  

 det fulde pålydende, lsr.1986.3.
I VLD af 12.juni 1989 (Skat 1989.8.588) gav en lærer, der var ansat under  

 Skolesamvirket Tvind, afkald på løn.
Da afkaldet efter omstændighederne alene  

 fandtes begrundet i muligheden for at undgå at afregne A-skat, tillagdes  

 afkaldet ikke skattemæssig virkning.
Hovedaktionærer - rentefri udlån Der henvises til LV SF 1.5 om fikseret vederlag i hovedaktionærforhold,  

 samt E 5.1.7 om rentefri udlån.
 Om omgørelse henvises til E 4.1.9 (gavedispositioner) og LV SF 1.2.6  

 (hovedaktionærdispositioner).
2. Fradrag i bruttoindkomsten SL § 6 indeholder hovedreglen for, hvilke udgifter medgået til  

 erhvervelsen af bruttoindkomsten, der kan fratrækkes ved beregningen af den  

 skattepligtige nettoindkomst.
2.1. § 6 a.
Driftsomkostninger De fradragsberettigede driftsomkostninger er i SL § 6 a beskrevet som  

 »de udgifter, som i årets løb er anvendt til at erhverve, sikre og  

 vedligeholde indkomsten, derunder ordinære afskrivninger«.
 Fastlæggelsen af driftsomkostningsbegrebet giver anledning til to  

 hovedafgrænsninger, dels over for de private udgifter, dels over for anlægs-  

 eller etableringsudgifter.
2.1.1. Drift - privat I SL § 6, stk.2, beskrives privatforbruget som udgifter anvendt til  

 »egen eller families underhold, betjening, nytte eller behagelighed, . .  

 til gaver eller på anden måde«.
I praksis er der ofte tale om en vanskelig bevisbedømmelse af, om en  

 udgift er privat eller erhvervsmæssig.
Udgifter, der er sædvanligt  

 forekommende for de fleste skatteydere, uafhængigt af, om der udfoldes  

 bestræbelser på at erhverve indkomst, vil som hovedregel have karakter af  

 privatforbrug.
Dette gælder f.eks. udgifter til beklædning, fortæring samt  

 privat bolig og husførelse.
Uanset at sådanne udgifter indirekte kan siges at  

 være af betydning for muligheden for at erhverve indkomst, er fradrag  

 udelukket, idet afholdelsen af udgiften ikke kan siges at være foranlediget  

 af ønsket om at erhverve indkomst, men derimod er et udslag af rent private  

 interesser om behovstilfredsstillelse.
 Fradragsret kommer dels på tale, hvor erhvervsudøvelsen påfører  

 skatteyderen påviselige merudgifter af den pågældende karakter, dels hvor der  

 i øvrigt påvises en konkret erhvervsmæssig begrundelse for at afholde  

 udgiften.
 Afgrænsningen af privatforbruget giver i praksis især anledning til  

 vanskeligheder for lønmodtagere, se nærmere D 2.
I lsr.1982.126 blev en tandlæges udgifter til briller anset for  

 privatudgifter.
Der var ikke tale om specielle arbejdsbriller, men  

 almindelige briller, der kunne anvendes privat.
Modsat i Skat 1989.4.336, hvor en tandlæges udgifter til briller blev  

 anset for driftsudgifter.
Brillerne, der var uden styrke, virkede som  

 beskyttelsesbriller mod partikler i luften og blev i øvrigt opbevaret på  

 klinikken uden for arbejdstid.
 En hospitalsansat læge, som p.g.a. et handicap måtte benytte  

kørestol  for at passe sit arbejde, kunne ikke afskrive  

 anskaffelsessummen, idet der blev henset til, at kørestolen udover at tjene  

 til udførelsen af det indtægtsgivende arbejde, virkede til afhjælpning af  

 brugerens handicap, lsr.1984.98.
 I ØLD af 4.juni 1984 (Skd.71.760) blev en regnskabschef nægtet fradrag for  

 en udgift på 9.550 kr. til børnepasning.
I praksis opstår der ofte spørgsmål om fordeling af en udgift på  

 henholdsvis fradragsberettigede driftsomkostninger og privatudgifter.
Dette  

 gælder f.eks. kørselsudgifter, repræsentationsudgifter samt kursus- og  

 rejseudgifter.
Se nærmere D 2.3 og L 4.
2.1.2. Drift - anlæg Afgrænsningen af driftsomkostningsbegrebet volder især vanskeligheder over  

 for de ikke fradragsberettigede anlægs- eller etableringsudgifter.  

 Anlægs-/etableringsudgifter er i SL § 6, stk.2 beskrevet som udgifter  

 »til formueforøgelse, til forbedring af ejendom, til udvidelse af næring  

 eller drift«.
 Domstolspraksis synes at have vist en tendens til en udvikling af  

 driftsomkostningsbegrebet i retning af en udvidelse af fradragsmulighederne  

 for erhvervsmæssige udgifter, der afholdes inden for de hidtidige naturlige  

 rammer af en igangværende virksomhed.
Det altafgørende for fradragsretten er fortsat, at der foreligger en  

 aktuel driftsmæssig begrundelse for at afholde udgiften.
Det vil sige, at  

 formålet er at erhverve skattepligtig indkomst, og at disse  

 indkomstbestræbelser ikke overskrider virksomhedens hidtidige rammer, jf.
SL  

 § 6, stk.2, om »udvidelse af næring eller drift«.
Udgifter, der har  

 til formål at tilvejebringe et nyt indkomstgrundlag, enten i form af start af  

 en helt ny virksomhed, eller udvidelse af en igangværende virksomhed ud over  

 dens hidtidige rammer, har karakter af etableringsudgifter.
Driftsmæssig begrundelse Hvis der foreligger en aktuel driftsmæssig begrundelse for at afholde en  

 udgift, vil der normalt ikke være grundlag for at kritisere størrelsen eller  

 den mere eller mindre rimelige begrundelse for at afholde udgiften, se bl.a.  

 lsr.1974.156. Noget andet er, at en udgifts sædvanlighed ofte vil indgå i  

 overvejelserne af, om der overhovedet er tale om en erhvervsmæssig udgift, se  

 f.eks. lsr.1974.159 og lsr.1980.28. Udgifter, der er sædvanligt forekommende  

 i en erhvervsvirksomhed, f.eks. lønudgifter eller lejeudgifter i  

 erhvervslejemål, vil således i almindelighed kunne fratrækkes.
Der kan ikke  

 lægges afgørende vægt på, om en udgift er nødvendig.
Nødvendighed, f.eks. i  

 form af et lovkrav om at afholde udgiften, kan dog i visse tilfælde være af  

 betydning for bevisbedømmelsen af, om der foreligger en driftsmæssig  

 begrundelse for at afholde udgiften.
Anskaffelse af aktiver Det følger af SL § 6, stk.2, at der ikke er fradrag for udgifter til  

 »opsparing«.
Det er derfor som udgangspunkt en forudsætning for  

 fradragsret, at afholdelsen af udgiften har påført skatteyderen et  

 formueforbrug.
Hvis udgiften medgår til anskaffelse af et aktiv med  

 omsætningsværdi, er der alene tale om en omplacering af formue i modsætning  

 til et forbrug af formuen i driftens interesse.
Først når og hvis  

 anskaffelsessummen forbruges som følge af den erhvervsmæssige brug af  

 aktivet, indtræder der et forbrug af formuen i driftens interesse, som  

 eventuelt kan fratrækkes efter afskrivningsreglerne.
Som undtagelser til  

 denne hovedregel kan nævnes, at udgifter til anskaffelse af faglitteratur,  

 plader, samt i et vist omfang anskaffelse af edb (software) behandles som  

 driftsomkostninger uanset, at der er tale om anskaffelse af aktiver med  

 omsætningsværdi.
Domspraksis Kærnen i driftsomkostningsbegrebet er en forudsætning om, at der  

 foreligger en aktuel driftsmæssig begrundelse for at afholde en udgift.
Det  

 skal være hensyn til en løbende indtjening (driften), der begrunder  

 dispositionen, hvilket står i modsætning til hensynet til det underliggende  

 indkomstgrundlag (formuen). Hvis der foreligger en aktuel driftsmæssig  

 begrundelse, udelukker det ikke omkostningsfradrag, at udgiften har en  

 længerevarende betydning for indkomsterhvervelsen, og derfor må siges at have  

 en afledet virkning på indkomstgrundlaget.
I UfR 1942.335 H (Skandinavisk Grammofon), var der fradrag for  

 sagsomkostninger, som et selskab havde afholdt som følge af en strid om  

 selskabets ret til at forhandle et produkt.
Fradrag blev indrømmet, idet  

 udgifterne havde til formål at sikre, dels tidligere opnået fortjeneste, dels  

 muligheden for fortjeneste ved fortsat salg af produktet.
Det bemærkes, at  

 selskabet tabte den underliggende retssag, og at det således var uden  

 afgørende betydning for omkostningsfradraget, at udgifterne var afholdt  

 forgæves.
I UfR 1959.69 H havde en skatteyder afholdt advokat- og revisorudgifter på  

 grund af uoverensstemmelser med den hidtidige medinteressent i forbindelse  

 med opløsning af interessentskabet og overdragelse af aktiverne heri til et  

 af interessenterne ejet aktieselskab.
Skatteyderen gjorde gældende, at  

 udgifterne var afholdt for at sikre og vedligeholde hans indkomst som  

 direktør og bestyrelsesmedlem i selskabet, hvilken indkomst var langt større  

 end aktieudbyttet.
Ministeriet gjorde gældende, at udgiften primært var  

 afholdt for at sikre skatteyderens formueinteresser, nemlig fordelingen af  

 aktierne i det nystiftede selskab.
Højesteret nægtede fradrag med den  

 begrundelse, at udgiften måtte anses for at vedrøre formuen og kun indirekte  

 havde betydning for skatteyderens indkomst.
 I UfR 1980.712 H, jf. skd.55.325 (Trælastkompagniet) fik et selskab  

 fradrag for en årlig noteringsafgift til Fondsbørsen samt udgifter til  

 ændringer af selskabets vedtægter, som var nødvendige for at den hidtidige  

 virksomhed kunne fortsætte.
Højesterets flertal udtalte følgende: »Efter det foreliggende . . .  

 findes optagelsen af selskabets aktier til notering på børsen at være af en  

 sådan betydning for selskabets status og almindelige omdømme og dermed for  

 dets indtjeningsmuligheder, at de årlige udgifter til den i § 8 i loven om  

 Københavns Fondsbørs nr.220 af 7.juni 1972 hjemlede noteringsafgift må anses  

 for en fradragsberettiget driftsudgift efter statsskattelovens § 6, stk.1a.  

 De foretagne ændringer af selskabets vedtægter var ubestridt alene  

 foranlediget af de ved aktieselskabsloven af 1973 gennemførte ændringer, der  

 efter lovens § 164, stk.1, nr.2, krævedes indarbejdet i vedtægterne for at  

 bringe disse i overensstemmelse med lovens krav, og undladelse heraf ville  

 efter bestemmelsens stk.3 medføre selskabets opløsning.
Under disse  

 omstændigheder findes også udgifterne til vedtægtsændringerne . . . at måtte  

 anses som fradragsberettigede driftsudgifter«.
I HD af 10.dec. 1985 (Skat 1986.1.41) blev et selskab nægtet fradrag for  

 kloakbidrag og betalinger for tilslutning til fjernvarmeværk for en ubebygget  

 industrigrund.
Grunden blev købt med henblik på udvidelse og udflytning af  

 den bestående produktion, der var spredt på flere forskellige lokaliteter.  

 Selskabet fandt imidlertid en mere velegnet grund og solgte den førstnævnte  

 grund.
Idet selskabet ikke på noget tidspunkt havde udøvet erhvervsmæssig  

 virksomhed på den ubebyggede grund, kunne de omhandlede udgifter, der blev  

 afholdt i ejertiden, ikke fratrækkes, hverken i medfør af LL § 8 C eller SL §  

 6a.
Hvis udgiften ikke sigter mod erhvervelse af skattepligtig indkomst, er  

 fradrag udelukket.
I ØLD af 14.nov. 1986 (Skat 1987.1.24) fik en skatteyder  

 ikke fradrag for rejseudgifter i forbindelse med tilsyn med en ejendom, der  

 tilhørte skatteyderen, og som var beboet af hans forældre i henhold til en  

 aftægtsaftale indgået i forbindelse med forældrenes afståelse af ejendommen.  

 Landsretten lagde vægt på, at der ikke var tale om erhvervsmæssig udleje,  

 hvorfor skatteyderen ikke modtog nogen løbende erhvervsmæssig indtægt fra  

 ejendommen, samt at ejendommen var erhvervet i privat øjemed.
Hvis modtageren af den afholdte driftsudgift er nærtforbunden med  

 skatteyderen (sammenfaldende interesser), må der som forudsætning for  

 omkostningsfradrag stilles krav til skatteyderen om at godtgøre  

 tilstedeværelsen af en driftsmæssig begrundelse for dispositionen.
Som  

 udgangspunkt må det antages, at driftstilskud fra et moderselskab til dets  

 datterselskab ikke er begrundet i hensynet til moderselskabets løbende  

 indtjening, men derimod i andre driften uvedkommende interesser, typisk en  

 sikring af formueinteresserne i datterselskabet.
I UfR 1976.60 H (Esso) blev et moderselskabs tilskud til dækning af  

 underskud i dets datterselskaber, som drev tankstationer, og som i kortere  

 eller længere tid ikke kunne drives uden underskud, anset for  

 fradragsberettigede driftsomkostninger.
Højesteret udtalte, at udgifterne  

 »havde været et sådant naturligt led i selskabets virksomhed, at de som  

 driftsudgifter har kunnet bringes til fradrag i selskabets indkomst, uanset  

 at dette ikke er sambeskattet med datterselskaberne«.
I modsætning hertil blev en murermester i UfR 1979.731 H nægtet fradrag  

 for et tilskud til et af ham stiftet og domineret aktieselskab, hvorigennem  

 han havde opført en ejendom med henblik på salg af aktielejligheder.  

 Højesteret fandt, at der ikke havde været en sådan forbindelse mellem støtten  

 til selskabet og murermesterens løbende indtjening, at der kunne indrømmes  

 fradrag.
På linje hermed blev et moderselskab i HD af 5.april 1990 (Skat  

 1990.5.361) nægtet fradrag for tilskud til dets udenlandske datterselskab,  

 der blev ydet til udligning af datterselskabets driftsunderskud.
I UfR 1984.90 H (Skd.69.284) (Segaltmøllen) fik et selskab fradrag for  

 udgift til betaling af en tidligere samarbejdspartners gæld til tredjemand,  

 hvilket to nye samarbejdspartnere havde stillet krav om som betingelse for en  

 fortsættelse af det nyligt indledte samarbejde.
Betalingen af gælden ansås  

 for at have en sådan tilknytning til den løbende drift, at den måtte anses  

 for en fradragsberettiget driftsomkostning.
 I visse tilfælde er der mulighed for at opnå fradrag for »opsatte  

 driftsomkostninger«.
 I UfR 1963.954 H (Knuth) fik en godsejer fradrag for et engangsbeløb til 4  

 ansatte, der blev betalt som kompensation for deres dårlige aflønning gennem  

 en årrække.
I UfR 1984.160 H (Træskodommen), fik et interessentskab fradrag for et  

 tilskud til et af interessenterne ejet aktieselskab, der i 3 år havde  

 produceret træsko, som blev købt af interessentskabet.
Interessenterne gjorde  

 gældende, at der var tale om en regulering af den oprindeligt fastsatte  

 afregningspris, der alene havde været fastsat foreløbigt på grund af  

 beregningsvanskeligheder.
Højesteret fandt, at tilskuddet var et sådant led i  

 interessenternes virksomhed, at det kunne fradrages.
 Se også lsr.1984.23, hvor udgifter til opgravning af benzintanke i  

 forbindelse med ophør af virksomhed som benzinforhandler blev anset for  

 udskudte driftsomkostninger.
 Se C 2.2 om afskrivning i medfør af SL § 6a på udgifter af  

 omkostningskarakter.
Etableringsudgifter Det er som nævnt en forudsætning for omkostningsfradrag, at dispositionen  

 falder inden for virksomhedens naturlige rammer.
Udgifter til  

 tilvejebringelse af et nyt indkomstgrundlag er indkomstopgørelsen  

 uvedkommende.
Egentlige startudgifter, som f.eks. stiftelsesomkostninger i et  

 selskab eller udgifter til undersøgelse af, hvor man skal vælge at placere  

 sin virksomhed, kan således ikke fratrækkes.
I UfR 1985.585 H (Skd.75.667) blev en supermarkedskæde nægtet fradrag for  

 udgifter til et konsulentfirma, der skulle rådgive om muligheden for  

 etablering af butikker i England.
Højesteret begrundede afgørelsen med, at en  

 udvidelse af virksomheden til at omfatte det udenlandske marked ville kunne  

 vise sig at få erhvervsmæssig betydning, men omkostningerne til de  

 forberedende undersøgelser som selskabet anså for nødvendige for at kunne  

 optage nye aktiviteter, og som eventuelt ville resultere i ny  

 indkomsterhvervelse, havde efter rettens opfattelse karakter af  

 etableringsudgifter med langsigtet virkning.
Selskabet fik heller ikke  

 fradrag for udgifter til et arkitektfirma, der havde ydet ekspertbistand i  

 forbindelse med undersøgelse af mulighederne for at etablere nye varehuse  

 forskellige steder i Danmark.
Disse udgifter blev anset for  

 etableringsudgifter afholdt med henblik på bevarelse fremover af selskabets  

 indkomstkilde.
Derimod blev udgift til en ejendomsmægler vedrørende  

 førstegangsudlejning efter ombygning af en af selskabets i alt 41 ejendomme  

 ved VLD af 10.maj 1984 (Skd.75.667) anset for fradragsberettiget, idet  

 udgiften blev afholdt som et led i selskabets omfattende erhvervsmæssige  

 udlejningsvirksomhed, ligesom udgift til markedsanalyse, som skulle bruges  

 til at tilrettelægge markedsføringen i et område, hvor selskabet i forvejen  

 havde varehus og detailforretninger, blev anset for fradragsberettiget.
I Skat 1988.6.353 blev en investeringsforening nægtet fradrag for  

 kapitaltilførselsafgift, der skulle betales som følge af foreningens  

 beslutning om at blive børsnoteret.
Foreningen havde drevet virksomhed i 10  

 år, og der skete ikke nogen kapitaltilførsel i forbindelse med  

 børsnoteringen.
Ligningsrådet fandt, at børsnoteringen ville indebære en  

 sådan ændring i foreningens almindelige status, at udgiften måtte antages at  

 ligge ud over, hvad der kunne siges at medgå til at sikre og vedligeholde  

 foreningens indkomst.
Udgifterne forbundet med børsnoteringen blev således  

 anset for at ligge uden for virksomhedens hidtidige naturlige rammer.
Hvis en udgift ikke har til formål at udvide eller forbedre det hidtidige  

 indkomstgrundlag, men derimod alene at sikre de hidtidige  

 indtjeningsmuligheder, er der mulighed for fradrag, forudsat at der kan  

 påvises en aktuel driftsmæssig begrundelse for dispositionen.
Hvis den  

 driftsmæssige begrundelse foreligger, udelukker det således ikke fradrag, at  

 udgiften i realiteten indebærer en tidsubestemt sikring af  

 indkomstgrundlaget.
I HD af 20.maj 1987 (Skat 1987.7.493) betalte et vognmandsfirma i  

 forbindelse med indmeldelse i en fragtmandshal et indskud i fragtmandshallen  

 på 175.000 kr.
Ifølge foreningens vedtægter tilfaldt beløbet foreningen  

 endeligt og blev ikke tilbagebetalt ved fragtmandens udtræden af  

 fragtmandshallen.
Beløbet blev betalt for at selskabet kunne få en ny  

 holdeplads til erstatning for en mistet holdeplads i københavnsområdet, hvor  

 man i forvejen drev virksomhed.
Højesteret fandt, at formålet med afholdelsen  

 af udgiften i det væsentlige var at sikre virksomhedens hidtidige  

 konkurrencedygtighed og indkomst, og udgiften blev herefter anset for en  

 driftsomkostning, der kunne afskrives efter SL § 6a.
Det bemærkes, at der for  

 Højesteret ikke var nedlagt påstand om fradrag for indskuddet i  

 afholdelsesåret.
For landsretten var der nedlagt påstand om afskrivning efter  

 LOSI § 15, stk.1, jf. § 2, nr.5, hvilket blev afvist, idet selskabet ikke  

 erhvervede en rettighed af økonomisk værdi.
 Se også UfR 1980.712 H (Trælastkompagniet), der er omtalt ovenfor.
I en ikke offentliggjort landsskatteretskendelse af 21.sept. 1987 havde 4  

 melmøller, der tilsammen stod for alt salg af mel til det danske marked, i  

 fællesskab opkøbt en konkurrerende virksomhed, hvis tilstedeværelse på  

 markedet i en kortvarig periode havde udløst en priskrig med deraf følgende  

 fald i de 4 møllers indtjening.
De 4 møller købte virksomheden med det formål  

 at nedlægge den og sikre, at der ikke fremover ville ske mølledrift fra  

 ejendommen, hvilket skete ved at ejendommen blev pålagt en servitut.  

 Ejendommen og produktionsapparatet blev herefter afhændet, hvorved de 4  

 møller blev påført et tab.
En væsentlig årsag til tabet var den servitut, der  

 blev pålagt ejendommen.
Landsskatteretten tiltrådte Statsskattedirektoratets  

 indstilling om, at omkostningerne ved servitutten (tabet) var  

 fradragsberettigede.
I Skat 1988.6.344 havde en dyrlæge for at bevare sin indtjening i  

 forbindelse med skærpet konkurrence etableret nye klinikker i omegnen.  

 Klinikkerne blev etableret som selvstændige anpartsselskaber, hvorfra  

 dyrlægen modtog et fast månedligt honorar for udført arbejde.  

 Dyrlægeforeningen anlagde sag mod dyrlægen, idet der ifølge foreningens  

 vedtægter kun måtte oprettes klinikker på den adresse, der var udgangspunkt  

 for dyrlægens praksisudøvelse.
Dyrlægen tabte sagen, og skattesagen vedrørte  

 de medgåede sagsomkostninger samt en bøde til dyrlægeforeningen på 5.000 kr.  

 Landsskatteretten indrømmede fradrag for udgifterne, der ansås for afholdt  

 for at fastholde et hidtidigt indtægtsgrundlag.
Se nærmere F 5 om fradragsret  

 for bøder.
Start af virksomhed Udgifter, der afholdes i forbindelse med påbegyndelse af ny virksomhed, og  

 som har karakter af engangsudgifter, f.eks. undersøgelse af  

 markedsforholdene, har karakter af etableringsudgifter.
Derimod har  

 Landsskatteretten i flere tilfælde indrømmet fradrag for sædvanlige løbende  

 driftsudgifter afholdt i startfasen.
Der er således givet fradrag for lejeudgifter vedrørende tiden fra  

 lejemålets indgåelse til åbningen af forretningen, lsr.1971.142. Se endvidere  

 lsr.1972.54, hvor der var fradrag for lønudgifter vedrørende tiden forud for  

 forretningens åbning, Skat 1986.3.224, hvor udgifter til annoncer, trykning  

 af materialer m.v. i forbindelse med åbning af en postordreforretning var  

 fradragsberettigede og Skat 1989.5.400, hvor driftsudgifter og afskrivning på  

 en køreskolevogn var fradragsberettigede, selv om der ikke havde været elever  

 i køreskolevirksomheden i startåret.Modsat blev der i lsr.1975.41 nægtet  

 fradrag for huslejeudgifter, der vedrørte en periode, der lå mere end 6  

 måneder forud for forretningens åbning.
Sammenfattende kan siges, at  

 udgifter, der har karakter af sædvanlige løbende driftsudgifter, og som  

 afholdes i tiden umiddelbart forud for starten af virksomheden, er  

 fradragsberettigede.
Selv om en planlagt virksomhed ikke kommer i gang, er der fradrag for  

 sædvanlige løbende driftsudgifter (til husleje, lønninger, el, varme og  

 lignende), som naturligt har måttet afholdes en kortere tid før starten af  

 virksomheden, jf. bl.a. lsr.1973.127 og 1980.142. Derimod er fradrags- eller  

 afskrivningsretten for andre, mere ekstraordinære erhvervsudgifter betinget  

 af et igangværende, indtægtsgivende erhverv, således at disse forgæves  

 afholdte udgifter må behandles som ikke fradragsberettigede  

 etableringsudgifter.
Dette gælder f.eks. erstatning for misligholdelse af  

 kontrakt om varekøb, jf. lsr.1985.21.
Forgæves afholdte udgifter Spørgsmålet om fradragsret for forgæves afholdte projektudgifter m.v.  

 afhænger af en sædvanlig bedømmelse af, om udgiften falder inden for  

 virksomhedens hidtidige rammer.
Se f.eks. lsr.1971.30 hvor forgæves  

 projektudgifter i forbindelse med udvidelse af en virksomhed ikke var  

 fradragsberettigede.
Se i modsætning hertil ØLD af 12.okt. 1987, omtalt  

 nedenfor i C 2.2.
Særligt om selskabers finansielle grundlag Selve den omstændighed, at en udgift har en umiddelbar forbindelse med et  

 selskabs finansielle grundlag (aktie- eller anpartskapitalen) udelukker ikke  

 fradragsret, hvis der i øvrigt foreligger en aktuel driftsmæssig begrundelse  

 for dispositionen.
Også i disse tilfælde er det altafgørende, om den  

 driftsmæssige begrundelse falder inden for virksomhedens hidtidige naturlige  

 rammer.
Som eksempel kan nævnes den ovenfor omtalte UfR 1980.712 H  

 (Trælastkompagniet), hvor selskabet blev indrømmet fradrag for den årlige  

 noteringsafgift til Fondsbørsen.
I VLD af 13.april 1981 (Skd.59.384) blev et  

 selskab på linje hermed indrømmet fradrag for udgifter til annoncering om  

 aktieudbytte, hvilket skete i henhold til fondsbørsbekendtgørelsen.
I et retsforlig indgået for Østre Landsret har Skatteministeriet taget  

 bekræftende til genmæle over for et børsnoteret selskabs påstand om, at  

 årligt tilbagevendende udgifter til honorar til et pengeinstitut, der  

 forestod udbyttebetalingen vedrørende selskabets aktier og førte selskabets  

 aktiebog, havde karakter af fradragsberettigede driftsomkostninger.
Se  

 tilsvarende afgørelse i Skat 1989.3.244.
Hvis udgifterne ikke udelukkende kan anses for afholdt som et led i  

 opretholdelsen af det eksisterende kapitalgrundlag, men derimod afholdes i  

 forbindelse med en udvidelse af dette, kan udgifterne ikke fratrækkes.
I Skat  

 1987.12.882 havde en bank i forbindelse med en udvidelse af aktiekapitalen,  

 der skyldtes bestemmelser i bankloven om, at egenkapitalen skal udgøre mindst  

 8 pct. af bankens samlede gælds- og garantiforpligtelser, afholdt udgifter  

 til formularsæt, tegningsindbydelser, interimsbeviser, annoncering, gebyr til  

 Erhvervs- og Selskabsstyrelsen, aktiebreve og kuponer, tegningsprovision samt  

 kapitaltilførselsafgift.
Idet udgifterne var afholdt i forbindelse med  

 tilvejebringelse af ny kapital, fandt Landsskatteretten, at udgifterne  

 hverken kunne fratrækkes eller afskrives efter SL § 6a.
Kapitaltilførselsafgift er ikke fradragsberettiget.
Dette gælder ved såvel  

 frivillig som lovpåbudt kapitaludvidelse, Skat 1986.2.169, Skat 1988.10.605  

 og Skat 1990.6.473.
I lsr.1982.118 fik et selskab fradrag for udgiften til omtrykning af gamle  

 aktiebreve, således at de opfyldte Fondsbørsens forskrifter.
Der var for  

 Landsskatteretten enighed om, at udgiften til trykning af nye aktiebreve i  

 forbindelse med en kapitaludvidelse ikke kunne fratrækkes.
 Der henvises desuden til omtalen af de forskellige typer  

 driftsomkostninger for henholdsvis lønmodtagere (D 2) og selvstændige  

 erhvervsdrivende (L 4).
Anlægs-/etableringsbetragningen i SL er i et vist omfang blevet  

 modificeret i den senere særlovgivning.
Der henvises til LL § 8, stk.1, om  

 rejser og reklameudgifter (L 4.2 og L 4.6), LL § 8, stk.3, om  

 stiftelsesomkostninger og provisioner ved lånoptagelse (F 3.3), LL § 8 B om  

 forsøgs- og forskningsudgifter (L 4.10) og LL § 8 C om tilslutningsafgifter  

 (G 5.2.5).
2.1.3. Omkostninger uden fradrag Uafhængigt af almindelige omkostningsbetragtninger er der efter praksis  

 udgifter, som ikke kan fratrækkes, uanset hvor nært eller direkte udgiften i  

 øvrigt måtte være forbundet med den løbende indkomsterhvervelse.
Der er i  

 disse tilfælde tale om, at udgiften efter sin art er udelukket fra fradrag.  

 Dette gælder f.eks. udgifter til bøder, se nærmere F 5.
I HD af 27.juni 1985 (Skd.78.809) blev en bygmester nægtet fradrag for  

 inkassoomkostninger, som han blev pålagt i forbindelse med for sen betaling  

 af varegæld.
Højesteret begrundede afgørelsen med, at inkassoomkostninger  

 ikke kan anses for naturlige og sædvanlige driftsomkostninger.
 Udgifter til støtte af politiske partier eller politiske formål i øvrigt  

 kan ikke fratrækkes.
 Om udgifter til erstatning henvises til L 4.8.
2.2. Afskrivninger Efter SL § 6a sidestilles ordinære afskrivninger med driftsomkostninger.  

 Bestemmelsen er for de fleste erhvervsaktivers vedkommende blevet afløst af  

 særlovgivning, jf.
AL om fysiske aktiver og LOSI § 15 om immaterielle  

 aktiver.
Herudover findes der særlige afskrivningsregler i LL §§ 8 B-C.
Ved siden af disse særlige afskrivningsregler kan der i et vist omfang  

 afskrives med hjemmel i SL § 6a.
Dette gælder f.eks. afskrivning på  

 rationaliseringsudgifter, ombygningsudgifter af lejede lokaler, bygninger på  

 lejet grund og hjemfaldspligtige ejendomme.
Se nærmere afsnit L og G.
 I den i C 2.1.2 nævnte HD af 20.maj 1987 blev et vognmandsfirmas udgift  

 til indskud i en fragtmandshal anset for afskrivningsberettiget efter SL §  

 6a.
I UfR 1985.134 H, jf. skd.73.313 (Slusedommen) besluttede et skibsværft  

 grundet afsætningsvanskeligheder at omlægge produktionen fra fiskekuttere til  

 mindre fragtskibe, hvilket nødvendiggjorde en udbygning af en kommunalt ejet  

 sluse.
Skibsværftet påtog sig at afholde en del af anlægsudgifterne til  

 bygningen af en ny sluse, og påtog sig yderligere visse forpligtelser med  

 hensyn til slusens drift og nedrivning.
Højesteret fandt, at udgiften var en  

 udelukkende erhvervsmæssig udgift, der tjente til sikring af værftets  

 fremtidige indkomst, og at udgiften derfor ikke havde en sådan karakter, at  

 den kunne fratrækkes fuldt ud som en driftsomkostning i afholdelsesåret.  

 Efter det oplyste om værftets forpligtelser med hensyn til drift og eventuel  

 nedrivning af slusen fandtes udgiften derimod at have en sådan forbindelse  

 med værftets fremtidige indtægtserhvervelse, at udgiften kunne afskrives  

 efter SL § 6a, idet det fandtes uden betydning, at værftet ikke var ejer af  

 slusen, hvilket alene skyldtes bestemmelse truffet af en anden offentlig  

 myndighed.
Efter Højesterets dom må erhvervsdrivendes bidrag til anlæg af offentlige  

 gågader og parkeringspladser anses for afskrivningsberettigede efter SL § 6a.  

 Afskrivningsperioden kan i almindelighed sættes til 30 år.
Det forudsættes  

 herved, at anlæggene er udsat for en sådan fysisk forringelse, at værdien  

 ikke kan opretholdes gennem normal vedligeholdelse.
I Skat 1988.8.493 blev en  

 virksomhed nægtet afskrivningsadgang på bidrag til offentlige  

 parkeringspladser, som kommunen forestod driften og vedligeholdelsen af.  

 Kommunens vedligeholdelsesforpligtelse var ikke begrænset til vedligeholdelse  

 i dette begrebs skattemæssige forstand, men bestod reelt i, at kommunen  

 skulle sørge for, at parkeringspladserne var til stede og kunne benyttes af  

 virksomhedens kunder i en ubestemt fremtid.
Statsskattedirektoratet fandt, at  

 de afholdte udgifter, der tilførte virksomheden et »aktiv« i form  

 af en nytteværdi for driften af virksomheden, bevarede sin værdi for  

 indkomsterhvervelsen i en ubestemt fremtid, hvorfor der ikke indtrådte nogen  

 værdiforringelse af »aktivet«.
Der kunne derfor ikke foretages  

 skattemæssige afskrivninger på nogen del af de afholdte udgifter.
 Selskaber, der som lejere afholdt udgifter til udskibningsanlæg og  

 udgifter til forbedringer af en sejlrende, kunne afskrive udgifterne over 10  

 år i medfør af SL § 6a, Skat 1987.2.144.
I ØLD af 12.okt. 1987 (Skat 1987.12.853) havde et selskab afholdt udgifter  

 til anlæg af en rørledning og et jernbanespor i tilslutning til selskabets  

 tanklager, der blev anvendt til opbevaring af flydende ammoniak.
Projektet  

 måtte imidlertid opgives, bl.a. som følge af miljømæssige protester.  

 Landsretten lagde til grund, at anlægget, herunder projekteringsudgifterne, i  

 fuldført stand ville have været afskrivningsberettiget, og da selskabet havde  

 afholdt udgifterne ud fra berettigede forventninger om at kunne opnå de  

 fornødne tilladelser fra myndighederne til projektets gennemførelse og alene  

 kommunens ændrede holdning til projektet havde hindret dets udførelse, fandt  

 Landsretten, at selskabet kunne afskrive de forgæves afholdte udgifter i  

 medfør af SL § 6a.
2.3. Vedligeholdelse Udgifter, der medgår til at sætte et formuegode  i samme stand, hvori  

 det var ved anskaffelsen,  kan fratrækkes som vedligeholdelsesudgift  

 efter SL § 6e, forudsat der er tale om udgifter, der vedrører aktiver, hvis  

 udbytte skal medregnes ved indkomstopgørelsen, jf.
UfR 1958.1173 H.
 Om vedligeholdelsesudgifter vedrørende fast ejendom, se G 5.2.3.
2.4. Driftstab Der findes ikke i SL § 6 eller andetsteds nogen direkte hjemmel for  

 fradrag af driftstab, men  efter fast praksis er der adgang til at  

 fratrække egentlige driftstab ved indkomstopgørelsen  ud fra et  

 omkostningslignende synspunkt.
Det kan være  vanskeligt at adskille driftstab fra de ikke  

 fradragsberettigede formuetab.  Tab vedrørende privatforbrugsområdet kan  

 ikke fratrækkes, men herudover lader der sig næppe opstille almindelige  

 regler, idet man ikke, som det tidligere er sket, kan basere sondringen på  

 forskellen mellem omsætningsaktiver og anlægsaktiver og kun indrømme fradrag  

 for tab på omsætningsaktiver.
Hvor der er tale om driftstab bestående i tab  

 eller forringelse af aktiver, må spørgsmålet om fradragsret eller ikke  

 afgøres for de enkelte aktivgrupper, idet et fælles synspunkt næppe lader sig  

 opstille.
Hvor et driftstab fremkommer ved, at der påføres den skattepligtige  

 et nyt passiv eller pålægges ham en betalingspligt, er det en  

forudsætning for fradrag,  at tabet er påført den pågældende som  

udslag af en naturlig driftsrisiko  forbundet med driften af den  

 pågældendes virksomhed.
Omsætningsaktiver Tab på  omsætningsaktiver  vil normalt være fradragsberettiget som  

 et driftstab.
Således er tab på et  varelager,  såvel normalt svind  

 som mere ekstraordinære tab, fradragsberettiget, medmindre tabet er opstået  

 ved ejerens forsætlige skadesforvoldelse.
Om kravene til dokumentation og  

 sandsynliggørelse, se VLD af 29. nov. 1982 (skd.66.293). Også tab ved  

tyveri  fra lageret kan fratrækkes, forudsat de stjålne varer klart  

 henhører til varelageret og ikke f.eks. er udtaget til ejerens private  

 forbrug.
Tab på  varedebitorer  er ligeledes fradragsberettiget, jf.
L  

 3.6.5.
Tab ved tyveri Tab ved tyveri af  kassebeholdninger  har givet anledning til mange  

 landsskatteretssager.
Thøger Nielsen sammenfatter i »Indkomstbeskatning  

 I«, s.696, praksis således: »Praksis viser, at dette (tabsfradrag)  

 for det første forudsætter, at den har været anbragt på en måde, der ikke kan  

 siges at være usædvanlig for virksomheden og ud fra et forretningsmæssigt  

 synspunkt kan siges at være naturligt.
Endvidere må det kræves, at den ikke  

 har været sammenblandet med private midler, eller at der foreligger  

 omstændigheder, som fører til at anse beholdningen som hævet til privat  

 forbrug, og endelig synes man at kræve, at beholdningen ikke har været større  

 end rimeligt i forhold til behovet i den daglige drift.« I praksis er der ofte tale om et bevisproblem, hvor det påhviler  

 skatteyderen at godtgøre, at tabet har ramt omsætningsformuen, og at der ikke  

 foreligger egen skyld fra skatteyderens side.
 Det er normalt en forudsætning for fradrag, at tyveriet er  anmeldt til  

 politiet,  lsr.1969.128. Det er endvidere en forudsætning, at det lidte  

 tab kan dokumenteres via en tilfredsstillende bogføring, lsr.1969.37.
Med hensyn til kravene om  opbevaringsmåden  henvises til  

 lsr.1960.128, hvor der blev indrømmet fradrag for tab af en kassebeholdning,  

 der var anbragt i et uaflåst skab i privatlejligheden beliggende umiddelbart  

 bag forretningen.
Se tilsvarende afgørelser, lsr.1952.145, 1958.114, 1964.124  

 samt 1977.49. Se i modsætning hertil lsr.1976.36, hvor tabet bl.a. på grund  

 af opbevaringsmåden ikke blev godkendt.
Hvor en virksomheds kassebeholdning  

 opbevares i indehaverens tegnebog, vil der sædvanligvis være anledning til at  

 foretage en nærmere vurdering af, hvorvidt den stjålne beholdning fuldtud har  

 karakter af kassebeholdning.
Som regel fører sammenblanding af  

 kassebeholdningen og private midler til, at fradrag nægtes, lsr.1952.146,  

 1962.116, 1964.123, 1967.127, 1968.38 og 1969.37. At fradrag for tab ved  

 tyveri af tegnebog med kassebeholdningen anbragt f.eks. i privatlejligheden  

 ikke er udelukket, viser lsr.1960.128 og 1964.124. Her var der ingen tvivl om  

 beholdningens karakter af kassebeholdning, og opbevaringsmåden fandtes efter  

 de foreliggende forhold forsvarlig.
Se endvidere lsr.1975.44.
Hvis den stjålne  kassebeholdning er særlig stor,  bør det  

 undersøges, om der er en særlig baggrund for tilstedeværelsen af den store  

 beholdning.
Kan det påvises, at der har været særligt store indbetalinger,  

 lsr.1960.128, eller særligt store hævninger af bankbeholdninger til  

 imødegåelse af store udbetalingskrav i virksomheden, kan fradrag foretages  

 også for betydelige tab.
Se lsr.1973.37, hvor en del af en stjålen  

 kassebeholdning ikke blev anset nødvendig til fyldestgørelse af skatteyderens  

 forpligtelser i relation til hans erhvervsvirksomhed.
I ØLD af 16.juni 1983 (skd.70.454) blev der givet fradrag for tab ved  

 tyveri af 72.381 kr., som udgjorde en benzinstations kassebeholdning fra  

 weekendsalget, der var blevet opbevaret i et pengeskab på tankstationen.
Det  

 var oplyst, at skatteyderen havde benyttet pengeskabet, fordi der var ret  

 lang vej til nærmeste bank, der havde døgnbox, hvori salgsindtægterne kunne  

 anbringes. Østre Landsret lagde til grund, at det stjålne beløb alene  

 hidrørte fra tankens salgsindtægter, samt at de stjålne pengemidlerhavde  

 været forsvarligt opbevaret.
Under hensyn til virksomhedens sædvanlige  

 driftsform og den særlige baggrund for tilstedeværelsen på tanken af de  

 pågældende kasseindtægter weekenden over fandtes tabet at  måtte betegnes  

 som en af driften følgende risiko og dermed som et fradragsberettiget  

 driftstab.
Tab af kontante beholdninger  under rejser  kan fradrages, når der  

 ikke er tvivl om rejsens karakter af en forretningsrejse, jf. lsr.1972.48,  

 hvor fradraget dog blev beskåret, idet det ikke var godtgjort, at hele  

 beholdningen var bestemt til erhvervsmæssig anvendelse.
Tab af  

 kassebeholdning under privatrejse kan ikke fratrækkes, lsr.1964.123.
 Om lønmodtageres begrænsede adgang til at fratrække tab ved tyveri  

 henvises til D 2.3.26.
Underslæb - Bedrageri Fradragsretten omfatter også tab ved  underslæb  fra de ansattes  

 side, men  normalt  ikke tab ved  besvigelser  fra  

 ikke-ansattes side, lsr.1969.129, der dog ikke vedrørte driften.
Et A/S, som drev en kro, hvor der i årets løb havde været 70 ansatte,  

 foretog ved indkomstopgørelsen et fradrag for tab på  kassedifferencer  

  på 36.715 kr.
Lsr. fandt, at differencerne kunne henføres til  

uregelmæssigheder fra personalets side  og dermed måtte anses for  

driftstab,  lsr.1982.83.
 Et selskab, som havde kontrakt med DSB om udkørsel af gods, havde  

 fradraget et tab på 56.450 kr. som følge af  besvigelser fra selskabets  

 chauffører.  Lsr. godkendte fradraget, da tabet ikke kunne anses at  

 overstige, hvad  normal driftsrisiko  under de oplyste forhold kunne  

 betinge, lsr.1982.122.
Bygninger - Driftsmidler Bestemmelserne i AL regulerer behandlingen af tab på aktiver omfattet af  

 loven.
Se G 5.2.3 om bygninger og installationer og L 5.1.2 om driftsmidler.
Interessenter I  interessentskabsforhold  opstår der undertiden spørgsmål om  

 størrelsen af det fradrag, som de enkelte interessenter kan foretage som  

 deres del af underskuddet ved interessentskabets drift.
Hvor en interessent i  

 kraft af  det solidariske ansvar over for kreditorerne  må afholde  

 mere end sin forholdsmæssige andel af et underskud, vil han som regel have  

 fradrag for det tab, som han måtte lide herved.
En skatteyder, der drev en byggevirksomhed med en medinteressent, måtte i  

 forbindelse med virksomhedens ophør betale samtlige interessentskabets  

 kreditorer.
Landsretten fandt, at  interessentskabets underskud var  

 opstået løbende gennem afholdelse af udgifter, som havde været nødvendige for  

 interessentskabets drift,  hvorfor skatteyderen kunne fratrække det lidte  

 tab ved sin indkomstopgørelse jf. ØLD af 18.april 1983 (skd.68.38).
En partreders  indfrielse af tre insolvente partrederes gæld for at få  

 rederiets skib frigivet til salg  kunne hverken anses som en  

 fradragsberettiget handelsomkostning ved opgørelsen af særlig indkomst eller  

 som driftsudgift efter statsskattelovens § 6, stk. 1a, eller dennes analogi,  

 jf.
VLD af 22.marts 1984 (skd. 71.713).
 En interessent  overtog i forbindelse med interessentskabets opløsning  

 medinteressentens personlige firma.  Da overtagelsen ikke fandtes  

 nødvendig for at sikre fortsættelsen af interessentens eget personlige firma,  

 kunne en eftergivelse af et tilgodehavende, der opstod som led i handelen,  

 hverken fradrages som driftsomkostning eller driftstab, VLD af 26.maj 1987  

 (Skat 1987.7.496).
En arkitekt drev sammen med en murermester erhvervsmæssig  

 udstykningsvirksomhed.
Murermesteren, der tillige drev selvstændig  

 murermestervirksomhed, kom i økonomiske vanskeligheder, hvorfor toldvæsenet  

 gjorde udlæg i hans anpart i interessentskabet.
For at undgå, at  

 udstykningsvirksomheden måtte standse med tab, havde arkitekten tiltrådt, at  

 interessentskabet optog lån og betalte gælden til toldvæsenet.
Da der var  

den fornødne forbindelse mellem den tabsgivende disposition og den  

 løbende indtægtserhvervelse  kunne arkitekten, da kompagnonen var død og  

 hans bo behandledes som insolvent gældsfragåelsesbo, fratrække det herved  

 lidte tab, lsr.1982.82.
 Skyldes tabet derimod, at medinteressenten har hævet for meget i  

 selskabet, må tabet normalt anses som et  tab på udlån  foretaget uden  

 for interessentskabets normale drift og derfor ikke fradragsberettiget,  

 lsr.1956.28, 1974.155 og 1981.205. Om et særligt tilfælde, hvor en skatteyder  

 efter sin udtræden af interessentskabet hæftede for betaling af husleje, og  

 hvor hans udgifter derved blev anset som et formuetab, se lsr.1976.148.
En partreder, der i almindelighed hæfter pro rata, havde påtaget sig  

 solidarisk hæftelse for bankgælden, der hidrørte fra køb og drift af  

 partrederiets fiskekutter.
Højesteret fandt, at det tab, som partrederen i  

 kraft af det solidariske ansvar led ved indbetaling for en af de andre  

 partredere, var fradragsberettiget.
Højesteret henså herved til, at den  

 omstændighed, at hæftelsen beroede på en aftale, ikke gav grundlag for at  

 behandle tabet anderledes end et tilsvarende tab, som lides af en interessent  

 i et interessentskab, Skat 1989.9.708.
 Det er en forudsætning for at fratrække tab som følge af det solidariske  

 ansvar, at tabet er endeligt konstateret, d.v.s. at det er konstateret, at  

 regreskravet imod medinteressenten er værdiløst, lsr.1971.38.
 En kvindelig dyrlæge og en landmand, der levede sammen i et  

 ægteskabslignende forhold,  forpagtede i fællesskab 3  

 landbrugsejendomme.  Det blev anerkendt, at parterne (interessenterne)  

ved den indbyrdes fordeling  kunne forøge driftsunderskuddet  med  

 arbejdsvederlag og forrentning  af kapitalindeståendet, idet fordelingen  

 af disse poster var sagligt begrundet, og der ikke forelå omgåelseshensigt,  

 jf. ØLD af 26.april 1983 (skd.67.402).
 Se L 7.1 om de begrænsede fradragsmuligheder for kommanditister.
 Tab på udlån, kaution m.v.
 Tab på udlån og finansiering samt tab ved kaution og anden  

 sikkerhedsstillelse kan  i visse tilfælde fradrages  enten ud fra et  

 næringssynspunkt med støtte i SL §§ 4 og 5 eller ud fra et  

 driftsomkostningslignende synspunkt efter SL § 6.
 Det er en forudsætning for fradrag ud fra et  næringssynspunkt,  at  

 der drives  erhvervsmæssig udlånsvirksomhed  (bankier, vekselerer  

 eller anden finansieringsvirksomhed)  eller erhvervsmæssig virksomhed med  

 sikkerhedsstillelse  (bankgarantier, kautionsforsikringer o.lign.). Ved  

 afgørelsen af, hvorvidt der drives erhvervsmæssig finansieringsvirksomhed, må  

 der lægges vægt på omfanget af den hidtidige virksomhed, og det er ikke  

 tilstrækkeligt, at den pågældende nu og da har udlånt penge, lsr.1963.123 og  

 1985.76 ligesom det forhold, at udlåneren tidligere har deltaget i  

 spekulationsvirksomhed, ikke uden videre berettiger til noget fradrag ud fra  

 et næringssynspunkt.
 En skatteyder blev nægtet fradrag efter SL § 5a for tab på pengeudlån,  

 idet der alene var ydet  to lån,  hvorfor der  ikke var tale om  

 næring  med pengeudlån, VLD af 9.jan 1987 (Skat 1987.2.126).
Finansiering af  afbetalingskontrakter  betragtes som  

 erhvervsmæssig udlånsvirksomhed, og tab, der lides i forbindelse hermed, vil  

 normalt være fradragsberettiget.
I lsr.1972.47 fik en skatteyder, som havde  

 afviklet sin forretning, og som et led i anbringelse af de herfra hidrørende  

 midler påbegyndte diskontering af købekontrakter, dog ikke fradrag for tab,  

 han led i forbindelse med diskonteringen.
Fradrag ud fra et omkostningslignende synspunkt forudsætter, at  

 dispositionen, dvs. udlånet eller påtagelsen af kautionsforpligtelsen, kan  

 anses for foretaget som et led i de aktuelle bestræbelser på at erhverve  

 skattepligtig indkomst.
På linje med den almindelige  

 driftsomkostningsbedømmelse er det afgørende, om der foreligger en aktuel  

 driftsmæssig begrundelse, der falder inden for de naturlige rammer af den  

 hidtidige virksomhed.
Kaution eller udlån påtaget med det formål at udvide indkomstgrundlaget,  

 f.eks. i form af start af produktion eller salg på helt nye  

 forretningsområder, vil således ikke kunne fratrækkes.
Om der foreligger en  

 aktuel driftsmæssig begrundelse for dispositionen, beror på en samlet  

 vurdering, hvor der bl.a. må henses til forholdet mellem den indkomst, der  

 forventes fra dispositionen, og den risiko der løbes.
Muligheden for fradrag opstår typisk i tilfælde, hvor dispositionen  

 foretages for at sikre virksomhedens hidtidige afsætningsmuligheder eller de  

 hidtidige leverancer og derigennem den løbende indtjening.
Selve det forhold,  

 at sikringen af indtjeningen ofte er af tidsubestemt virkning, er uden  

 betydning, forudsat, at der foreligger en aktuel driftsmæssig begrundelse.
Tilstedeværelsen af en branchekutyme for at stille sikkerhed over for  

 aftageren af ens produkter vil i almindelighed godtgøre den driftsmæssige  

 begrundelse.
Dette er f.eks. antaget i praksis vedrørende virksomhed som  

 melgrosserer, vinhandler, bagermester og restauratør.
Også i disse tilfælde  

 er det dog en forudsætning for fradrag for et efterfølgende tab, at der ikke  

 er tale om etablering af et nyt indkomstgrundlag.
 Fradrag er indrømmet:
 Lsr.1981.105 (kaution for forpagter), lsr.1983.65 (kaution for køber af  

 hus), lsr.1985.78 (kaution for leverandør), Skat 1985.10.281 (kaution for  

 leverandør), Skat 1986.12.344 (kaution for underentreprenørs leverandør),  

 Skat 1988.2.83 (landmands udlån til slagteri).
 Fradrag nægtet:
 Lsr.1967.124 (kaution for leverandør, ny produktion), lsr.1967.125  

 (landmands kaution for andelsselskab), lsr.1973.36 (kaution for leverandør,  

 nyt virksomhedsområde), lsr.1976.4 (aktionæres kaution for køber af  

 selskabets ejendom), lsr.1983.166 (advokats kaution for klient), lsr.1984.179  

 (depositum, udvidelse af virksomhed), lsr.1985.175 (depositum for  

 forpagtningskontrakt, ny virksomhed), lsr.1986.71 (kaution for  

 brancheforening, forbedring af leverandørveje).
Hvis kautionisten/långiveren helt eller delvist er ejer af det  

 retssubjekt, der foretages udlån til, eller hvis gæld, der stilles sikkerhed  

 for, påhviler der kautionisten/långiveren en tung bevisbyrde for, at  

 dispositionen ikke er foretaget af hensyn til formueinteresserne i  

 støttemodtagerens virksomhed, men derimod er begrundet i hensynet til  

 kautionistens/långiverens egen løbende indtjening.
Kaution m.v. f.eks. over  

 for et datterselskab eller en hovedaktionærs kaution over for det af ham  

 ejede selskab, skal behandles på tilsvarende måde som kaution m.v. over for  

 uforbundne subjekter - dvs., at der må stilles krav om en aktuel driftsmæssig  

 begrundelse inden for de naturlige rammer af skatteyderens hidtidige  

 virksomhed.
I praksis er skatteyderen ofte ikke i stand til at løfte denne  

 bevisbyrde.
Som eksempler kan nævnes ØLD af 19.dec. 1984 (Skd.74.450), ØLD af  

 15.jan. 1985 (Skd.74.465), ØLD af 14feb.febr. 1986 (Skat 1986.3.1987), ØLD af  

 6.maj 1986 (Skat 1986.6.367), HD af 28.jan. 1988 (Skat 1988.4.198), HD af  

 15.marts 1989 (Skat 1989.5.371) og HD af 9.aug. 1989 (Skat 1989.9.701). Det  

 følger af denne praksis, at det ikke er en tilstrækkelig driftsmæssig  

 begrundelse, at skatteyderen via kautionen tilstræber at sikre en løbende  

 lønindtægt fra selskabet, f.eks. fra et ansættelsesforhold som direktør.
I Skat 1990.6.468 anså 2 retsmedlemmer at indskud til en andelsselskab til  

 opfyldelse af medlemmernes hæftelse for selskabets forpligtelser - pålagt i  

 henhold til vedtægterne - for fradragsberettiget efter statsskattelovens § 6  

 a.
Retsformanden, var enig med Told- og Skattestyrelsen i at nægte fradrag.  

 Der blev truffet afgørelse efter stemmeflertal.
Afgørelsen er ikke indbragt  

 for domstolen.
Praksis er meget tilbageholdende med at indrømme fradrag for tab på udlån  

 eller ved kaution, der påtages  med henblik på at sikre løn og  

 honorarindtægter,  lsr.1960.41, 1965.118, 1970.123, 1973.44 og 1977.156  

 samt VLD af 24.april 1979 (skd.50.216), hvor en ingeniør sammen med nogle  

 andre medarbejdere i et ingeniørfirma kautionerede for et af arbejdsgiveren  

 optaget lån.
Arbejdsgiveren gik konkurs, hvorved kautionsforpligtelsen blev  

 effektiv.
Ingeniøren fik ikke fradrag for det herved lidte tab, da  

 kautionsforpligtelsen måtte anses for påtaget for at ingeniøren fortsat  

kunne bevare sin arbejdsplads,  hvorfor tabet var et formuetab.
I lsr.1982.84 fik et selskab fradrag for et kautionstab, idet selskabet  

 sammen med et andet selskab havde kautioneret for en repræsentants optagelse  

 af lån til køb af bil.
Repræsentanten var ansat i begge selskaberne, der  

 havde samme kundekreds.
Påtagelsen af kautionsforpligtelsen ansås at være  

trådt i stedet for køb af en firmabil  til repræsentanten  og  

 dermed en normal driftsmæssig disposition.
Det er fast antaget i praksis, at der ikke er mulighed for at opnå fradrag  

 for tab på aktier m.v. omfattet af ABL ud fra et omkostningslignende  

 synspunkt.
ABL indeholder således en udtømmende opremsning af  

 fradragsmulighederne for sådanne tab.
Se f.eks.
Skat 1987.4.276, 1988.6.347  

 og 1989.8.609.
3. Periodespørgsmål Under et system med progressiv beskatning og med periodiske  

 indkomstopgørelser spiller spørgsmålet om, hvornår en given indkomst eller en  

 omkostning eller et tab skal tages i betragtning ved indkomstopgørelsen, en  

 betydelig rolle.
I de forskellige specialafsnit om de enkelte indkomst- og  

 omkostningstyper er der mere detaljeret redegjort for, hvornår disse  

 indkomster og fradrag skal tages i betragtning, hvorfor der i nærværende  

 afsnit alene redegøres for nogle hovedtræk.
De særlige spørgsmål om  omlægning af regnskabsår  behandles ikke i  

 denne vejledning.
Der henvises til Helkett, 15.udg. s.126, og til Østergård i  

 SO 1962 s.258 ff og s.300 ff samt til skd.cirk. nr.198 af 27.okt. 1971,  

 afsnit IX.
3.1. Beskatningstidspunktet Normalt vil der ikke være nogen tvivl om, hvornår en given indtægt skal  

 medtages ved indkomstopgørelsen, allerede fordi de forskellige tidspunkter,  

 der kan komme på tale - retserhvervelsestidspunktet, forfaldstidspunktet og  

 betalingstidspunktet - alle falder i det samme indkomstår.
Den almindelige  

 hovedregel er, at en indtægt skal medregnes ved indkomstopgørelsen på  

 tidspunktet for den endelige retserhvervelse.
 Hvis retten til en indtægt er betinget, er beskatningstidspunktet  

 afhængigt af betingelsens indhold.
Hvis betingelsen nærmest har karakter af en formsag, f.eks. tinglysning af  

 et skøde i forbindelse med en ejendomshandel, og der i realiteten ikke er  

 tvivl om, at betingelsen vil blive opfyldt, indtræder beskatning allerede på  

 aftaletidspunktet.
Betingelser, der ikke udskyder beskatningstidspunktet  

 betegnes som resolutive.
Hvis betingelsen derimod er af en sådan karakter, at der hersker reel  

 usikkerhed, om aftalen bliver gennemført, f.eks. køb af en ejendom betinget  

 af salg af en anden ejendom til en bestemt pris inden 1 måned, indtræder  

 beskatning først, når betingelsen er opfyldt.
Sådanne betingelser, der  

 udskyder beskatningstidspunktet, betegnes som suspensive.
Erhvervsindtægter  skal som hovedregel medtages ved  

 indkomstopgørelsen,  når der er erhvervet endelig ret til en bestemt  

 ydelse.  Hvor der ligger kontraktsforhold til grund for erhvervelsen, kan  

 det beskatningsmæssige tidspunkt herefter fastlægges som det tidspunkt, hvor  

 en kontraktspart har udført det, han ifølge den gensidigt bebyrdende kontrakt  

 har forpligtet sig til at yde, således at han mod den anden aftalepart har  

 erhvervet et endeligt og ubetinget krav på en modydelse, der er opgjort eller  

 kan opgøres i penge eller penges værd.
Fra dette hovedsynspunkt gælder der  

dog en række undtagelser.
Lønindtægter og anden A-indkomst,  der i henhold til faglig  

 overenskomst eller på tilsvarende måde som led i arbejdsgiverens sædvanlige  

 forretningsgang kommer til udbetaling efter indkomstårets udløb skal ifølge  

 Skatteministeriets bekendtgørelse nr.677 af 4.nov. 1988 med senere ændringer  

 § 23, medtages i indkomstopgørelsen for det indkomstår, hvori  

udbetalingen  finder sted, dog senest på det tidspunkt, hvor der er  

 forløbet 6 måneder efter retserhvervelsen, og senest ved ophøret af den  

 pågældendes subjektive skattepligt.
Se D 1.1.
Feriegodtgørelse, tantieme o.lign.  skal dog fortsat beskattes i  

 det år, hvori der erhverves en endelig ret til beløbet.
For lønmodtagere med  

 ret til ferie med løn beskattes ferielønnen først i det år, hvori ferien  

 holdes, selv om udbetalingen støtter sig på en i det foregående indkomstår  

 optjent ferieret, lsr.1973.106. Se D 1.2 og D 1.3.
 Ved almindelig  erhvervsmæssig handel  erhverver en sælger af en  

 vare først ret til modydelsen, når han har opfyldt sin leveringspligt,  

 hvorfor indtægten først skal tages i betragtning på  

leveringstidspunktet,  lsr.1952.120, 1970.16. At modydelsen først  

 forfalder eller betales senere er uden betydning, lsr.1971.119.
 Provisionsindtægter for en salgsagent inden for møbelbranchen, der ikke  

 havde nogen skriftlig aftale med agenturgiverne, blev anset for erhvervet i  

 skattemæssig henseende ved agenturgiverens fakturering til køberen, Skat  

 1988.12.776.
 De af et selskab modtagne og afgivne forudbetalinger i forbindelse med  

 licensaftaler blev, da der  ikke var tale om salg af patenter,  anset  

 for omfattet af SL, således at de skulle indtægts- henholdsvis udgiftsføres i  

 de år, hvor de var modtaget eller erlagt, idet de ikke kunne kræves tilbage,  

 Skat 1989.4.328.
En landmands gård brændte i slutningen af 1987, og branderstatningen fra  

 forsikringsselskabet dækkede bl.a. tab på besætning, beholdninger og  

 inventar.
Dette erstatningsbeløb, der i alt androg ca. 2 mio. kr., skulle  

 principielt indtægtsføres i 1987, hvorved indkomsten i dette år ville blive  

 usædvanlig høj.
Tilsvarende ville indkomsten i de følgende år blive  

 usædvanlig lav.
Idet der var tale om periodeforskydninger, som gældende  

 lovbestemmelser ikke kunne antages at have taget højde for, tillod  

 Ligningsrådet under hensyn til skadens omfang m.v., at avancerne først blev  

 indtægtsført i 1988, Skat 1988.2.95.
 For bygningshåndværkere, entreprenører m.v. fører reglerne om igangværende  

 arbejder til, at indtægter og udgifter på enkeltstående arbejdsopgaver, der  

 strækker sig over flere år, først skal medregnes ved indkomstopgørelsen i  

 året for opgavens afslutning, se L 3.6.2. Om hensættelser til imødegåelse af  

 service- eller garantikrav, se L 3.6.7.
Honorarindtægter for  flerårige arbejder inden for liberale erhverv  

 skal som hovedregel beskattes, når arbejdet er tilendebragt, eller når  

 kravet i øvrigt måtte være  regningsmodent  jf. bl.a.
HD af 17.dec.  

 1982 (skd.64.104).
Acontohonorarer,  f.eks. efter de for de pågældende fag gældende  

 kollegiale regler, skal medregnes, når acontoregning er eller kunne have  

 været fremsendt og forlangt betalt.
Dette vil ofte være tilfældet, når  

 acontohonoraret modtages.
En egentlig forudbetaling skal ikke indtægtsføres,  

 før der erhverves ret til beløbet.
 Vedrørende  arkitekters og rådgivende ingeniørers  indtægtsføring  

 af honorarer m.v. henvises til SD-cirk.1978-9, ligesom der henvises til SD's  

 revisionsmeddelelse 1981-3 om indtægtsføring af  salærindtægter i  

 advokatvirksomheder.
 Efterbetaling og tilbagebetaling af  merværdiafgift  skal henføres  

 til skatteansættelsen for det indkomstår, afgiften vedrører, dvs. til det år,  

 afgiften ville have haft indflydelse på indkomstopgørelsen, såfremt afgiften  

 havde været beregnet korrekt, SD-cirk.1980.50, jf. ØLD af 30.nov. 1979  

 (skd.54.248).
Lejeindtægter skal  henføres til den periode, lejen vedrører.  

  Dette gælder også selv om lejen er forudbetalt evt. for en flerårig periode  

 og lejekontrakten er uopsigelig fra begge parters side.
En  eventuel  

 tinglysning  af lejekontrakten  er uden betydning  for  

 beskatningstidspunktet.
Se dog afsnit H 7.4 om timeshare.
Udbytte  beskattes i det år, hvori det endeligt vedtages på  

 generalforsamlingen.
Det er uden betydning, at udbyttet først kan hæves  

 senere, lsr.1962.98.
 Renteindtægter  skal  som hovedregel  først beskattes på  

 det tidspunkt, hvor de  forfalder til betaling.  Se E 5.1. og LV om  

 Subjektiv skattepligt og Dobbeltbeskatning om afvigelser herfra, herunder om  

 reglerne i LL § 5A og § 5B.
 Efter praksis beskattes  underholdsbidrag og understøttelser  i  

 henhold til en forpligtelseserklæring først i  betalingsåret.  Se E 3.
Indtægt i form  af gaver  anses skattepligtig, i det år, hvor  

gavetilsagnet  kommer til modtagerens kundskab, hvorved han erhverver  

 ret til gaven.
Hvis gavemodtageren, før gaveløftet er opfyldt, giver  

 betingelsesfrit afkald på gaven, skal beskatning ikke ske.
 Ved  overdragelse af formuegoder -  bortset fra sædvanlige  

 handelsforhold - er  tidspunktet for aftalens indgåelse  afgørende for  

 beskatningstidspunktet, idet ejendomsretten ved aftalen overgår til køberen,  

 selv om tidspunktet for opfyldelsen af handlen først indtræder på et senere  

 tidspunkt.
Ved  salg af fast ejendom  er der derfor erhvervet ret til  

 salgssummen allerede  ved underskrivelse af slutseddel,  medens  

 overtagelsesdagen, tidspunktet for skøde eller tinglysning af skødet er uden  

 betydning i denne relation.
Se H 1.2.
 Også ved overdragelse af andre formuegoder er beskatningstidspunktet lig  

 tidspunktet for  indgåelse af aftalen.  Se L 5.1 og G 6.1.11 om  

 henholdsvis sælgers og købers afskrivningsadgang på aktiver omfattet af  

 afskrivningsloven i forbindelse med salg af sådanne aktiver.
Ved salg af  værdipapirer  udløses avancebeskatningen også  i  

 det år, hvori aftalen indgås,  selv om handlen først opfyldes i et  

 følgende år.
Se lsr.1977.117, hvor parterne havde aftalt, at overdragelsen  

 juridisk og skattemæssigt først fandt sted samtidig med betalingen, men hvor  

 avancebeskatning alligevel fandt sted i det år, aftalen var indgået.
 Om kommanditister, se Skat 1989.4.331 og L 7.1.
 Er spørgsmålet om  retten til en indkomst genstand for en retstvist,  

 kan indkomsten normalt først anses for endeligt erhvervet, når rettens  

 eksistens er fastslået gennem dom eller forlig, lsr.1971.14, 1972.108 og  

 1975.128. Er  alene indkomstens størrelse  genstand for en retstvist,  

 udskydes beskatningen ikke.
3.2. Fradragstidspunktet Udgifter, der er fradragsberettigede, kan normalt fradrages, når der er  

 opstået en retlig forpligtelse til at afholde udgiften.
 Om fradrag for en lønmodtagers  erhvervsudgifter,  se D 2.
Udgifter, der har karakter af fradragsberettigede driftsomkostninger kan  

 normalt fratrækkes, når der er indtrådt en endelig forpligtelse til at  

 afholde udgiften, også selv om beløbet endnu ikke er forfaldent.
Hvor der  

 foreligger en forudbetaling for en flerårig periode, kan udgiften ikke  

 fratrækkes i betalingsåret, men vil kunne afskrives over vedkommende periode.
 Hvis udgiften medgår til anskaffelse af et aktiv med omsætningsværdi  

 følger periodefordelingen af de forskellige afskrivningsregler.
Forfaldstidspunktet er  som hovedregel  afgørende for  

 fradragsretten for  renteudgifter.  Forfalder renten for  en  

 længere periode  ved låneoptagelsen, vil alene renteudgifter, der  

 vedrører indkomståret, kunne fratrækkes.
Se nærmere herom F 3.1.2.
Beløb, der er  anvendt til  ejendomsskatter,  er i et vist  

 omfang fradragsberettigede, jf.
LL § 14, se herom G 5.2.2.
 Fradrag for  underholdsbidrag og ydelser efter en  

 forpligtelseserklæring  er betinget af, at betaling faktisk har fundet  

 sted, lsr.1957.72, og forudsætter endvidere, at beløbet er forfaldent, jf.  

 lsr.1972.77. Se F 1.
 Præmier o.lign., der kan fradrages efter reglerne i  

pensionsbeskatningsloven,  er fradragsberettigede i det år, hvori  

 beløbet  forfalder til betaling,  men hvor der er tale om, at  

 fradragsretten er knyttet til et indskud, hvis størrelse vilkårligt bestemmes  

 af skatteyderen, f.eks. indskud på børneopsparings- og  

 selvpensioneringskonto, er fradragsretten knyttet til betalingstidspunktet.
Tab  kan normalt fratrækkes, når tabet og dets størrelse er  

endeligt konstateret.  Se dog ØLD af 12.okt. 1987 (Skat 1987.12.853),  

 hvor nogle forgæves afholdte projektudgifter blev henvist til afskrivning i  

 medfør af SL § 6a.
Om tab på debitorer, se L 3.6.5.
3.3. Underskud Underskud i den skattepligtige indkomst m.v. kan fremføres til fradrag i  

 den skattepligtige indkomst m.v. for de nærmest følgende 5 indkomstår efter  

 reglerne i PSL § 13, VSL § 13 samt LOSI § 9. For selskaber m.v., fonde og  

 foreninger samt dødsboer gælder LL § 15.
 Skattemæssige underskud, der er konstateret i indkomstårene 1985 og 1986  

 og som fremføres efter LL § 15, fremføres til fradrag efter de regler, som  

 gælder for underskud i skattepligtig indkomst.
 Reglerne er beskrevet i henholdsvis skd.cirk. nr.22 om PSL, afsnit E, (i  

 det følgende kaldet PSL-cirk.) og i skd.cirk. nr.21 om VSL, afsnit O, (i det  

 følgende kaldet VSL-cirk.). Begge cirkulærer er af 9.dec. 1986.
 Se også LV SC 1.2.6 om handel med underskudsselskaber.
3.3.1. PSL § 13 PSL § 13 omfatter de underskud, der kan fremkomme ved opgørelsen af den  

 skattepligtige indkomst og ved opgørelsen af den personlige indkomst.
3.3.1.1. Underskud i skattepligtig indkomst Underskud i  skattepligtig indkomst,  jf. § 13, stk.1 og 2,  

modregnes med skatteværdien  i 12 pct.'s- og 6 pct.'s-skatterne.
 I det år, hvor underskuddet opstår, modregnes skatteværdien af  

 underskuddet så vidt muligt i de beregnede 12 pct.'s- og 6 pct.'s-skatter for  

 samme indkomstår, først i 12 pct.'s-skatten, dernæst i 6 pct.'s-skatten.  

 Modregningen sker, før disse skatter eventuelt nedsættes med skatteværdien af  

 personfradrag.
Hvis der efter modregningen er  en overskydende skatteværdi,  

 omregnes  denne  til negativ skattepligtig indkomst, der fremføres  

 til de 5 efterfølgende indkomstår.
Hvert år fratrækkes underskuddet  

 først i den skattepligtige indkomst.
Skatteværdien af et eventuelt resterende  

 underskud fratrækkes derefter i de beregnede 12 pct.'s- og 6 pct.'s-skatter.
 12 pct.'s- og 6 pct.'s-skatterne beregnes efter, at den personlige  

 indkomst og nettokapitalindkomsten er  reguleret efter  

 overgangsreglerne  for positiv nettokapitalindkomst, negativ  

 nettokapitalindkomst m.v., samt reguleret med fremført underskud i personlig  

 indkomst (beregningsmæssig personlig indkomst og beregningsmæssig  

 nettokapitalindkomst).
Omregning  af underskud i skattepligtig indkomst til skatteværdi  

 og fra skatteværdi tilbage til negativ skattepligtig indkomst sker på basis  

 af statsskattesatsen på 22 pct. samt satserne for de kommunale skatter og  

 kirkelige afgifter.
Et fremført underskud i den skattepligtige indkomst  

 omregnes til skatteværdi  på grundlag af skatteprocenterne i det  

 indkomstår, hvori det uudnyttede underskud helt eller delvis udlignes  i  

 de beregnede 12 pct.'s- og 6 pct.'s-skatter.
Samlevende ægtefæller I det år, hvor underskuddet i skattepligtig indkomst opstår, modregnes  

 skatteværdien af underskuddet så vidt muligt i den skattepligtiges beregnede  

 12 pct.'s- og 6 pct.'s-skatter for samme indkomstår.
 Et herefter resterende underskud skal, før det kan fremføres til senere  

 indkomstår, først  modregnes i størst muligt omfang i ægtefællens  

 skattepligtige indkomst,  hvis ægtefællerne er  samlevende ved  

 indkomstårets udløb.  Derefter skal det modregnes med skatteværdien af et  

 resterende underskud i ægtefællens beregnede 12 pct.'s- og 6 pct.'s-skatter.  

 Hvis der herefter fortsat resterer et underskud, fremføres det til de 5  

 følgende indkomstår.
I hvert af disse år sker modregning af underskud først i den  

 skattepligtiges egen skattepligtige indkomst.
Derefter modregnes  

 skatteværdien af uudnyttet underskud i den skattepligtiges 12 pct.'s- og 6  

 pct.'s-skatter.
Et herefter uudnyttet underskud modregnes i ægtefællens  

 skattepligtige indkomst.
Endelig modregnes skatteværdien af uudnyttet  

 underskud i ægtefællens eventuelle 12 pct.'s- og 6 pct.'s-skatter.
Ved  

 beregningen af 12 pct.'s- og 6 pct.'s-skatterne anvendes den  

 beregningsmæssige personlige indkomst og den beregningsmæssige  

 nettokapitalindkomst.
Et fremført underskud i den skattepligtige indkomst omregnes til  

 skatteværdi  på grundlag af skatteprocenterne i det indkomstår, hvori det  

 uudnyttede underskud helt eller delvis udlignes  i beregnede 12 pct.'s-  

 og 6 pct.'s-skatter.
Hvis det uudnyttede underskud modregnes i ægtefællens 12  

 pct.'s- og 6 pct.'s-skatter, sker  omregningen med ægtefællens  

 skatteprocenter.
 Se eksempel 1 under C 3.3.5.
3.3.1.2. Underskud i den personlige indkomst Underskud i den personlige indkomst, jf. § 13, stk.3 og 4, kan  kun  

 modregnes  i de indkomster, der indgår i beregningsgrundlaget for 12  

 pct.'s- og 6 pct.'s-skatterne.
Det vil sige i  positiv  

 nettokapitalindkomst  og i  positiv personlig indkomst.  Der sker  

 også modregning i beløb, der er mindre end grundbeløbet på 200.000 kr. eller  

 bundfradraget på 130.000 kr.
 I det indkomstår, hvor underskuddet opstår, modregnes dette i positiv  

 nettokapitalindkomst ved beregningen af 6 pct.'s-skatten.
 Et herefter resterende underskud fremføres til de 5 følgende indkomstår.  

 Hvert år fragår det først i positiv nettokapitalindkomst og derefter i  

 personlig indkomst, men  kun med virkning for beregningen af 12 pct.'s- og  

 6 pct.'s-skatterne.
 Modregning af negativ personlig indkomst  nedsætter ikke den  

 skattepligtige indkomst,  men påvirker alene beregningen af 12 pct.'s- og  

 6 pct.'s-skatterne.
Samlevende ægtefæller Er den skattepligtige gift og  samlevende med ægtefællen ved  

 indkomstårets udløb, modregnes i underskudsåret den negative personlige  

 indkomst i den anden ægtefælles personlige indkomst  ved beregningen af  

 12 pct.'s- og 6 pct.'s-skatterne.
Et herefter resterende underskud fragår i ægtefællernes samlede positive  

 nettokapitalindkomst.
Hvis begge ægtefæller har positiv nettokapitalindkomst,  

 sker modregningen først i den skattepligtiges egen positive  

 nettokapitalindkomst og derefter i ægtefællens.
Har den ene ægtefælle positiv  

 nettokapitalindkomst, mens den anden ægtefælles nettokapitalindkomst er  

 negativ, sker modregningen hos den ægtefælle, hvis kapitalindkomst er  

 positiv.
Modregning kan dog højst ske i det beløb, hvormed den positive  

 nettokapitalindkomst overstiger den anden ægtefælles negative  

 nettokapitalindkomst.
 Et eventuelt resterende underskud fremføres til  de 5 følgende  

 indkomstår.  I hvert af disse indkomstår  fragår underskuddet først i  

 ægtefællernes samlede positive nettokapitalindkomst,  derefter i  

 den skattepligtiges egen personlige indkomst og endelig i ægtefællens  

 personlige indkomst.
 Se eksempel 2 under C 3.3.5.
Udenlandsk indkomst Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst  bort fra  

 indtægter, der beskattes i udlandet og ikke her i landet, jf.
PSL § 13,  

 stk.5. Bestemmelsen svarer til den tidligere regel i KL § 26, stk.6.
En ægtefælles underskud skal ikke modregnes i den anden ægtefælles  

 udenlandske indkomst.
Såfremt det overførte underskud overstiger ægtefællens  

 indkomst, kan det overskydende beløb fremføres til fradrag i de 5 følgende  

 indkomstår efter PSL § 13, stk.2, 3.pkt., og stk.4, 4.pkt.
Ved opgørelsen af, om en ægtefælle har underskud, der kan overføres til  

 den anden ægtefælle,  ses der bort fra udenlandsk indkomst, for hvilken  

 der kan opnås skattefritagelse eller skattelempelse  i henhold til en  

dobbeltbeskatningsoverenskomst  eller LL § 33. Det er uden betydning,  

 om en skattefritagelse i en dobbeltbeskatningsoverenskomst beror på en  

 exemption- eller creditlempelse.
Dette gælder dog ikke, hvor skatten af den  

 udenlandske indkomst er nedsat i henhold til LL § 33 A.
 Den udenlandske indtægt, der kan bortses fra, er  nettoindtægten,   

 dvs. bruttoindtægten reduceret med f.eks. fradrag for arbejde i udlandet.
 Se eksempel 38.1. i PSL-cirk.
3.3.1.3. Generelt om underskud Underskud i den skattepligtige indkomst og underskud i den personlige  

 indkomst, der fremføres til udligning i løbet af de 5 indkomstår, der følger  

 efter underskudsåret, kan kun fremføres til et senere indkomstår, hvis det  

 ikke er muligt at udligne underskudsbeløbene ved modregning i et tidligere  

 indkomstår.
 Er den skattepligtige indkomst negativ kan underskud fra tidligere  

 indkomstår ikke bringes til fradrag og dermed forøge underskuddet for dette  

 indkomstår.
 Underskud, der er  opstået før et ægteskab  er indgået, kan  

 overføres til ægtefællen, hvis de er  samlevende  ved udgangen af det  

 indkomstår, hvori et uudnyttet underskud overføres.
Begrænset skattepligtige Retten til at fremføre underskud tilkommer såvel fuldt som begrænset  

 skattepligtige.
Underskud fra et indkomstår med begrænset skattepligt kan - inden for de  

 gældende rammer - fradrages i den skattepligtige indkomst for indkomstår med  

 fuld skattepligt.
Tilsvarende kan underskud fra et indkomstår med fuld  

 skattepligt fradrages i indkomsten for et indkomstår med begrænset  

 skattepligt.
Ligeledes vil et underskud i en ansættelse som begrænset  

 skattepligtig for den sidste del af et indkomstår kunne modregnes i en  

 positiv ansættelse som fuldt skattepligtig for første del af samme  

 indkomstår.
På grund af udrejse  blev der foretaget  2 ansættelser  for  

 en skatteyder,  een som fuldt skattepligtig  med negativ indkomst og  

een som begrænset skattepligtig  med positiv indkomst.
Der skulle  

foretages en udligning af indkomsterne i de to skattepligtsperioder,  

  før der kunne blive tale om fremførsel af tidligere års underskud, Skat  

 1987.8.600.
 Fremkommer der underskud i en ansættelse, der ikke omfatter et helt  

 indkomstår, er det kun skattepligtsperiodens underskud og ikke underskuddet  

 omregnet til »helårsunderskud«, der kan bringes til fradrag i de  

 følgende indkomstår.
3.3.2. VSL § 13 Efter VSL § 13 skal et  underskud i virksomheden  modregnes i  

 indkomst henholdsvis i og uden for virksomhedsordningen i denne rækkefølge:
 1)  Personlig indkomst, der stammer fra overført opsparet overskud.
Modregning af underskud i opsparet overskud sker ikke i virksomhedens  

 regnskab, men ved den skattepligtiges opgørelse af den personlige indkomst.  

 Den skattepligtige skal således hæve af det opsparede overskud efter reglerne  

 i VSL § 10, stk.3. Herefter vil der fremkomme en personlig indkomst, hvori  

 underskuddet kan modregnes.
Hvis underskuddet ikke fuldt ud kan modregnes i  

 opsparet overskud, skal det fradrages i kapitalindkomst, før det kan  

 fradrages i personlig indkomst, der ikke stammer fra virksomheden.
Modregning af et underskud i opsparet overskud sker ved at overføre et  

 beløb svarende til halvdelen af årets underskud fra konto for opsparet  

 overskud.
Overførslen sker i hæverækkefølgen i VSL § 5, stk.1-2. Dette beløb  

 samt den dertil hørende virksomhedsskat medregnes til den personlige  

 indkomst. Årets underskud modregnes i denne personlige indkomst, hvilket  

 betyder, at årets underskud modregnes i opsparet overskud.
Der er tale om en  

 tvungen overførsel af opsparet overskud.
Er beløbet ikke faktisk overført  

 eller hensat til senere faktisk hævning, er beløbet indskudt.
Hvis virksomhedsskatten overstiger årets slutskat, kan der ikke ske  

 tilbagebetaling af den del af virksomhedsskatten, der overstiger slutskatten.  

 Tilbagebetaling kan alene ske gennem modregning i årets slutskat for den  

 skattepligtige og en evt. ægtefælle.
Dette er dog ikke til hinder for, at der  

 sker tilbagebetaling af årets overskydende skat, når der er indbetalt for  

 store beløb i forskudsskat i indkomståret.
Fremkommer der en resterende  

 virksomhedsskat, kan denne føres frem til modregning for den skattepligtige  

 og en evt. ægtefælle.
Resterende virksomhedsskat, kan alene modregnes inden  

 for 5-års perioden.
 Se eksempel 3 under C 3.3.5 og eksemplerne 120.1 og 121.1 i VSL-cirk.
 2)  Positiv kapitalindkomst (netto).
Efter lovens § 13, stk.2, skal et underskud i virksomheden, der ikke kan  

 rummes i et opsparet overskud, fradrages i positiv kapitalindkomst.
Er den  

 skattepligtige  gift  og samlevende med ægtefællen ved indkomstårets  

 udgang, skal underskuddet fradrages  i ægtefællernes samlede positive  

 kapitalindkomst (netto).  Det vil sige, at underskuddet skal være  

 fradraget i begge ægtefællers positive kapitalindkomst, før det kan fradrages  

 i personlig indkomst.
Har den ene af ægtefællerne negativ kapitalindkomst,  

 skal denne modregnes i den anden ægtefælles positive kapitalindkomst, før der  

 sker fradrag af virksomhedsunderskud.
Hvis underskuddet er mindre end  

 ægtefællernes samlede positive kapitalindkomst, skal underskuddet først  

 fradrages i indehaverens positive kapitalindkomst, før det fradrages i  

 ægtefællens positive kapitalindkomst.
 Hvis begge ægtefæller har et virksomhedsunderskud efter  

 virksomhedsordningen, og begge har positiv kapitalindkomst, skal  

 virksomhedsunderskuddet først fradrages i den pågældendes egen positive  

 nettokapitalindkomst, før et resterende underskud kan fradrages i en  

 resterende positiv kapitalindkomst hos ægtefællen.
 3)  Personlig indkomst.
 Efter VSL § 13, stk.3, skal et underskud, der ikke kan rummes i den  

 skattepligtiges og en evt. ægtefælles samlede positive kapitalindkomst,  

 fradrages i personlig indkomst fra andre indkomstkilder, f.eks. lønindkomst.  

 Fradraget skal først foretages i den skattepligtiges egen personlige  

 indkomst, før det kan føres til fradrag i en evt. ægtefælles personlige  

 indkomst.
4)  Resterende underskud  fremføres til fradrag i  

 virksomhedsindkomst i de efterfølgende 5 indkomstår.
Underskud kan kun  

 fremføres til et senere indkomstår, hvis det ikke kan rummes i årets  

 virksomhedsindkomst eller i indkomst som nævnt under pkt.2 og 3.
Inden for 5-års perioden finder reglerne i § 13, stk.2 og 3 tilsvarende  

 anvendelse.
Det betyder, at fremførte underskud efter fradrag i et evt.  

 overskud, skal fradrages i positiv kapitalindkomst, før det kan fradrages i  

 personlig indkomst.
 Underskud, der ikke er modregnet inden for 5-års perioden, kan ikke senere  

 modregnes.
Fremførsel af gamle underskud Underskud  fra indkomstårene 1985-86  skal fremføres  efter  

 reglerne i PSL.  Det gælder uafhængigt af, om den virksomhed, som de  

 stammer fra, efterfølgende beskattes efter VSL.
 Hvis et skattemæssigt underskud er  opstået i et indkomstår, hvor  

 virksomheden beskattes efter PSL,  skal det fortsat fremføres efter  

 reglerne i PSL, selv om virksomheden overgår til beskatning efter VSL.
Hvis et skattemæssigt underskud er  opstået i et indkomstår, hvor  

 virksomheden beskattes efter VSL,  skal det tilsvarende fremføres efter  

 reglerne i VSL.
Det gælder efter VSL § 13, stk.5, uanset om den  

 skattepligtige anvender VSL i hele eller en del af den 5-års periode, hvor  

 underskuddet kan fremføres.
3.3.3. LOSI § 9 Negativ særlig indkomst  kan fradrages ved opgørelsen af den  

 skattepligtige  almindelige  indkomst.
Den negative særlige indkomst  

 skal fradrages fuldt ud, selv om den skattepligtige almindelige indkomst  

 derved bliver negativ.
Den derved opståede negative almindelige indkomst  

 fremføres efter reglerne i PSL § 13, stk.1. Den negative særlige indkomst kan  

 derimod ikke selvstændigt fremføres til fradrag i særlig indkomst for et  

 efterfølgende indkomstår.
Hvis den skattepligtige er gift, og ægtefællerne er  samlevende  

  ved indkomstårets udløb, fradrages negativ særlig indkomst ved opgørelsen af  

 den skattepligtiges egen skattepligtige indkomst.
Et herved opstået underskud  

 i den skattepligtige indkomst fragår med skatteværdien i den skattepligtiges  

 egne 12 pct.'s- og 6 pct.'s-skatter.
Et  herefter resterende  

  underskud i den skattepligtige indkomst  overføres til ægtefællen  og  

 fremføres eventuelt til senere indkomstår efter reglerne i PSL § 13, stk.2.
Underskud i skattepligtig  almindelig indkomst,  hvis skatteværdi  

 ikke er modregnet i beregnede 12 pct.'s- og 6 pct.'s-skatter efter PSL § 13,  

 stk.1, eller overført til modregning hos en eventuel ægtefælle efter PSL §  

 13, stk.2, kan fratrækkes ved opgørelsen af den skattepligtiges egen og  

 derefter eventuelt i ægtefællens særlige indkomst for samme indkomstår.  

 Underskuddet  skal  modregnes i ægtefællens almindelige indkomst, før  

 der kan ske modregning i skatteyderens egen særlige indkomst, jf.
Skat  

 1990.8.630. Et herefter resterende underskud kan fremføres til de følgende  

 indkomstår.
Modregningen i særlig indkomst er valgfri.  Den skattepligtige kan  

 vælge i stedet at betale den særlige indkomstskat og at fremføre underskuddet  

 til de 5 følgende indkomstår.
Underskud i den skattepligtige indkomst, der er  

 fremført fra tidligere indkomstår efter PSL, kan, hvis det ikke fuldt ud er  

 modregnet i det indkomstår, hvortil det gamle underskud er fremført,  

 ligeledes modregnes  i positiv særlig  indkomst.
Det fremførte  

 underskud skal først modregnes i den almindelige indkomst, før der kan ske  

 modregning i særlig indkomst, jf.
Skat 1990.5.377.
 Underskud i  personlig indkomst kan ikke modregnes i positiv særlig  

 indkomst.
Et uudnyttet  underskud i virksomhedsindkomst  kan fratrækkes i  

 særlig indkomst i samme indkomstår.
Modregning sker først i den  

 skattepligtiges egen positive særlige indkomst og dernæst i ægtefællens.
Ved  

 uudnyttet underskud forstås negativ virksomhedsindkomst, der ikke har kunnet  

 modregnes hos den skattepligtige selv eller hos en evt. ægtefælle efter  

 reglerne i VSL § 13. Modregning af negativ virksomhedsindkomst efter reglerne  

 i  VSL § 13 går således forud  for modregning i positiv særlig  

 indkomst.
Det er  valgfrit,  om den skattepligtige vil modregne en negativ  

 virksomhedsindkomst i positiv særlig indkomst.
Den skattepligtige kan således  

 i stedet vælge at fremføre underskuddet efter VSL § 13.
Vælger den skattepligtige at fradrage negativ skattepligtig indkomst eller  

 virksomhedsindkomst i den særlige indkomst, skal hele underskuddet fradrages,  

 hvis dette er mindre end eller lig med den særlige indkomst.
Er underskuddet  

 større end den særlige indkomst, skal der fradrages så meget, at den  

 skattepligtige særlige indkomst (før 6.000 kr.'s fradraget efter § 8, stk.3)  

 helt udlignes.
Virksomhedsunderskud fradrages før underskud i skattepligtig  

 indkomst.
3.3.4. Flere underskud Hvis en skattepligtig har  flere underskud,  skal underskuddene  

 udlignes i nedenstående rækkefølge:
 1) Årets virksomhedsunderskud.
 2) Virksomhedsunderskud fra tidligere indkomstår.
 3) Årets negative personlige indkomst.
 4) Negativ personlig indkomst fra tidligere indkomstår.
 5) Årets negative særlige indkomst.
 6) Årets negative skattepligtige indkomst.
 7) Negativ skattepligtig indkomst fra tidligere indkomstår.
3.3.5. »Gamle« underskud Ved alle former for underskud, hvor der sker fremførsel af underskud fra  

 tidligere indkomstår, fremføres det ældste underskud først.
 Underskud i den skattepligtige indkomst, der er konstateret for  

indkomstårene 1985-86,  og som hidtil har været omfatet af LL § 15,  

 fremføres efter reglerne i PSL § 13, stk.1 og 2,  som underskud i  

 skattepligtig indkomst.
Reglen om, at et underskud i skattepligtig indkomst kan udlignes ved  

 modregning med skatteværdien i de beregnede 12 pct.'s- og 6 pct.'s-skatter  

 eller ved overførsel til ægtefællen, gælder også for de gamle underskud, der  

 fremføres til de senere indkomstår.
Hvis der er underskud i det indkomstår,  

 hvortil det gamle underskud fremføres, men der er beregnet 12 pct.'s- og 6  

 pct.'s-skat for dette indkomstår, eller der er mulighed for at overføre  

 underskud til ægtefællen, skal det aktuelleunderskud udlignes først.
Derefter  

 udlignes de gamle underskud.
Hvis der er flere gamle underskud, udlignes det  

 ældste underskud først.
 Gamle underskud er  ikke omfattet af overgangsreglerne om  

 fradragsberettigede udgifter i PSL § 24.  Heller ikke underskud i den  

 skattepligtige indkomst, der opstår i indkomståret 1987 eller senere, er  

 omfattet af overgangsordningen.
 Se eksemplerne nedenfor.
 Det resterende underskud på 30.000 kr. fremføres til fradrag i  

 virksomhedens overskud m.v. i de nærmest efterfølgende 5 indkomstår.
3.4. Carry-back reglerne Det i LL § 15 anførte princip videreføres ved skifte på grund af dødsfald  

 samt ved uskiftet bo m.v., således at en afdød persons eventuelle underskud i  

 de følgende 5 år kan fratrækkes i den længstlevendes (KL § 29 stk.1) eller  

 dødsboets indkomst (KL § 31 stk.1) - for privat og offentligt skiftede boer  

 dog kun under forudsætning af, at der er foretaget afsluttende ansættelse for  

 mellemperioden - ligesom et underskud ved en afsluttende ansættelse for  

 mellemperioden eller ved dødsboets indkomstansættelser kan videreføres til  

 boets senere indkomstansættelser og i visse tilfælde til den længstlevende  

 ægtefælles indkomstansættelse (KL § 31, stk.2 og § 32, stk.3).
 Kildeskattelovens regler om fremførsel af underskud ved dødsfald er  

 tilpasset PSL og VSL's underskudsregler, se herom C 3.3.
KL § 29 om underskudsfremførsel  ved uskiftet bo  er i princippet  

 uændret.
Såvel afdødes underskud i den skattepligtige indkomst som afdødes  

 underskud i den personlige indkomst fremføres til længstlevende efter PSL og  

 VSL's almindelige regler.
Underskud kan ikke fremføres til fradrag i indkomst  

 i et eventuelt særbo efter afdøde.
 KL § 31 om fremførsel af afdødes underskud til dødsboet er derimod ændret,  

 da dødsboet ikke er omfattet af PSL's almindelige regler om opdeling af den  

 skattepligtige indkomst i personlig indkomst og kapitalindkomst.
Det er herefter alene et underskud vedrørende den skattepligtige indkomst,  

 der kan fremføres til fradrag i dødsboets indkomst.
Underskud i den  

 personlige indkomst kan ikke fremføres til fradrag i dødsboets indkomst.
 Selv om der er en efterlevende ægtefælle, kan underskuddet i afdødes  

 personlige indkomst heller ikke overføres eller fremføres til denne.
 Resterende virksomhedsskat kan fradrages i boets skatter efter VSL § 10,  

 stk.3.
 KL § 32 om underskud ved skifte af uskiftet bo er i princippet uændret.  

 Underskud i længstlevendes skattepligtige indkomst, der ikke kan udnyttes ved  

 overførsel efter PSL/VSL til de følgende år, kan efter de hidtidig gældende  

 regler fradrages i boets skattepligtige indkomst.
Underskud i længstlevendes personlige indkomst kan ikke fradrages i boets  

 indkomst, men fremføres uden om boet til fradrag i længstlevendes indkomst  

 for senere indkomstår.
Underskud i boets skattepligtige indkomst fradrages i  

 længstlevendes skattepligtige indkomst i det omfang, det overføres fra boet  

 til længstlevende, jf. i øvrigt PSL-cirk. pkt.105-109, og VSL-cirk.  

 pkt.156-182.
 Hvis et dødsbos egen indkomstopgørelse (d.v.s. uden overførsel af afdødes  

 eller en eventuel ægtefælles negative indkomst) udviser underskud, der efter  

 de ovenfor nævnte regler ikke kan udnyttes fuldt ud, kan boet kræve et beløb  

 på 30 % af det således uudnyttede underskud udbetalt af skattemyndighederne.  

 Boet kan dog ikke kræve et beløb udbetalt, der overstiger summen af de  

 skattebeløb, som boet har betalt i indkomst- og formueskat, og som afdøde  

 samt en eventuel ægtefælle har betalt af indkomst indtjent i dødsåret og de  

 to foregående indkomstår eller af formue vedrørende samme perioder.
 Disse såkaldte carry-back regler findes for privat og offentligt skiftede  

 boer i KL § 31, stk.3, og for uskiftede boer, der skiftes i længstlevende  

 ægtefælles levende live, i KL § 32, stk.4. Der henvises i øvrigt til  

 Skattedepartementets vejledning i reglerne om dødsbobeskatning m.v.
4. Personlig indkomst og kapitalindkomst - Overgangsreglerne Ifølge personskatteloven (PSL), jf. lovbkg. nr.661 af 19.okt. 1989,  

 opdeles de indtægter, der indgår i den skattepligtige indkomst,  i  

 personlig indkomst og kapitalindkomst.  De udgifter, der fragår ved  

 opgørelsen af den skattepligtige indkomst, kan tillige fratrækkes ved  

 opgørelsen af den personlige indkomst eller kapitalindkomsten, når dette  

 udtrykkeligt er bestemt.
Se nærmere C 4.1 og 4.2.
Personskatteloven indeholder  overgangsregler  for store positive  

 nettokapitalindkomster, store negative nettokapitalindkomster og for store  

 fradragsberettigede udgifter, der alene kan fradrages ved opgørelsen af den  

 skattepligtige indkomst, men ikke ved opgørelsen af personlig indkomst eller  

 kapitalindkomst.
Disse regler bevirker, at større ændringer i skatten som  

 følge af skattereformen fordeles over en årrække.
 Overgangsordningerne går ud på, at en del af nettokapitalindkomsten og de  

 nævnte fradragsberettigede udgifter i en årrække også skal medregnes eller  

 fradrages ved opgørelsen af den progressivt beskattede personlige indkomst.  

 Se C 4.3.
 Den særlige virksomhedsordning for selvstændige erhvervsdrivende i henhold  

 til  virksomhedsskatteloven (VSL)  omtales i afsnit L 1.
4.1. Personlig indkomst PSL § 3 Den personlige indkomst omfatter ifølge PSL § 3  alle de skattepligtige  

 indkomster, som ikke er kapitalindkomst  efter PSL § 4.
4.1.1. Indtægter Personlig indkomst er i første række:
a.
Lønindkomst, honorarer o.lign., b. indtægt ved selvstændig erhvervsvirksomhed, c. pensionsindtægter, d. løbende udbetalinger og ratebetalinger fra pensionsordninger, der er  

 indkomstskattepligtige efter pensionsbeskatningsloven, e. underholdsbidrag og andre løbende ydelser, f. uddannelsesstøtte o.lign., g. fortjeneste ved førstegangsafståelse af visse ejerlejligheder og h. genvundne afskrivninger, der indgår i den skattepligtige almindelige  

 indkomst.
 Anden skattepligtig  indtægt, der ikke er kapitalindkomst,  er  

 ligeledes personlig indkomst.
Selvstændig virksomhed Indtægt ved selvstændig erhvervsvirksomhed er som nævnt under litra b  

personlig indkomst.  Det har hidtil været uden betydning, om der er  

 tale om aktiv eller passiv virksomhed, dog med den undtagelse at indkomst ved  

 skibsvirksomhed som bierhverv har været kapitalindkomst.
 Med lov nr.388 af 7.juni 1989 om ændring af forskellige skattelove  

 (Anparter) er retsstillingen ændret for så vidt angår visse virksomheder  

 anskaffet den 12.maj 1989 eller senere.
 Ændringen vedrører dels beskatningen af indkomst fra passiv  

 erhvervsvirksomhed med flere end 10 ejere, dels beskatningen af visse  

 udlejningsindtægter, jf. nu PSL § 4, stk.1, nr.10, 12 og 13. Disse indkomster  

 er fremover kapitalindkomst, se nærmere afsnit V.
Hvis en selvstændig erhvervsdrivende benytter sig af adgangen til at  

vælge virksomhedsordningen,  jf.
VSL (se afsnit L 1), er det kun en  

 del af det overskud, der overføres fra virksomheden til den skattepligtige  

 selv, der er personlig indkomst.
En del af overskuddet i virksomheden  

 betragtes som  kapitalafkast,  der beregnes efter særlige regler og  

 medregnes til kapitalindkomsten.
Dette beregnede kapitalafkast (se evt.
L  

 1.3) formindsker det beløb, der beskattes som overskud i virksomheden og  

 dermed som personlig indkomst.
Den del af overskuddet, der bliver indestående  

 i virksomheden, beskattes foreløbig med en virksomhedsskat på 50 pct.
Først  

 når det opsparede overskud senere udtages af virksomheden, beskattes det som  

 personlig indkomst.
Hvis  virksomhedsordningen anvendes,  skal de i PSL § 4 nævnte  

 kapitalindtægter, herunder renteindtægter og kursgevinster, der hidrører fra  

 virksomheden, medregnes til virksomhedsindkomsten.
Hvis den skattepligtige  

ikke  anvender virksomhedsordningen, indgår de i kapitalindkomsten.  

 For vekselerere m.fl. henvises dog til C 4.2.5.
4.1.2. Fradrag Ved opgørelsen af den personlige indkomst kan fradrages visse nærmere  

 afgrænsede udgifter, jf.
PSL § 3, stk.2, nr.1-6, som gennemgås i det  

 følgende.
Driftsomkostning ved selvstændig virksomhed 1) Efter PSL § 3, stk.2, nr.1, fradrages  driftsomkostninger i  

 sædvanlig forstand for selvstændige erhvervsdrivende.  Der er tale om de  

 udgifter, der medgår til at erhverve, sikre og vedligeholde indkomsten,  

 f.eks. lønudgifter, vareindkøb og skattemæssige afskrivninger (efter såvel  

 AL, SL og LOSI).
 Om afgrænsningen af  begrebet: Selvstændig erhvervsvirksomhed,  se  

 C 4.2.4.
Fradragsretten efter § 3, stk.2, nr.1, omfatter i det hele taget  alle  

 driftsomkostninger,  der er fradragsberettigede efter SL § 6 a, jf.
C 2  

 og L 4.
 Der gælder dog følgende  undtagelser:
a.  Renteudgifter m.v.  Dette gælder uanset om disse har  

 tilknytning til den erhvervsmæssige virksomhed eller ikke.
Under  

 virksomhedsordningen fragår de renteudgifter m.v., der omfattes af ordningen,  

 ved opgørelsen af virksomhedsoverskuddet. Øvrige renteudgifter kan alene  

 fradrages i kapitalindkomsten.
b.
Fradragsberettigede  kurstab  efter KGL.
c.
Visse  løbende provisioner og præmier,  jf.
LL § 8, stk.3.
d.
Særlige renteudgifter -  korrektionsrenter  - jf.
VSL § 11,  

 stk.4, sidste pkt. (se evt.
L 1.7).
e.
Kontingenter til arbejdsgiverforeninger, fagforeninger og andre  

faglige sammenslutninger,  jf.
LL § 13 (se evt.
L 4.13).
Hvis en brancheforening opkræver  særlige servicebidrag og bidrag til  

 kollektiv garantiforsikring hos sine arbejdsgivermedlemmer,  kan disse  

 medlemmer fratrække denne del af bidragene i den personlige indkomst i medfør  

 af PSL § 3, stk.2, nr.1, jf.
Skat 1987.2.147.
Selvstændige erhvervsdrivende, der er medlemmer af registreringspligtige  

 foreninger omfattet af fondsbeskatningsloven, kan foretage fradrag i den  

 personlige indkomst efter PSL § 3, stk.2, nr.1, i det omfang kontingentet  

 medgår til dækning af foreningens udgifter af erhvervsmæssig karakter.  

 Afgørende for medlemmets fradragsret er den skattemæssige fordeling ved  

 opgørelsen af foreningens skattepligtige indkomst, jf.
SD-cirk.1989-2.
Løbende ydelser Fradrag for udgifter til  løbende ydelser,  der udredes efter en  

 gensidig bebyrdende aftale, efter LL § 12, stk.8, (jf.
F 1.4) skal som  

 hovedregel fradrages ved opgørelsen af den skattepligtige indkomst, men  

kan i visse tilfælde fradrages  ved opgørelsen af den personlige  

 indkomst efter PSL § 3, stk.2, nr.1.  Forudsætningen  for  

 fradragsretten er for det første, at den skattepligtige, som afholder  

 ydelsen, er  selvstændig erhvervsdrivende.  Det er dernæst afgørende,  

 om den afholdte ydelse har  karakter af en driftsomkostning.  Der kan  

 f.eks. være tale om fradragsret ved opgørelsen af den personlige indkomst i  

 de tilfælde, hvor den skattepligtige  i forbindelse med overtagelse af en  

 virksomhed  påtager sig en underholds- eller aftægtsydelse (eventuelt i  

 form af fribolig) over for den tidligere ejer.
Der kan også være tale om, at  

 købesummen for en virksomhed helt eller delvis fastsættes til en løbende  

 andel af overskuddet eller omsætningen i en vis årrække.
Udgifter i følge LL § 8 2) Efter PSL § 3, stk.2, nr.2, kan udgifter, som i forbindelse med den  

 skattepligtiges erhverv er afholdt til  rejser, reklame o.lign.,  

  fradrages ved opgørelsen af den personlige indkomst, jf.
LL § 8, stk.1.  

Repræsentationsudgifter  kan som hovedregel dog kun fradrages med 25  

 pct. af beløbet, jf.
LL § 8, stk.4 (jf.
L 4.6 og L 4.7).
LL §§ 8 B og 8 C Erhvervsmæssige  forskningsudgifter og tilslutningsafgifter m.v.,   

 der er fradragsberettigede efter de særlige regler i LL §§ 8 B og 8 C, fragår  

 ligeledes ved opgørelsen af den personlige indkomst (jf.
L 4.10 og G 5.2.5).
LL §§ 14, 14 F og 27 B I det omfang  ejendomsskatter m.v.  er fradragsberettigede i  

 henhold til LL § 14 (jf.
G 5.2.2) foretages fradraget ved opgørelsen af den  

 personlige indkomst, medmindre ejendommen er omfattet af LL § 15 A, se f.eks.  

 G.2.6 om sommerhusudlejning.  Bidrag til sociale fonde  (jf.
LL § 14  

 F) og  tilbagebetaling af tilskud  efter LL 27 B, stk.4, (jf.
L 7.2)  

 fradrages i den personlige indkomst.
KL § 25 A Beløb, der overføres til den  medarbejdende ægtefælle  efter KL §  

 25 A til beskatning hos denne, fragår ved opgørelsen af den personlige  

 indkomst hos den anden ægtefælle (jf.
B 1.4).
 Bidrag og præmier til pensionsordninger m.v.
 3) Efter PSL § 3, stk.2, nr.3, fradrages  præmier og bidrag til  

 pensionsordninger m.v.  i det i PL § 18 nævnte omfang (jf. afsnit I).
Indbetalinger til  kapitalpensionsordninger  kan dog kun fradrages  

 i det omfang, bidraget kan rummes i den personlige indkomst efter fradrag af  

 bidrag til andre pensionsordninger, men uden fradrag for  

 kapitalpensionsbidraget.
Fradragsretten gælder,  hvad enten den  

 skattepligtige er selvstændig erhvervsdrivende eller ikke,  se skd.cirk.  

 nr.24 af 16.dec. 1986 om PL.
 Der er endvidere fradragsret for  bidrag til hjælpe- og  

 understøttelsesfonde  efter PL § 52.
Erhvervsdrivendes egne indbetalinger  til pensionsordninger fragår  

 ved opgørelsen af den personlige indkomst uden for virksomheden, selv om de  

 anvender virksomhedsordningen.
Beløbet fragår således ikke i  

 virksomhedsindkomsten.
Bidrag til ansattes pension  fragår i virksomhedsindkomsten, hvis  

 denne anvendes, og ellers i den personlige indkomst, jf.
PSL § 3, stk.2,  

 nr.1, om driftsudgifter.
Investeringsfonds 4) Henlæggelser til  investeringsfonds  (jf.
L 5.7) kan fradrages  

 ved opgørelsen af den personlige indkomst, jf.
PSL § 3, stk.2, nr.4.
Husdyrbesætninger 5) Ifølge PSL § 3, stk.2, nr.5, kan forskelsbeløb og nedskrivning ifølge  

husdyrbesætningslovens  §§ 2 og 8 fradrages ved opgørelsen af den  

 personlige indkomst (jf.
R 1).
Varelagernedskrivninger 6) Endelig kan  varelagernedskrivninger  efter varelagerlovens § 1,  

 stk.4 (jf.
L 3.6.1), fradrages ved opgørelsen af den personlige indkomst, jf.  

 PSL § 3, stk.2, nr.6.
Det kan  sammenfattende  bemærkes, at de under 1, 2, 4, 5 og 6  

 nævnte udgifter  alene  kan  fradrages  ved opgørelsen af den  

 personlige indkomst, når der er tale om udgifter  i forbindelse med  

 driften af selvstændig erhvervsvirksomhed.  Begrebet selvstændig  

 erhvervsvirksomhed er det samme i personskatteloven som i  

 virksomhedsskatteloven.
Se C 4.2.4.
 De under 3 nævnte  indbetalinger til pensionsordninger kan derimod  

 fradrages af alle  skattepligtige.
4.1.2.1. Blandede driftsmidler Driftsmidler, der benyttes både til erhvervsmæssige og til private formål,  

kan som hovedregel ikke indgå i virksomhedsordningen.  Det betyder,  

 at den erhvervsdrivende skal  fradrage de udgifter, som svarer til den  

 erhvervsmæssige andel  af driftsmidlets benyttelse, ved opgørelsen af sin  

personlige indkomst.
Genvundne afskrivninger  på driftsmidlet skal på  

 samme måde medregnes til den personlige indkomst.
 Den erhvervsdrivende  kan dog vælge at lade biler og vindmøller,   

 der benyttes både til erhvervsmæssige og til private formål,  indgå i  

 virksomhedsordningen,  og i disse tilfælde skal afskrivninger på (hele)  

 driftsmidlet indgå i virksomhedsordningen, se nærmere L 1.1.
 Tab ved salg af et afskrivningsberettiget driftsmiddel, der benyttes både  

 til erhvervsmæssige og til private formål,  kan af selvstændige  

 erhvervsdrivende fradrages  ved opgørelsen af den personlige indkomst.  

 Hvis aktivet er medtaget i virksomhedsordningen, skal tabet fradrages ved  

 opgørelsen af virksomhedsindkomsten.
4.1.2.2. Lønmodtagere I det omfang skattepligtige, der  ikke  er selvstændige  

 erhvervsdrivende, afholder fradragsberettigede udgifter, herunder  

 afskrivninger,  skal fradrag foretages ved opgørelsen af den  

 skattepligtige indkomst  (men  ikke  ved opgørelsen af den  

 personlige indkomst). Fradrag kan dog kun ske i det omfang, den pågældendes  

 samlede fradragsberettigede udgifter overstiger 3.400 kr. (jf.
LL § 9,  

 stk.1).
 Eventuelle  genvundne afskrivninger  skal medregnes til den  

 personlige indkomst.
 Disse regler gælder f.eks. for lønmodtagere, der anvender egen bil delvis  

 erhvervsmæssigt, og som afskriver den efter reglerne i AL afsnit II.
 Tab ved en lønmodtagers salg af et blandet driftsmiddel  kan kun  

 fradrages ved opgørelsen af den skattepligtige indkomst.
4.2. Kapitalindkomst PSL § 4 Kapitalindkomsten omfatter de i PSL § 4 opregnede indtægter og udgifter.  

 Bestemmelsen er for så vidt  udtømmende.  Det kan dog i anden lov være  

 bestemt, at indtægter og udgifter, der ikke er nævnt i bestemmelsen, skal  

 behandles som kapitalindkomst, jf. f.eks.
PL § 53.
 Kapitalindkomsten omfatter det samlede nettobeløb af:
1) Renteindtægter og renteudgifter, 2) skattepligtige kursgevinster og fradragsberettigede kurstab efter lov  

 om skattemæssig behandling af gevinst og tab på fordring og gæld (KGL), se  

 evt.
E 5.3, 3) beregnet kapitalafkast i selvstændig erhvervsvirksomhed efter VSL § 7  

 (se evt.
L 1.3), 4) aktieudbytte og skattegodtgørelse efter LL § 16 A og SSL § 17 A, 5) skattepligtig fortjeneste eller skattepligtige afståelsessummer efter  

 ABL §§ 2 og 2a eller LL § 16 B, 5a) skattepligtig fortjeneste og fradragsberettiget tab ved udlodning af  

 likvidationsprovenu og afståelse af andelsbeviser m.v. efter ABL § 2b, 6) overskud eller underskud af en- eller tofamilieshuse m.v., fritidshuse,  

 ejerlejligheder, grunde og lignende, se nærmere C 4.2.1., 7) de i LL § 8, stk.3, omhandlede provisioner m.v. (se F 3.3), 8) beløb (korrektionsrenter) efter VSL § 11, stk.4, sidste pkt., (se  

 nærmere L 1.7), 9) nedslag efter lov om nedslag i skatteansættelsen for renteindtægter  

 m.v. (se afsnit M), 10) indkomst ved selvstændig skibsvirksomhed, når denne virksomhed er den  

 skattepligtiges bierhverv, se nærmere C 4.2.2, 11) indbetalinger som nævnt i LL § 14 A, stk.1 (refinansieringsordningen  

 for landbruget).
 For så vidt angår selvstændig erhvervsvirksomhed på anpartsbasis m.v.,  

 herunder skibsvirksomhed som bierhverv, er der indført nye regler i PSL § 4,  

 stk.1, nr.10, 12 og 13, når virksomheden er anskaffet den 12.maj 1989 eller  

 senere, se nærmere afsnit V.
 De nye regler er affattet som følger:
 10) indkomst ved selvstændig erhvervsvirksomhed, når antallet af ejere er  

 større end 10 og den skattepligtige ikke deltager i virksomhedens drift i  

 væsentligt omfang.
 12) indkomst fra udlejning af andre aktiver end ikke  

 afskrivningsberettiget fast ejendom og inventar heri, uanset antal ejere, når  

 udlejningen sker gennem en virksomhed, som formidler udlejning af aktiver for  

 mere end 10 personer.
 13) indkomst fra udlejning af aktiver uanset antal ejere, når flere end 10  

 personer lejer aktiver ud til samme ejer.
 I PSL § 4, stk.5, er anført:
 Stk.1, nr.13, gælder dog ikke udlejning af aktiver til privat benyttelse.  

 Bestemmelsen gælder heller ikke, hvis udlejeren deltager i virksomhedens  

 drift i væsentligt omfang.
 14) Vederlag, der omfattes af LL § 5 C.
 De nævnte indtægter og udgifter skal  normalt  medregnes i  

 kapitalindkomsten,  selv om der er tale om en erhvervsmæssig indtægt eller  

 udgift,  se dog C 4.2.5. om vekselerere m.fl.
 Indtægt ved  rentenydelse  er personlig indkomst, da der ikke er  

 tale om renteindtægt i skatteretlig forstand, hvis den berettigede ikke ejer  

 kapitalen (Skat 1988.2.156). Tilsvarende gælder for renter, som advokater  

 indvinder af  klientkonti  (Skat 1988.2.92).
 Ved lov nr.132 af 12.marts 1988 er det præciseret, at løbende udlodning af  

overskud  - bortset fra en normal forrentning af indskudt  

 medlemskapital - i selskaber og foreninger, som nævnt i ABL § 2 b, medregnes  

 til den personlige indkomst.
 Erhvervsmæssige renteudgifter m.v.  skal således indgå i  

kapitalindkomsten, dog ikke  i de tilfælde, hvor den skattepligtige  

 anvender  virksomhedsordningen.
 Gevinst og tab på  fordringer,  som den skattepligtige har  

erhvervet som vederlag i næring,  medregnes ved opgørelsen af  den  

 personlige  indkomst.
 Fradragsberettigede omkostninger,  der medgår til at erhverve,  

 sikre eller vedligeholde kapitalindkomst, fragår direkte ved opgørelsen af  

 denne.
 4.2.1. Overskud eller underskud af en- og tofamilieshuse m.v.
§ 4, stk.1, nr.6 a.
PSL § 4, stk.1, nr.6, omfatter:
1) Ejendomme, som indeholder en selvstændig lejlighed, jf.
LL §§ 15 B,  

 stk. 1, (se G 2.1), 2) tofamilieshuse, jf.
LL § 15 B, stk. 2 (se G 2.3), 3) stuehuse og beboelser på skovbrugsejendomme, jf.
LL § 15 B, stk. 3 og 4  

 (se G 2.4), 4) ejendomme, som indeholder en eller to selvstændige lejligheder, og som  

 i væsentligt omfang benyttes erhvervsmæssigt, jf.
LL § 15 B, stk. 5. Dette  

 gælder dog kun den del af ejendommen, der tjener til bolig for ejeren (se G  

 2.5), 5) grunde, der må antages at have nytteværdi for ejeren (se G 2.8).
Kun ejendomme, som helt eller delvis tjener til bolig for ejeren, er  

 omfattet  af bestemmelsen.
Ved bedømmelsen heraf er det uden betydning,  

 om ejeren har gjort brug af sin beboelsesret eller ej, blot ejendommen  

 faktisk har  været til ejerens disposition.  Bestemmelsen omfatter  

 ejendomme, der udlejes en del af året og ejendomme, hvoraf en del udlejes.  

 Bestemmelsen omfatter  derimod ikke ejendomme, der i hele året udelukkende  

 benyttes til udlejning.
Hvad medregnes i kapitalindkomsten b.
Overskud eller underskud af de under a nævnte ejendomme omfatter:
1)  Lejeværdi  af bolig i egen ejendom, jf.
LL §§ 15 B-15 I, 2)  indtægter ved udlejning en del af året  (f.eks. udlejning af et  

 sommerhus) eller indtægter  ved udlejning af en del af ejendommen   

 (f.eks. ved udlejning af den anden lejlighed i et tofamilieshus eller ved  

 udleje af værelser i det omfang indtægten er skattepligtig, se G 5.1.1.1).
 3)  fradragsberettigede udgifter  efter LL §§ 15 J og 15 K, stk.1,  

 se G 2.1.2.
 Blandede ejendomme uden vurderingsfordeling m.v.
c.
Skattepligtige, der  udøver erhvervsvirksomhed i egen ejendom  i  

 et omfang, der  ikke berettiger til vurderingsfordeling  efter LL § 15  

 B, stk. 5  kan fradrage en til den erhvervsmæssige anvendelse svarende del  

 af lejeværdien i kapitalindkomsten.  Tilsvarende regler gælder  

 skattepligtige, der  udlejer lokaler til erhverv,  når den  

 erhvervsmæssige benyttelse  ikke berettiger til vurderingsfordeling.  

  Der kan ikke foretages fradrag ved opgørelsen af den personlige indkomst, da  

fradraget skal modsvare den beregnede lejeværdi af den erhvervsmæssigt  

 benyttede del  af ejendommen.
Fremleje d.
Skattepligtige, der  udlejer en del af værelserne  i en  

 lejlighed i egen ejendom til beboelse og som er skattepligtige af vederlaget  

 (se G 5.1.1.1),  kan fradrage den del af lejeværdien, der vedrører det  

 udlejede, i kapitalindkomsten.
Er der  derimod  tale om udlejning af boligen i  en del af året,  

 f.eks. et sommerhus,  nedsættes helårslejeværdien forholdsmæssigt  

 for den del af året, hvor udlejningen har fundet sted.
Dette gælder  

dog ikke, såfremt  den skattepligtige anvender det af Ligningsrådet  

 anviste  fradrag på 40 pct.  af den i det pågældende indkomstår  

 modtagne leje for et sommerhus (se G 2.6). Fradraget, der skal dække samtlige  

 de med udlejningen forbundne udgifter og tillige modsvare egen lejeværdi i  

 udlejningsperioden, foretages i kapitalindkomsten.
Arbejdsværelse e.
Fradrag for arbejdsværelse i egen ejendom beregnes på grundlag af  

 lejeværdien.
Selv om fradraget modsvarer den del af lejeværdien, der kan  

 henføres til arbejdsværelser,  anses fradraget for en driftsomkostning  

  i forbindelse med det indtægtsgivende arbejde (se D 2.3.18 og L 4.5).
 Lønmodtagere  kan således kun foretage fradrag i  den  

 skattepligtige indkomst  i det omfang, de samlede lønmodtagerudgifter  

 overstiger 3.400 kr.
Er der tale om  selvstændig erhvervsvirksomhed,  foretages  

fradrag i den personlige indkomst,  jf.
PSL § 3, stk.2, nr.1.
Blandede ejendomme med vurderingsfordeling f.
Indtægter og driftsudgifter  vedrørende den erhvervsmæssigt  

 benyttede del  af ejendomme  med vurderingsfordeling  efter LL §  

 15 B, stk. 5 er  personlig indkomst,  jf.
PSL § 3, stk.1 og stk.2,  

 nr.1. Indtægter ved udlejning af den erhvervsmæssigt benyttede del af  

 ejendommen er således personlig indkomst.  Den del af  

 vedligeholdelsesudgifterne, der kan henføres til den erhvervsmæssigt  

 benyttede del  af ejendommen, jf.
LL § 15 K, stk.2,  kan fradrages  

  ved opgørelsen af den personlige indkomst.
Udelukkende udlejning g.
Indtægter og driftsudgifter vedrørende en- og tofamilieshuse m.v., der  

i hele året udelukkende benyttes til udlejning,  er  personlig  

 indkomst.
Ejendomme med mere end to lejligheder h.
Indtægter og driftsudgifter, herunder lejeværdi af egen bolig, for  

ejendomme med 3 eller flere lejligheder  er  personlig  

 indkomst.
4.2.2. Skibsvirksomhed som bierhverv Indkomst ved selvstændig erhvervsvirksomhed er som hovedregel personlig  

 indkomst.
Indkomst og underskud ved selvstændig skibsvirksomhed er dog  

kapitalindkomst  efter § 4, stk.1, nr.10,  når  denne  

 virksomhed er den skattepligtiges  bierhverv,  og er anskaffet før den  

 12.maj 1989. Se herom LV 1989, afsnit C 4.2.2.
 Om skibsvirksomhed som bierhverv, anskaffet den 12.maj 1989 eller senere,  

 se nærmere afsnit V.
4.2.3. Personalelån Nogle virksomheder yder deres ansatte  lavtforrentede eller rentefri  

 lån.  Rentefordelen ved disse personalelån er i følge praksis  før  

 skattereformen  normalt ikke blevet beskattet.
Hvis medarbejderen skulle  

 indkomstbeskattes af differencen mellem en anslået normalrente og den  

 faktiske betalte rente, kunne beskatningen neutraliseres ved en normal  

 renteberegning kombineret med en tilsvarende forhøjelse af rentefradraget.
På  

 baggrund af denne symmetri i beskatningen har man været tilbageholdende med  

 beskatningen på dette område.
 Det lønaccessorium, der i realiteten er tale om, er nu efter  

 personskatteloven personlig indkomst, mens renteudgifter er  

 kapitalindkomst.  Den symmetri i beskatningen, der tidligere var  

 begrundelsen for ikke at beskatte den ansatte af lån på gunstige vilkår, er  

 således ikke mere tilstede.
 Retningslinjerne for i hvilke tilfælde, der skal ske beskatning af  

 personalelån m.v., er beskrevet i SD-cirk.1989-27, se D 1.9.14.
 Der kan derfor  være tilfælde, hvor fordelen af et lavtforrentet lån  

 fra en virksomhed til den ansatte,  kan være skattepligtig.  Det  

 vil  dog ikke  være tilfældet, såfremt lånet til enhver tid forrentes  

 med en pålydende rente, der mindst svarer til den mindsterente, der gælder  

 efter § 7 i kursgevinstloven (se E 5.3).
4.2.4. Selvstændig erhvervsvirksomhed - Afgrænsning af begrebet Efter PSL § 3, stk.2, nr.1, kan driftsomkostninger - dog ikke  

 renteudgifter m.v. - fragå ved opgørelsen af den personlige indkomst, hvis  

 der er tale om driftsomkostninger  i forbindelse med selvstændig  

 erhvervsvirksomhed.
 Afgrænsningen mellem lønmodtagere og selvstændige erhvervsdrivende er  

 beskrevet i skd.cirk. nr.116 af 5.okt. 1988.
Efter VSL § 1, stk.1, kan personer, der  driver selvstændig  

 erhvervsvirksomhed,  benytte virksomhedsordningen.
Det betyder bl.a., at  

 virksomhedens renteudgifter fragår ved opgørelsen af virksomhedens overskud i  

 stedet for at fragå ved opgørelsen af kapitalindkomsten.
 I begge tilfælde vil virkningen være den, at de pågældende udgifter  

 nedsætter indtægten ved selvstændig erhvervsvirksomhed på en sådan måde, at  

 kun nettooverskuddet medregnes ved opgørelsen af den personlige indkomst.
 Efter investeringsfondslovens §§ 2 og 4 er det en betingelse for at  

 foretage henlæggelse til investeringsfonds, at henlæggelse foretages af  

 overskuddet af selvstændig erhvervsvirksomhed.
 Efter kildeskattelovens § 25 A kan der overføres visse beløb til særskilt  

 beskatning hos en medarbejdende ægtefælle, når ægtefællen er medarbejdende i  

 den anden ægtefælles selvstændige erhvervsvirksomhed.
 Ingen af de nævnte love indeholder en definition af begrebet selvstændig  

 erhvervsvirksomhed.
Selvstændig erhvervsvirksomhed er  normalt kendetegnet ved,  at der  

 for egen regning og risiko udøves en virksomhed af økonomisk karakter og med  

 det formål at indvinde økonomisk udbytte.
Endvidere må det være en  

 forudsætning, at virksomheden udøves  nogenlunde regelmæssigt og gennem en  

 ikke helt kort periode.  Endelig må det være en forudsætning, at  

 virksomheden  ikke er af ganske underordnet omfang.  Det er uden  

 betydning, om den skattepligtige herudover har indkomst som lønmodtager.  

 Begrebet selvstændig erhvervsdrivende må i øvrigt fortolkes ens i alle  

 skattemæssige relationer.
 En virksomhed, der efter sin art og omfang hidtil har været omfattet af  

 reglerne i investeringsfondsloven og kildeskatteloven, må  også i  

 forbindelse med anvendelse af reglerne i PSL og VSL  behandles som  

 selvstændig erhvervsvirksomhed.
Skattepligtige, der  udøver fremstillingsvirksomhed inden for industri,  

 håndværk og landbrug,  vil normalt blive anset for at være selvstændige  

 erhvervsdrivende.
Det gælder også normalt virksomhed inden for  handel og  

 service og liberale erhverv  som f.eks. advokat, arkitekt, læge, revisor  

 og vekselerer.
Også  udlejningsvirksomhed  anses som hovedregel for selvstændig  

 erhvervsvirksomhed.
Udleje af  driftsmidler m.v.  betragtes således  

 som selvstændig erhvervsvirksomhed, hvis den har  et vist omfang.  

  Udlejning af  fast ejendom  betragtes ligeledes som selvstændig  

 erhvervsvirksomhed.
Udlejning af en andel af et enfamilieshus anses for  

 selvstændig erhvervsvirksomhed, uanset om den udlejes til en fremmed eller  

 til en medejer, jf.
Skat 1987.2.146. Der foreligger dog ikke selvstændig  

 erhvervsvirksomhed ved udlejning til beboelse af en- og tofamilieshuse og  

 udlejning af fritidshuse, når ejeren også selv benytter ejendommen til  

 beboelse.  Bortforpagtning  af fast ejendom, erhvervsvirksomhed eller  

 landbrug, herunder bortforpagtning/udleje af en del af et landbrug, vil i  

 almindelighed også være selvstændig erhvervsvirksomhed.
 Hvis en skatteyder ved omdannelse af sin virksomhed til aktieselskab  

 beholder en fast ejendom, som han udlejer til selskabet, anses han for  

 fortsat at drive selvstændig virksomhed, skd.24.70. Dette ansås også for at  

 være tilfældet, hvor en hovedaktionær til selskabet udlejede en tegnestue,  

 indrettet i en tilbygning til hans villa, lsr.1981.65.
 En hovedaktionærs udleje af driftsmidler til selskabet kan også betragtes  

 som selvstændig virksomhed, jf. bl.a. lsr.1982.52 og 53. Har en skatteyder i  

 forbindelse med omdannelsen af virksomheden til aktieselskab kun beholdt  

 ejendomsretten til få og uvæsentlige eller ubetydelige driftsmidler, som  

 derefter udlejes til selskabet, anses »udlejningsvirksomheden« dog  

 ikke for selvstændig virksomhed, lsr.1980.68, (hvor der var tale om udlejning  

 af en varevogn) og forudsætningsvis 1981.5.
Bestyrelseshonorarer anses for indkomst ved selvstændig  

 erhvervsvirksomhed, når indtægten  indgår i et interessentskab,  der  

 driver sådan virksomhed, eller når sådanne indtægter i øvrigt er et naturligt  

 led i erhvervsvirksomheden.
For advokater indgår sådanne bestyrelseshonorarer  

 således i virksomhedens indkomst.
 Vekselerere, bankierer  og skattepligtige, der driver  

finansieringsvirksomhed,  opfattes som selvstændige erhvervsdrivende.
I/S eller K/S Skattepligtige, der deltager i en selvstændig erhvervsvirksomhed, som  

 drives som  interessentskab eller kommanditselskab,  er selvstændige  

 erhvervsdrivende.
Det medfører ingen ændring heri, at der forlods tillægges  

 interessenterne »løn« for deres arbejdsindsats eller andet,  

 lsr.1963.90.
En sømand, der mod sædvanlig hyre arbejder på et skib, hvori han ejer 10  

 pct. eller mindre som partreder, og som er omfattet af lov om særlige fradrag  

 til sømænd m.v. § 1, stk.3, anses for at være lønmodtager for så vidt angår  

 hyren.
Over/underskud ved skibet i øvrigt, dvs. bortset fra hyren, er derimod  

 resultatet af selvstændig erhvervsvirksomhed.
Lønmodtagere Indkomst, der er omfattet af LL § 9, stk.1, og indkomst, der efter KL § 43  

 er A-indkomst, anses ikke for indkomst ved selvstændig erhvervsvirksomhed.  

 Efter KL § 43, stk.1, henregnes til A-indkomst enhver form for vederlag i  

 penge samt i forbindelse hermed ydet fri kost og logi for personligt arbejde  

 i tjenesteforhold, herunder løn, feriegodtgørelse, honorar, tantieme,  

 provision, drikkepenge og lignende ydelser.
I de fleste tilfælde vil det ikke være vanskeligt at afgøre, om der  

 foreligger et tjenesteforhold, idet indkomstmodtageren udfører arbejdet efter  

 arbejdsgiverens anvisninger og i det hele for dennes regning.
Selvstændig  

 erhvervsvirksomhed er normalt kendetegnet ved, at virksomheden udøves for  

 egen regning og risiko.
Der kan dog i praksis forekomme tilfælde, hvor det er  

 vanskeligt at afgøre, om indkomstmodtageren står i et tjenesteforhold til  

 hvervgiveren eller er selvstændig erhvervsdrivende.
I tvivlstilfælde må  

 afgørelsen ske på grundlag af en samlet bedømmelse af forholdet mellem den,  

 der udfører arbejdet, og den, for hvem det udføres.
Ved bedømmelsen lægges  

 der vægt på, om der i vederlaget i væsentligt omfang indgår betaling for  

 andet end den personlige arbejdsydelse.
Såfremt indkomstmodtagerens  

 kontraktsforhold med hvervgiveren forudsætter, at der af vederlaget afholdes  

 væsentlige erhvervsmæssige omkostninger, der er atypiske for  

 lønmodtagerforhold, f.eks. leje af erhvervslokaler, udgifter til anskaffelse  

 af væsentlige driftsmidler, bortset fra biludgifter, betaling for  

 maskinanvendelse, løn til ansat personale, reklame- og annonceudgifter, vil  

 der oftest være tale om selvstændig erhvervsvirksomhed.
Driftsudgifterne skal både efter deres art og omfang ligge væsentligt ud  

 over, hvad der er sædvanligt i lønmodtagerforhold.
Væsentlige udgifter til  

 transport, egen bil, fortæring, overnatning eller andre udgifter, der efter  

 deres art ligger tæt op ad private udgifter, bevirker ikke i sig selv, at der  

 er tale om selvstændig erhvervsvirksomhed.
Den omstændighed, at  

 indkomstmodtageren i et vist omfang selv afholder driftsudgifter, f.eks. til  

 håndværktøj eller andre mindre driftsmidler, udgifter til kontorhold i  

 hjemmet eller repræsentationsudgifter, bevirker ikke, at der foreligger  

 selvstændig erhvervsvirksomhed.
At den skattepligtige afholder lønudgifter fører ikke i sig selv til, at  

 den pågældende anses for selvstændig erhvervsdrivende, f.eks. vil dette ikke  

 være tilfældet, hvis arbejdet, der udføres af den pågældende medhjælp, er af  

 begrænset karakter.
Hvis den pågældende medhjælp er den skattepligtiges  

 ægtefælle, samlever eller en nærtstående, skal betingelserne med hensyn til  

 dokumentation for arbejdets omfang og udførelse for medarbejdende ægtefæller  

 være opfyldt, dvs. som udgangspunkt mindst 3-4 timers daglig arbejdsindsats,  

 der ellers skulle have været udført af fremmed arbejdskraft.
At indkomstmodtageren tilrettelægger arbejdet selvstændigt, behøver ikke  

 at betyde, at der foreligger selvstændig erhvervsvirksomhed.
Der kan f.eks.  

 være tale om højt uddannede personer eller overordnet personale, herunder  

 direktører.
Der behøver heller ikke at foreligge en egentlig  

 ansættelseskontrakt.
Det afgørende er en bedømmelse af de faktiske forhold.  

 Der kan også være tale om, at forhold, man ellers ville bedømme som  

 selvstændig erhvervsvirksomhed, f.eks. levering af enkeltstående ydelser, kan  

 skifte karakter til et tjenesteforhold, hvis der opstår mere fast tilknytning  

 til en hvervgiver.
Skatteydere, hvis indkomst ikke er A-indkomst, kan ikke automatisk anses  

 for selvstændige erhvervsdrivende.
Honorar for undervisning, artikler, mindre  

 forfattervirksomhed m.v., kan f.eks. ikke betegnes som egentlig  

 erhvervsmæssig virksomhed.
En statsautoriseret revisor, der var ansat i et  

 revisionsfirma, kunne ikke foretage henlæggelse til investeringsfond af en  

 B-indkomst på ca. 10.000 kr. som honorar for udført revisionsarbejde for et  

 interessentskab og de to interessenter, idet man ikke fandt, at en sådan  

 begrænset revisorbistand kunne anses som selvstændig erhvervsvirksomhed,  

 lsr.1985.47.
Eksempler på selvstændig erhvervsvirksomhed I VLD af 7.april 1988 (Skat 1988.6.322) blev en provisionslønnet  

 filialbestyrer i et større forsikringsselskab anset berettiget til at  

 overføre en overskudsandel til hustruen.
Filialbestyreren var ansat på  

 funktionærvilkår, selskabet stillede kontor til rådighed for ham, og hans  

 driftsomkostninger androg efter overførsel af en del af overskuddet til den  

 medhjælpende ægtefælle ca. 25.000 kr. årligt.
Flertallet af dommerne lagde  

 til grund:
»at sagsøgeren uanset sin stilling som lønmodtager i meget vidt  

 omfang selv har tilrettelagt sit arbejde.
Det lægges videre til grund, at  

 sagsøgeren, der alene er provisionslønnet uden garanteret minimumsløn, ikke  

 har kunnet oppebære en indtægt, der ligger væsentligt over den gennemsnitlige  

 for assurandører i det pågældende selskab uden at gøre brug af betydelig mere  

 kontorassistance end den, selskabet ville stille til rådighed for ham.  

 Sagsøgerens driftsudgifter findes således at ligge væsentligt udover, hvad  

 der er sædvanligt i lønmodtagerforhold.
Herefter og når tillige henses til  

 karakteren og omfanget af det arbejde, sagsøgerens ægtefælle har udført,  

 findes sagsøgeren at have drevet erhvervsvirksomhed i den forstand, hvori  

 begrebet er anvendt i den tidligere § 37 A i kildeskatteloven«.
 Se også Skat 1989.4.330.
Skat 1988.4.220. En arkitekt, der var vurderingsinspektør for et  

 realkreditinstitut, blev anset for at drive selvstændig erhvervsvirksomhed.  

 Han var provisionslønnet og havde aflønnet en freelance vurderingsinspektør  

 med honorar pr. vurderingssag.
Der var ydet et mindre tilskud til hans  

 kontorhold, men det havde langt fra dækket de faktiske kontorholdsudgifter  

 m.v.
Kontorarbejdet var udført af ægtefællen, der dagligt havde arbejdet 5-6  

 timer for ham.
Landsskatteretten fandt efter de foreliggende oplysninger,  

 herunder karakteren, omfanget og vederlæggelsesformen for klagerens hverv,  

 sammenholdt med, at klageren selv afholdt lønomkostninger og til dels  

 økonomisk bar omkostningerne ved kontorholdet, at klageren måtte anses som  

 selvstændig erhvervsdrivende, hvorfor han var berettiget til at foretage  

 fradrag for medhjælpende ægtefælle, idet ægtefællens bistand opfyldte  

 betingelserne herfor.
I ØLD af 28.aug. 1980 (Skd.56.67) anerkendtes en handelsagent som  

 selvstændig erhvervsdrivende.
Den pågældende arbejdede fra egne lokaler med  

 to væsentlige agenturer fastlagt i skriftlige aftaler.
Agenturerne blev  

 drevet uden fremmed medhjælp fra agentens hjem.
Alle udgifterne ved  

 salgsarbejdet afholdtes af agenten, der selv disponerede over sin tid uden  

 nogen form for instruktion fra agenturgivernes side i øvrigt.
Agenten optog  

 ordrer, der blev sendt til agenturgiveren, som derefter sendte  

 ordrebekræftelse til kunden.
Agenten hæftede ikke for varernes betaling.
 Lsr.1973.163. En repræsentant, der fra sin bopæl drev agentur med salg af  

 møbler fra flere fabrikker mod provision på 5-6 pct. og som ikke modtog nogen  

 godtgørelse for sine udgifter og ikke fik feriepenge, blev anset for  

 selvstændig erhvervsdrivende.
 Se også Skat 1989.2.153.
I ØLD af 19.marts 1984 (Skd.70.508) blev en direktør, der på  

 provisionsbasis solgte anparter for en investeringsfond, anset berettiget til  

 at overføre en overskudsandel til hustruen.
Salgsarbejdet foregik fra et  

 kontor på ægtefællernes bopæl.
Hustruen passede kontor og telefon i  

 dagtimerne, hvor manden var fuldtidsbeskæftiget som direktør i en anden  

 virksomhed.
Overskuddet havde andraget 154.668 kr.
Retten lagde vægt på, at  

 direktøren efter aftalen med fonden var berettiget til selv at tilrettelægge  

 salgsarbejdet, der var forbundet med et vist kontorhold, og den fornødne  

 kontorhjælp skulle han antage på egen hånd og i eget navn.
Når dette  

 sammenholdes med salgsarbejdets omfang og med den omstændighed, at hans  

 vederlag beroede på de præsterede salgsresultater, fandtes han at have drevet  

 »erhvervsvirksomhed«, således at KL § 37 A (nu § 25 A) kunne  

 anvendes.
Skat 1988.5.299. En avisdistributør med 20 ansatte blev anset for at drive  

 selvstændig erhvervsvirksomhed.
Han antog selv budene, og han afgjorde selv,  

 hvor mange der skulle ansættes.
Vederlaget blev udbetalt som et fast  

 månedligt grundbeløb samt et beløb pr. avis.
Herudover modtog distributøren  

 12-1/2 pct. af foregående års honorar til dækning af udgift til ferieafløser.  

 Ligningsrådet fandt efter en samlet bedømmelse at distributøren drev  

 selvstændig erhvervsvirksomhed, navnlig fordi der anvendtes lønnet medhjælp i  

 betydeligt omfang.
Skat 1988.5.299. En professionel bokser blev anset for at drive  

 selvstændig erhvervsvirksomhed.
Hans indkomst, der udgjorde ca. 500.000 kr. i  

 alt, bestod af bokse-, sponsor- og reklameindtægter m.v.
For at opnå denne  

 indkomst havde han udover bil- og rejseudgifter, driftsudgifter på 55.000 kr.  

 bl.a. til træningsophold m.v. og sparringspartnere.
Skat 1988.5.300. Medlemmerne af en folkemusikgruppe, hvis indtægter ved  

 orkestervirksomheden i 1986 udgjorde ca. 400.000 kr. og i 1987 ca. 600.000  

 kr., kunne anvende virksomhedsskatteordningen.
I 1986 udgjorde udgifterne til  

 impressario, reklame m.v., mindre nyanskaffelser, forsikring og  

 vedligeholdelse ca. 82.000 kr., hvortil kom rejse- og befordringsudgifter på  

 ca. 40.000 kr. og udgifter til bånd og plader.
Skat 1988.5.301. En vognmand, der var ansat hos et renseri, hvor han  

 afhentede og udbragte vaske- og rensetøj, blev anset for at drive selvstændig  

 erhvervsvirksomhed.
Han skulle selv anskaffe varevogn og forestå  

 vedligeholdelsen af denne.
Ved sygdom skulle han for egen regning ansætte en  

 afløser.
Han fik ikke feriepenge, og han havde afståelsesret til sin rute,  

 dog således at køberen skulle godkendes af renseriet.
Vognmanden oppebar i  

 1986 på provisionsbasis 336.000 kr., hvor hans udgifter til drift af varevogn  

 udgjorde 44.000 kr. ekskl. moms med tillæg af 8.000 kr. til renteudgifter på  

 varevognen og 25.000 kr. til afskrivning.
Ligningsrådet fandt efter en samlet  

 bedømmelse af vognmandens ansættelsesforhold, at han kunne benytte reglerne i  

 virksomhedsskatteloven på indkomsten fra renseriet.
 Skat 1988.3.146. En provisionslønnet sælger af avlsdyr fandtes efter det  

 oplyste, herunder især aflønningsformen, at måtte anses for omfattet af KL §  

 37 A (nu § 25 A), hvorfor han var berettiget til overførsel af indkomst til  

 medarbejdende ægtefælle, da betingelserne herfor i øvrigt var opfyldt.
Skat 1987.6.449. Lægevagtskørsel ved Københavns Lægevagt, der udføres af  

 vagtlæger med selvstændig ydernummer, anses for at være selvstændig  

 virksomhed.
Det samme gælder lægevagtskørsel uden for København, hvor  

 lægevagtsordningen forestås af de praktiserende læger, jf.
Skat 1988.2.86.
Skat 1987.10.743. En skatteyder, der på en nedlagt landbrugsejendom havde  

 etableret døgnplejehjem med plads til 4 beboere, blev anset for at drive  

 selvstændig erhvervsvirksomhed.
Bruttoindtægten udgjorde 1 mio. kr., mens  

 udgifterne til lønninger, kost, administration, lokaleomkostninger og  

 renteudgifter m.v. beløb sig til 800.000 kr.
 Lsr.1979.164. En kreaturhandler på et eksportmarked blev på grund af sin  

 særlige stilling som komissionær, der handlede for egen regning og risiko,  

 anset for berettiget til at henlægge til investeringsfond af  

 provisionsindtægter, som ansås at hidrøre fra selvstændig virksomhed.
 Indtægt ved almindelig forfattervirksomhed må anses for erhvervet ved  

 selvstændig erhvervsvirksomhed.
Eksempler hvor der ikke forelå selvstændig erhvervsvirksomhed Lsr.1980.85. Stillingen som postekspeditør anses ikke for selvstændig  

 virksomhed.
 Skd.32.102. Partfiskeri blev ikke anset for selvstændig erhvervsvirksomhed  

 i et tilfælde, hvor fiskeren ikke selv ejede kutteren.
Aktiebesiddelse anses ikke for selvstændig virksomhed.
Dette gælder selv  

 om skatteyderen er hovedaktionær og har den afgørende indflydelse på  

 selskabet.
Se endvidere lsr.1974.189 (licensindtægter fra et af skatteyderen  

 behersket selskab ikke anset som indtægt ved selvstændig virksomhed).
En assurandør, der fik stillet kontor og sekretærhjælp til rådighed af  

 arbejdsgiveren, blev anset for lønmodtager, og derfor ikke berettiget til at  

 indtræde i virksomhedsskatteordningen.
Hans egne udgifter i forbindelse med  

 erhvervet afveg ikke væsentligt fra sædvanlige lønmodtagerudgifter.
Skat  

 1990.5.378.
 En forhandler ved »home-parties« af et firmas produkter, blev  

 anset som lønmodtager, og de af hende fradragne omkostninger i forbindelse  

 med salget skulle derfor reduceres med 3.000 kr. (for 1987), Skat 1990.3.209.
En disponent i et vinfirma havde samtidig indtægter fra kurser om vin  

 inden for fritidsundervisningssektoren.
Indtægterne herfra kunne ikke anses  

 for erhvervet ved selvstændig virksomhed.
Skat 1990.8.624.
 4.2.5. Vekselerere m.fl..
I visse tilfælde skal de indtægter og udgifter, der normalt beskattes som  

 kapitalindkomst,  medregnes i den personlige indkomst,  jf.
PSL § 4,  

 stk.3.
Det drejer sig om tilfælde, hvor den skattepligtige driver virksomhed som  

bankier  eller  vekselerer,  og de nævnte indtægter og  

 udgifter hidrører fra denne virksomhed.
Det gælder også, hvis den  

 skattepligtige  driver næring ved køb og salg af fordringer eller  

  driver næringsvirksomhed  ved finansiering.
Efter PSL § 4, stk.3, medregnes i den  personlige  indkomst  

 gevinster og tab på fordringer, som omfattes af KGL § 4 (fordringer erhvervet  

som vederlag i næring  - se evt.
E 5.3).
4.3. Overgangsregler I en overgangsperiode gælder  en række særlige regler om  

 skatteberegningen.  Disse overgangsregler  har ikke betydning for  

 opgørelsen af den skattepligtige indkomst, den personlige indkomst og  

 kapitalindkomsten.  Reglerne medfører alene, at de opgjorte indkomster og  

 udgifter i en overgangsperiode  reguleres, før skatteberegningen  

 foretages  på grundlag af de beregningsmæssige indkomster.
Der sker  

 således i overgangsperioden en gradvis tilnærmelse mellem de opgjorte  

 indkomster og de beregningsmæssige indkomster.
 Overgangsordningerne består af 3 dele:
 1) En ordning for store positive nettokapitalindkomster.
 2) En ordning for store negative nettokapitalindkomster.
 3) En ordning for store fradragsberettigede udgifter.
 Hvis den skattepligtiges  indkomst- og fradragsforhold ændres fra   

 indkomstår til indkomstår i overgangsperioden, kan den skattepligtige være  

 omfattet af overgangsreglerne i det ene indkomstår, men ikke det andet eller  

 omvendt.
 Ægtefæller  skal opgøre deres  nettokapitalindkomst under  

 eet  og får den beskattet som kapitalindkomst efter samme beløbsgrænser,  

 som gælder for enlige skattepligtige, se nærmere C 4.3.3.
 Eksempler,  der belyser virkningerne af overgangsreglerne, findes  

 i PSL-cirk. side 44ff.
4.3.1. Positiv nettokapitalindkomst - PSL § 21 Omlægning af  positiv nettokapitalindkomst  til den lavere  

beskatning som kapitalindkomst  sker efter følgende skala:
 I hver af de følgende indkomstår forhøjes det beløb, der skal beskattes  

 som kapitalindkomst med 25.000 kr.
 Overgangsperioden er  tidsubegrænset.
Hele den positive nettokapitalindkomst indgår i den skattepligtige  

 indkomst.
Den del af den positive nettokapitalindkomst, der skal beskattes  

 som  kapitalindkomst  (beregningsmæssig nettokapitalindkomst),  

 medregnes ved opgørelsen af beregningsgrundlaget for 6 pct.'s-skatten.
Det er  

 i indkomståret 1990 135.000 kr.
I de tilfælde, hvor den positive  

 nettokapitalindkomst, sammen med personlig indkomst, overstiger 144.900 kr.  

 for indkomståret 1990 beskattes det overskydende beløb med 6 pct.
For ægtepar  

 er beløbsgrænsen dog 289.800 kr.
 Den del af den positive nettokapitalindkomst,  der ligger udover  

 beløbsgrænsen  (overskydende positiv nettokapitalindkomst)  medregnes  

 til den personlige indkomst  (beregningsmæssig personlig indkomst).  

 Beløbet indgår derfor i beregningsgrundlaget for både 12 pct.'s-skatten og 6  

 pct.'s-skatten.
4.3.2. Negativ nettokapitalindkomst - PSL § 22 Omlægning af  negativ nettokapitalindkomst  til fradrag ved  

 opgørelsen af kapitalindkomsten sker efter en 3-leddet overgangsordning for  

 indkomstårene 1987-91:
 Negativ nettokapitalindkomst  over 150.000 kr.  indgår fra og med  

 indkomståret 1987 i kapitalindkomsten.
 Den del af negativ nettokapitalindkomst  under 150.000 kr.,  der  

 skal medregnes i kapitalindkomsten, udgør i indkomståret:
 Fra og med indkomståret 1992 skal  al negativ nettokapitalindkomst   

 medregnes som kapitalindkomst.
 I hvert af overgangsårene beskattes  yderligere  som  

 kapitalindkomst  et beløb, der svarer til 25 pct. af personlig indkomst  

 med fradrag  af negativ nettokapitalindkomst under 150.000 kr. og et  

 bundfradrag på 200.000 kr.
 Den personlige indkomst og den negative nettokapitalindkomst er i denne  

 forbindelse disse indkomster uden regulering efter overgangsreglerne og uden  

 overførsel/fremførsel af negativ personlig indkomst.
 Hele  den negative nettokapitalindkomst fragår ved opgørelsen af  

den skattepligtige indkomst.
 Den del af den negative nettokapitalindkomst, der skal beskattes som  

 kapitalindkomst (beregningsmæssig negativ nettokapitalindkomst), fragår  

 således  alene  ved opgørelsen af  den skattepligtige indkomst.
 Den del af den negative nettokapitalindkomst, der  ikke  skal  

 beskattes som kapitalindkomst (overskydende negativ nettokapitalindkomst),  

fratrækkes tillige i den personlige indkomst  ved opgørelsen af  

 beregningsgrundlagene for 12 pct.'s- og 6 pct.'s-skatterne.
4.3.3. Ægtefællers nettokapitalindkomst - PSL § 23 De foran omtalte overgangsregler  gælder også for ægtefæller.
Ægtefæller, der er  samlevende ved indkomstårets udløb,  får i  

 princippet efter § 23, stk.1, beskattet  deres samlede  

 nettokapitalindkomst  efter samme beløbsgrænser, som gælder for enlige  

 skattepligtige.
Det vil sige, at det beløb, der hvert år beskattes som  

 kapitalindkomst (den beregningsmæssige nettokapitalindkomst) for ægtefæller  

 under eet er det samme som for enlige skattepligtige.
 I den  særlige overgangsregel  for negativ nettokapitalindkomst i §  

 22, stk.2,  (25 pct.'s-reglen),  hvor den personlige indkomst har  

 betydning, er det på tilsvarende måde ægtefællernes  samlede   

 personlige indkomst, der anvendes.
 Ægtefæller, der  ikke  er  samlevende ved indkomstårets  

 udløb,  får beskattet deres positive eller negative nettokapitalindkomst  

hver for sig  efter reglerne i §§ 21-22 uden anvendelse af reglerne i  

 § 23.
 Begrebet  samlevende  ægtefæller skal forstås i overensstemmelse  

 med reglerne i KL § 4 (se B 1.5).
 Reglerne i § 23, stk.1-3, er opgørelsesregler, der gælder for alle  

 ægtefæller, der er samlevende ved indkomstårets udløb,  uanset at de ikke  

 har været gift et helt indkomstår.  Det vil sige, at reglerne også finder  

 anvendelse for  det indkomstår, hvori ægteskabet indgås,  såfremt  

 ægtefællerne er samlevende ved indkomstårets udløb.
§ 23, stk.2 Hvis  den ene  af ægtefællerne har  positiv  

  nettokapitalindkomst, og  den anden  ægtefælle har  negativ  

  nettokapitalindkomst,  udgår den del af nettokapitalindkomsterne, der  

 modsvarer hinanden,  helt ved opgørelsen af beregningsgrundlagene for 12  

 pct.'s- og 6 pct.'s-skatterne.
Den  resterende  nettokapitalindkomst,  

 hvad enten den er positiv eller negativ, beskattes som kapitalindkomst efter  

 beløbsgrænserne i §§ 21-22.
 Den  efter modregningen opgjorte  positive eller negative  

 beregningsmæssige nettokapitalindkomst og positive eller negative  

 overskydende nettokapitalindkomst  henføres til beskatning hos den  

 ægtefælle,  hvis nettokapitalindkomst  før  modregningen udgjorde  

det største  absolutte positive eller negative beløb.
§ 23, stk.3 Hvis  begge  ægtefæller  enten  har  positiv eller  

 negativ  nettokapitalindkomst,  opdeles  ægtefællernes samlede  

 nettokapitalindkomst efter beløbsgrænserne i §§ 21-22 i positiv eller negativ  

 beregningsmæssig nettokapitalindkomst og positiv eller negativ overskydende  

 nettokapitalindkomst.
 Begge disse beløb  fordeles  mellem ægtefællerne i forhold til  

 deres nettokapitalindkomst.
Ægtefæller, der er  samlevende ved indkomstårets udløb uden at have  

 været samlevende hele indkomståret,  skal have beregnet 12 pct.'s- og 6  

 pct.'s-skat efter de samme regler, som gælder for enlige skattepligtige.
Det  

 skal ske på grundlag af deres beregningsmæssige og overskydende  

 nettokapitalindkomst, således som disse beløb er opgjort og fordelt efter  

 reglerne i § 23, stk.1-3. Reglen i stk.4 finder ikke anvendelse.
§ 23, stk.4 Hvis ægtefællerne er  samlevende hele indkomståret, og dette omfatter  

 et helt år,  beregnes 12 pct.'s- og 6 pct.'s-skatterne efter regler, der  

 er udformet således, at ægtefællernes samlede skat ikke påvirkes af,  

 hvorledes kapitalindkomsten fordeles mellem ægtefællerne.
 Se nærmere herom i skd.cirk. nr.103 af 13.sept. 1988, kapitel 11.
4.3.4. Fradragsberettigede udgifter PSL § 24 Overgangsordningen for fradragsberettigede udgifter  omfatter kun de  

 udgifter, der alene kan fradrages ved opgørelsen af den skattepligtige  

 indkomst.  Den omfatter derimod  ikke  udgifter, der kan fradrages  

 ved opgørelsen af den personlige indkomst eller kapitalindkomsten.
 Der er bl.a. tale om lønmodtageres befordringsudgifter mellem hjem og  

 arbejdssted og mellem skiftende og flere samtidige arbejdssteder, bidrag til  

 arbejdsløshedskasse, fagforeningskontingent, underholdsbidrag, fradrag for  

 indskud på etableringskonto, gaver til almenvelgørende institutioner m.fl.
»Gamle«  underskud fra indkomstårene 1985-1986 indgår  

 ikke  ved opgørelsen af de fradragsberettigede udgifter.
Det samme gælder  

 underskud i skattepligtig indkomst, der opstår i indkomstårene 1987 og  

 fremover.
 Omlægningen af fradragsberettigede udgifter (ligningsmæssige fradrag)  

fra at være fradrag i den personlige indkomst til at være fradrag kun i  

 den skattepligtige indkomst  sker over en 5-årig periode efter følgende  

 skala:
 Sjettedelsreglen finder  kun anvendelse, hvis  de  

 fradragsberettigede udgifter for det enkelte indkomstår i perioden 1987-91  

overstiger 120.000 kr.
 Er de f.eks. 240.000 kr. i 1990, kan kun den del af udgifterne, der  

 overstiger 4/6 eller 160.000 kr., dvs. 80.000 kr., fradrages ved opgørelsen  

 af den personlige indkomst.
 Fra og med indkomståret 1992 kan  alle fradragsberettigede udgifter kun  

 fradrages ved opgørelsen af den skattepligtige indkomst.
 Alle skattepligtige får beskattet deres fradragsberettigede udgifter efter  

 samme beløbsgrænser  uanset ægteskabelig status.  Det betyder således,  

 at ægtefæller  hver for sig  i indkomståret 1990 skal fradrage 80.000  

 kr., dog mindst 4/6 af egne fradragsberettigede udgifter, ved opgørelsen af  

 den skattepligtige indkomst uden hensyn til størrelsen af den anden  

 ægtefælles fradragsberettigede udgifter.
 Den del  af de fradragsberettigede udgifter,  der overstiger  

 beløbsgrænsen  for det angivne overgangsår (overskydende  

 fradragsberettigede udgifter),  kan fratrækkes ved opgørelsen af den  

 personlige indkomst.
4.4. 3-pct.'sfradraget Ifølge LL § 8 F kan der ved opgørelsen af den skattepligtige indkomst  

 fradrages  3 pct. af den personlige indkomst.  Fradraget kan for  

 indkomståret 1990  ikke overstige 3.600 kr.  Denne beløbsgrænse  

 reguleres efter PSL § 20.
 Beregningsgrundlaget er  indkomstårets positive personlige indkomst før  

 regulering  efter overgangsreglerne i §§ 21-24 og før modregning af evt.  

 underskud i personlig indkomst efter PSL § 13, stk.3 og 4. Omfatter  

 indkomstansættelsen  en kortere periode end 1 år,  udgør fradraget 3  

 pct. af den personlige indkomst, dog højst 1/12 af grundbeløbet (3.600 kr.)  

 for hver måned, ved hvis begyndelse skattepligten foreligger.
3 pct.'s-fradraget  gives til alle,  såvel fuldt som begrænset  

 skattepligtige, der har personlig indkomst.
Det vil sige til lønmodtagere,  

 selvstændige erhvervsdrivende, pensionister, studerende m.fl.  Fradraget  

 nedsætter alene den skattepligtige indkomst  og fragår således ikke ved  

 opgørelsen af den personlige indkomst eller kapitalindkomsten.
Fradraget  

omfattes af overgangsreglerne for fradragsberettigede udgifter efter §  

 24  (se C 4.3.4).
