Skriftlig fremsættelse (18. februar 2004) Kirkeministeren  

  

 (Tove Fergo):
 Herved tillader jeg mig for Folketinget at fremsætte:
 Forslag til lov om  

 ændring af lov om folkekirkens økonomi (Fællesfondens indtægter).
(Lovforslag nr.
L 166).
 Rigsrevisionen påpegede i april 2003 i Beretning til  

 statsrevisorerne om folkekirkens fællesfond, at der ikke er fuld sammenhæng  

 mellem den nugældende bestemmelse i lov om folkekirkens økonomi § 14 om  

 fællesfondens indtægtsgrundlag og Kirkeministeriets bekendtgørelse nr. 16 af  

 9.  

 januar 2002 om bestyrelse af kirkernes og præsteembedernes kapitaler.
 Som jeg redegør for i bemærkningerne til lovforslaget, har  

 den påpegede ufuldstændige sammenhæng eksisteret, siden den første  

 bestemmelse  

 om indtægtsgrundlaget blev fastsat ved kgl. anordning i 1937.
 Reglerne om forrentning af kirkernes og præsteembedernes  

 kapitaler har altid været udformet sådan, at kirkernes kapitaler forrentes  

 dels  

 til fordel for kirkerne, som er kapitalejere, dels til fordel for  

 fællesfonden.  

 Præsteembedernes kapitaler forrentes fuldt ud til fordel for fællesfonden.
Med forslagets § 1, nr. 2, kommer dette til at fremgå  

 udtrykkeligt af lov om folkekirkens økonomi.
Bestemmelserne findes i  

 forslaget  

 til lov om folkekirkens økonomi § 14, stk. 1  2, hvor det kommer til at  

 fremgå, at fællesfonden i overensstemmelse med de hidtil gældende regler  

 oppebærer:
rente og udbytte af  

 præsteembedernes kapitaler og den del af et  

 renteprovenu, der ligger ud over den rentesats, som tilfalder vedkommende  

 kirke.
Rentesatsen har hidtil været 4 pct. pr. år, og det er min hensigt, at  

 dette fortsat skal være tilfældet.
 Med forslaget til lov om folkekirkens økonomi § 14, stk. 3,  

 skabes der udtrykkelig hjemmel til, at fællesfonden kan oppebære refusioner  

 fra  

 de lokale kirkelige kasser af udgifter, der er afholdt af fællesfonden, men  

 som  

 vedrører lokale kirkelige aktiviteter.
 Jeg vil gerne her understrege, at der er tale om en  

 tydeliggørelse af den nuværende praksis, hvorefter kirkekasserne fx betaler  

 nogle IT-udgifter.
Som jeg også nævner i bemærkningerne til lovforslaget, har  

 der været overvejelser om at begynde at opkræve refusion fra menighedsrådene  

 for fællesfondens udgifter til forsikringer og revision af de lokale  

 kirkelige  

 kasser.
Lad mig her slå fast, at jeg ikke for øjeblikket vil begynde at  

 opkræve  

 disse refusioner, hvilket hænger sammen med, at jeg ikke ønsker, at dette  

 lovforslag  uanset at refusionsindtægten ville blive ledsaget af en  

 tilsvarende nedsættelse af landskirkeskatten  kunne medvirke til en  

 stigning i  

 kirkeskatten.
 Med forslaget til formulering af lov om folkekirkens økonomi  

 § 14, stk. 4, gives udtrykkelig hjemmel til, at fællesfonden kan oppebære  

 leje-  

 og driftsindtægter vedrørende aktiviteter, som finansieres af fællesfonden.  

 Også dette svarer til den nugældende praksis, hvor fællesfonden blandt andet  

 har indtægter i form af bolig- og varmebidrag fra biskopperne og fra salg af  

 gammelt inventar el. lignende fra stiftsadministrationerne.
 Herudover indeholder lovforslaget en enkelt teknisk ændring.
