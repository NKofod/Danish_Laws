Bekendtgørelse om landsplandirektiv 2021 for udlæg og omplacering af sommerhusområder i kystnærhedszonen I medfør af § 3, stk. 1 og 2, og § 5 b, stk. 4 og 8, i lov om planlægning, jf. lovbekendtgørelse nr. 1157 af 1. juli 2020, fastsættes:
Kapitel 1 Formål og retsvirkning § 1. Bekendtgørelsens formål er at muliggøre udlæg og omplacering af nærmere angivne sommerhusområder i kystnærhedszonen uanset lovens § 5 b, stk. 1, nr. 3.
 § 2. Bekendtgørelsens bestemmelser om udlæg og tilbageførsel af sommerhusområder og vilkår herfor har retsvirkning som kommuneplaner.
 Stk. 2. Betingede udlæg af sommerhusområder, jf. § 4, stk. 2, finder først anvendelse og har retsvirkning som kommuneplan, når de angivne tilknyttede sommerhusområder er tilbageført til landzone.
Kapitel 2 Anvendelsesområde § 3. Bekendtgørelsen gælder for områder beliggende i kystnærhedszonen i følgende kommuner:
 1) Bornholms Regionskommune, jf. kapitel 6 og kortbilag A·1  A·9.
 2) Brønderslev Kommune, jf. kapitel 7 og kortbilag B·1  B·2.
 3) Frederikshavn Kommune, jf. kapitel 8 og kortbilag C·1  C·5.
 4) Faaborg-Midtfyn Kommune, jf. kapitel 9 og kortbilag D.
 5) Guldborgsund Kommune, jf. kapitel 10 og kortbilag E·1  E·4.
 6) Holstebro Kommune, jf. kapitel 11 og kortbilag F·1  F·3.
 7) Jammerbugt Kommune, jf. kapitel 12 og kortbilag G·1  G·2.
 8) Næstved Kommune, jf. kapitel 13 og kortbilag H·1  H·2.
 9) Sønderborg Kommune, jf. kapitel 14 og kortbilag I·1  I·3.
 10) Vejle Kommune, jf. kapitel 15 og kortbilag J·1  J·2.
Kapitel 3 Udlæg og tilbageførsel af sommerhusområder § 4. Kommunalbestyrelsen kan i overensstemmelse med bestemmelser i denne bekendtgørelse overføre nærmere angivne områder, jf. kapitel 6-15, i kystnærhedszonen til sommerhusområde ved lokalplan, idet også vedtagelse af tillæg til kommuneplanen kan være nødvendig, herunder for at fastsætte rammer for indholdet af lokalplanen efter lovens almindelige regler.
 Stk. 2. Overførsel til sommerhusområde efter stk. 1 kan være betinget af, at kommunalbestyrelsen har tilbageført nærmere angivne arealer i sommerhusområde til landzone, jf. § 5, stk. 2. Herunder kan overførsel være betinget af, at kommunalbestyrelsen har tilbageført samtlige arealer, som kommunalbestyrelsen ifølge bekendtgørelsen skal tilbageføre til landzone.
§ 5. Nærmere angivne landzonearealer, der i kommuneplanen er udlagt som sommerhusområde, jf. kapitel 6-15, udtages af kommuneplanen med bekendtgørelsens ikrafttræden.
Kommunalbestyrelsen kan herefter ikke længere overføre disse arealer til sommerhusområde ved lokalplan efter lovens almindelige regler.
 Stk. 2. Nærmere angivne arealer i sommerhusområde, jf. kapitel 6-15, skal kommunalbestyrelsen tilbageføre til landzone efter lovens almindelige regler.
§ 6. Bolig- og Planstyrelsen kan efter ansøgning fra kommunalbestyrelsen dispensere fra bekendtgørelsens bestemmelser om, at kommunalbestyrelsen skal tilbageføre nærmere angivne arealer til landzone, svarende til et antal grunde.
Bolig- og Planstyrelsen skal ved dispensation i medfør af 1. pkt. reducere det maksimale antal grunde, der kan udstykkes i de udlagte sommerhusområder i kommunen, med samme antal grunde.
Kapitel 4 Generelle vilkår og bortfald af planlægningsmulighed § 7. Kommunalbestyrelsen skal ved kommune- og lokalplanlægning for nye sommerhusområder i medfør af § 4, stk. 1, inddrage hensyn til natur- og landskabsinteresser samt væsentlige nationale interesser og i relevant omfang fastlægge, hvorledes der sikres overensstemmelse mellem planlægningen og varetagelsen af disse hensyn.
 Stk. 2. Offentlighedens adgang til kysten skal sikres og udbygges, således at både borgere og turister også fremadrettet kan have glæde af de åbne kyster i tilknytning til de nye sommerhusområder.
§ 8. Muligheden for at overføre områder til sommerhusområde efter § 4 gælder i op til 4 år fra bekendtgørelsens ikrafttræden.
Lokalplan om overførsel til sommerhusområde skal være endeligt vedtaget og offentliggjort inden denne frist.
Kapitel 5 Orientering af lodsejere, lokal offentliggørelse og tilretning af kommuneplan § 9. Kommunalbestyrelsen skal orientere de grundejere, hvis ejendomme er omfattet af bekendtgørelsen, og efter kommunalbestyrelsens nærmere vurdering foretage lokal offentliggørelse af bekendtgørelsen og oplyse om den forventede proces for planlægningen i kommunen.
§ 10. Kommunalbestyrelsen skal ved førstkommende nye eller reviderede kommuneplan tilrette kommuneplanen for at bringe den i overensstemmelse med bekendtgørelsen.
Kommunalbestyrelsen skal i kommuneplanen udtage eventuelle sommerhusområder, der er udlagt med bekendtgørelsen, men som i medfør af § 8 ikke længere kan overføres til sommerhusområde.
 § 11. Bekendtgørelsen er ikke til hinder for, at indenrigs- og boligministeren for de omfattede områder kan anvende beføjelser om landsplanlægning efter planlovens § 3 og er ikke til hinder for, at myndigheder kan fremsætte indsigelse mod planforslag for områderne efter planlovens §§ 29, 29 a, 29 b eller 29 c.
Kapitel 6 Bornholms Regionskommune § 12. Et område på ca. 3,2 ha ved Bakkegårdsbakken ved Tejn, som vist på kortbilag A·1 (Bakkegårdsbakken), udlægges til sommerhusformål.
 Stk. 2. Der må udstykkes op til 22 sommerhusgrunde inden for området.
 § 13. Et område på ca. 5 ha ved Gedebakkevej, som vist på kortbilag A·2 (Gedebakkevej), udlægges til sommerhusformål.
 Stk. 2. Der må udstykkes op til 33 sommerhusgrunde inden for området.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag A·2.
 § 14. Et område på ca. 0,6 ha Ved Hammersø, som vist på kortbilag A·3 (Ved Hammersø), udlægges til sommerhusformål.
 Stk. 2. Der må udstykkes op til 4 sommerhusgrunde inden for området.
 § 15. Et område på ca. 1,7 ha Ved Langebjerg, som vist på kortbilag A·4 (Ved Langebjerg), udlægges til sommerhusformål.
 Stk. 2. Der må udstykkes op til 11 sommerhusgrunde inden for området.
 § 16. Et område på ca. 2,3 ha Ved Solvang, som vist på kortbilag A·5 (Ved Solvang), udlægges til sommerhusformål.
 Stk. 2. Der må udstykkes op til 15 sommerhusgrunde inden for området.
 § 17. Et i kommuneplanen udlagt sommerhusområde på ca. 1,6 ha ved Bølshavnvej Vest, som vist på kortbilag A·6 (Bølshavnvej Vest), udtages af kommuneplanen, jf. også § 46.
 § 18. Et i kommuneplanen udlagt sommerhusområde på ca. 1,5 ha ved Povlsker Øst, som vist på kortbilag A·7 (Povlsker Øst), udtages af kommuneplanen, jf. også § 50.
 § 19. Et i kommuneplanen udlagt sommerhusområde på ca. 3,2 ha ved Sahara Øst, som vist på kortbilag A·8 (Sahara Øst), udtages af kommuneplanen, jf. også § 50.
 § 20. Et i kommuneplanen udlagt sommerhusområde på ca. 11,4 ha ved Tofte Øst, som vist på kortbilag A·9 (Tofte Øst), udtages af kommuneplanen, jf. også § 50.
Kapitel 7 Brønderslev Kommune § 21. Et område på ca. 11 ha ved Asaa Strandeng, som vist på kortbilag B·1 (Asaa Strandeng), udlægges til sommerhusformål.
 Stk. 2. Der må udstykkes op til 70 sommerhusgrunde inden for området.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag B·1.
 Stk. 4. Stk.1-3 finder først anvendelse, når kommunalbestyrelsen har truffet endelig beslutning om tilbageførsel til landzone for området Ved Bunken, som kommunalbestyrelsen skal tilbageføre, jf. § 22.
 § 22. Et sommerhusområde på ca.10,9 ha Ved Bunken, som vist på kortbilag B·2 (Ved Bunken), skal kommunalbestyrelsen tilbageføre til landzone efter planlovens almindelige regler.
Kapitel 8 Frederikshavn Kommune § 23. Et område på ca. 1,8 ha ved Højengran, som vist på kortbilag C·1 (Højengran), udlægges til sommerhusformål.
 Stk. 2. Der må udstykkes op til 26 sommerhusgrunde inden for området.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag C·1.
 § 24. Et område på ca. 12,4 ha ved Kæruldvej Hulsig, som vist på kortbilag C·2 (Kæruldvej Hulsig), udlægges til sommerhusformål.
 Stk. 2. Der må udstykkes op til 35 sommerhusgrunde inden for området.
Stk. 3. Udlægget er betinget af, at den verserende klagesag i Planklagenævnet om kommunens vedtagelse af planstrategi for udlæg af sommerhusområder, afsluttes med, at Planklagenævnet opretholder planstrategien.
Udlæg af sommerhusområde træder således i kraft, hvis og når Planklagenævnet træffer afgørelse, der opretholder kommunens vedtagelse af planstrategien.
 Stk. 4. Der skal i forbindelse med planlægning for sommerhusområdet udlægges et areal på mindst 4 % af det udlagte sommerhusområde som et eller flere offentligt tilgængelige grønne arealer med rekreative og naturmæssige værdier.
 Stk. 5. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag C·2.
 Stk. 6. Stk.1-5 finder først anvendelse, når kommunalbestyrelsen har truffet endelig beslutning om tilbageførsel til landzone for sommerhusområdet Bratten, som kommunalbestyrelsen skal tilbageføre, jf. § 26.
 § 25. Et område på ca. 2 ha ved Niels Skiverens Gaard, som vist på kortbilag C·3 (Niels Skiverens Gaard), udlægges til sommerhusformål.
 Stk. 2. Der må udstykkes op til 15 sommerhusgrunde inden for området.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag C·3.
 § 26. Et sommerhusområde på ca. 7,4 ha ved Bratten, som vist på kortbilag C·4 (Bratten), skal kommunalbestyrelsen tilbageføre til landzone efter planlovens almindelige regler.
 § 27. Et i kommuneplanen udlagt sommerhusområde på ca. 6,9 ha ved Lodskovvad 1, som vist på kortbilag C·5 (Lodskovvad 1), udtages af kommuneplanen, jf. også § 47.
Kapitel 9 Faaborg-Midtfyn Kommune § 28. Et område på ca. 5,7 ha ved Nab B, som vist på kortbilag D (Nab B), udlægges til sommerhusformål.
 Stk. 2. Der må udstykkes op til 47 sommerhusgrunde inden for området.
Kapitel 10 Guldborgsund Kommune § 29. Et område på ca. 8,1 ha ved Godthaabs Alle (Syd), som vist på kortbilag E·1 (Godthaabs Alle (Syd)), udlægges til sommerhusformål.
 Stk. 2. Der må udstykkes op til 50 sommerhusgrunde inden for området.
 § 30. Et område på ca. 16,8 ha ved Marielyst Feriepark, som vist på kortbilag E·2 (Marielyst Feriepark), udlægges til sommerhusformål.
 Stk. 2. Der må udstykkes op til 110 sommerhusgrunde inden for området.
 Stk. 3. Der skal i forbindelse med planlægning for sommerhusområdet udlægges et areal på mindst 4 % af det udlagte sommerhusområde som et eller flere offentligt tilgængelige grønne arealer med rekreative og naturmæssige værdier.
 Stk. 4. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag E·2.
 § 31. Et område på ca. 2 ha ved Sildestrup Øvej, som vist på kortbilag E·3 (Sildestrup Øvej), udlægges til sommerhusformål.
 Stk. 2. Der må udstykkes op til 15 sommerhusgrunde inden for området.
 § 32. Et i landsplandirektiv udlagt sommerhusområde på ca. 51,2 ha ved Gedesby, som vist på kortbilag E·4 (Gedesby), udtages af landsplandirektivet, jf. også § 50.
Kapitel 11 Holstebro Kommune § 33. Et område på ca. 5,9 ha ved Ejsingholm Sommerhusområde Øst, som vist på kortbilag F·1 (Ejsingholm Sommerhusområde Øst), udlægges til sommerhusformål.
 Stk. 2. Der må udstykkes op til 29 sommerhusgrunde inden for området.
§ 34. Et område fordelt i tre delområder på i alt ca. 11,7 ha ved Sdr.
Fjand Sommerhusområde, som vist på kortbilag F·2 (Sdr.
Fjand Sommerhusområde), udlægges til sommerhusformål.
 Stk. 2. Der må udstykkes op til 58 sommerhusgrunde inden for de tre delområder.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag F·2.
 § 35. Et i kommuneplanen udlagt sommerhusområde på ca. 27,1 ha ved Ejsingholm, som vist på kortbilag F·3 (Ejsingholm Ferieby Øst), udtages af kommuneplanen, jf. også § 50.
Kapitel 12 Jammerbugt Kommune § 36. Et område på ca. 2,5 ha ved Rødhus, som vist på kortbilag G·1 (Rødhus), udlægges til sommerhusformål.
 Stk. 2. Der må udstykkes op til 8 sommerhusgrunde inden for området.
 Stk. 3. Stk.1-2 finder først anvendelse, når kommunalbestyrelsen har truffet endelig beslutning om tilbageførsel til landzone for området Munkens Klit, som kommunalbestyrelsen skal tilbageføre, jf. § 37.
 § 37. Et sommerhusområde på ca. 3,4 ha ved Munkens Klit, som vist på kortbilag G·2 (Munkens Klit), skal kommunalbestyrelsen tilbageføre til landzone efter planlovens almindelige regler.
Kapitel 13 Næstved Kommune § 38. Et område på ca. 3,8 ha ved Nybro, som vist på kortbilag H·1 (Nybro), udlægges til sommerhusformål.
 Stk. 2. Der må udstykkes op til 46 sommerhusgrunde inden for området.
 Stk. 3. Stk.1-2 finder først anvendelse, når kommunalbestyrelsen har truffet endelig beslutning om tilbageførsel til landzone for området Mindegab, som kommunalbestyrelsen skal tilbageføre, jf. § 39.
 § 39. Et sommerhusområde på ca. 5,7 ha ved Mindegab, som vist på kortbilag H·2 (Mindegab), skal kommunalbestyrelsen tilbageføre til landzone efter planlovens almindelige regler.
Kapitel 14 Sønderborg Kommune § 40. Et område på ca. 0,8 ha ved Dalsgård, som vist på kortbilag I·1 (Dalsgård), udlægges til sommerhusformål.
 Stk. 2. Der må udstykkes op til 13 sommerhusgrunde inden for området.
 § 41. Et område på ca. 6,3 ha ved Nordals Ferieresort, som vist på kortbilag I·2 (Nordals Ferieresort), udlægges til sommerhusformål.
 Stk. 2. Der må udstykkes op til 25 sommerhusgrunde inden for området.
Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag I·2 § 42. Et i kommuneplanen udlagt sommerhusområde på ca. 3,4 ha ved Østerby, som vist på kortbilag I·3 (Østerby), udtages af kommuneplanen, jf. også § 48.
Kapitel 15 Vejle Kommune § 43. Et område på ca. 8,3 ha ved Stoffersvej/Bjørnsvej, Mørkholt, som vist på kortbilag J·1 (Stoffersvej/Bjørnsvej, Mørkholt), udlægges til sommerhusformål.
 Stk. 2. Der må udstykkes op til 30 sommerhusgrunde inden for området.
 Stk. 3. Der kan ikke udstykkes sommerhusgrunde på arealer, der er omfattet af naturbeskyttelseslovens § 3, som vist på kortbilag J·1.
 § 44. Et i kommuneplanen udlagt sommerhusområde på ca. 6,3 ha ved Lavbolsvej Mørkholt, som vist på kortbilag J·2 (Lavbolsvej Mørkholt), udtages af kommuneplanen, jf. også § 49.
Kapitel 16 Ikrafttræden og ophævelse af tidligere landsplandirektiver § 45. Bekendtgørelsen træder i kraft den 15. januar 2022.
 § 46. Landsplandirektiv for udvidelse af sommerhusområder i kystnærhedszonen, juni 2005 ophæves for så vidt angår det på kortbilag A·6 (Bølshavnvej Vest, Bornholms Regionskommune) viste område, jf. § 17.
 § 47. Landsplandirektiv for 14 sommerhusområder i kystnærhedszonen i Region Nordjylland, marts 2007 ophæves for så vidt angår det på kortbilag C·5 (Lodskovvad 1, Frederikshavn Kommune) viste område, jf. § 27.
 § 48. Landsplandirektiv for 11 sommerhusområder i kystnærhedszonen i Sønderjylland, april 2007 ophæves for så vidt angår det på kortbilag I·3 (Østerby, Sønderborg Kommune) viste område, jf. § 42.
 § 49. Landsplandirektiv for 3 nye sommerhusområder i kystnærhedszonen i Odder, Vejle og Haderslev Kommuner, maj 2009 ophæves for så vidt angår det på kortbilag J·2 (Lavbolsvej Mørkholt, Vejle Kommune) viste område, jf. § 44.
 § 50. Landsplandirektiv for sommerhusgrunde i kystnærhedszonen i Region Midtjylland, Region Sjælland og Bornholm, oktober 2010 ophæves for så vidt angår de på kortbilag A·7 (Povlsker Øst, Bornholms Regionskommune), kortbilag A·8 (Sahara Øst, Bornholms Regionskommune), kortbilag A·9 (Tofte Øst, Bornholms Regionskommune), kortbilag E·4 (Gedesby, Guldborgsund Kommune) og kortbilag F·3 (Ejsingholm Ferieby Øst, Holstebro Kommune) viste områder, jf. §§ 18-20, 32 og 35.
