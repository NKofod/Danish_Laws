Ikke-automatiske vægte Under henvisning til handelsministeriets bekendtgørelse nr. 363 af 17.  

 juli 1978 vedrørende ændring af justerreglement af 1. marts 1950 meddeles  

 herved bestemmelser for ikke-automatiske vægte udarbejdet på grundlag af EØF-rådsdirektiv 73/360/EØF af 19. november 1973  

 som ændret ved EØF-kommissionsdirektiv 76/696/EØF af 27. juli 1976  

 (gennemført i Danmark ved justervæsenets TDIR nr. 34.11.1-01, udgave 1,  

 revision 1):
 1. ikke-automatiske vægte kan af justervæsenet gøres  

 til genstand for national typegodkendelse og underkastes national  

 førstegangsjustering, som beskrevet i bilag 1, såfremt de med hensyn til  

 måletekniske egenskaber, teknisk udførelse, materiale, funktion, nøjagtighed,  

 anvendelsesområde samt afprøvningsmetode opfylder betingelserne i bilag 2.
 2. Ikke-automatiske vægte, som af justervæsenet er  

 typegodkendt og førstegangsjusteret i henhold til nærværende direktiv, kan  

 omsættes og anvendes på lige fod med vægte godkendt og justeret i henhold til  

 bestemmelserne i justerreglementet af 1. marts 1950.
 De i punkt 13 i bilag 2 anførte vægte er dog fritaget for typegodkendelse.
 3. Bilag 1 omfatter de særlige bestemmelser, som  

 gælder for national typegodkendelse og justering efter nærværende direktiv,  

 medens bilag 2 direkte omformer EØF-bestemmelserne for ikke-automatiske vægte  

 til de tilsvarende nationale bestemmelser.
 4. Dette tekniske direktiv træder i kraft den 1.  

 november 1978.
E.Repstorff Holtveg BILAG 1 SÆRLIGE BESTEMMELSER FOR NATIONAL TYPEGODKENDELSE OG JUSTERING 1. National typegodkendelse.
1.1. National typegodkendelse er en godkendelse af en vægt til national  

 førstegangsjustering.
Fritages en vægttype for national typegodkendelse, kan  

 vægten umiddelbart underkastes national førstegangsjustering.
1.2. National typegodkendelse meddeles af justervæsenet efter ansøgning  

 fra fabrikanten eller dennes befuldmægtigede.
Ansøgeren skal være et firma  

 eller selskab registreret i Danmark, eller en person med bopæl i landet.
1.3. Ændringer i eller tilføjelser til en godkendt vægtkonstruktion kræver  

 en supplerende national typegodkendelse, hvis ændringen eller tilføjelsen har  

 eller kan have indflydelse på vægtens måleresultater eller på dens normale  

 anvendelsesbetingelser.
Den supplerende typegodkendelse skal søges ved en  

 tillægsansøgning til justervæsenet, indgivet af den oprindelige ansøger eller  

 med fuldmagt fra denne.
 2. Ansøgning om typegodkendelse.
 2.1. Ansøgning og korrespondance skal være affattet på dansk.
 Vedlagte dokumenter kan kræves affattet på dansk.
 2.2. Ansøgningen, som indgives på justervæsenets særlige formular, skal  

 indeholde følgende oplysninger:
- fabrikantens navn og adresse - ansøgerens navn og adresse - vægtens art - fabrikkens model- eller typebetegnelse - vægtens anvendelse - vægtens måletekniske data i henhold til bilag 2, pkt.14.1.
 2.3. Ansøgningen vedlægges de dokumenter, der er nødvendige for dens  

 behandling, særligt:
- en beskrivelse af vægtens udførelse og funktion, affattet, så den kan  

 danne grundlag for udformningen af justervæsenets typegodkendelsesattest - en beskrivelse af anordninger, der garanterer en sikker funktion,  

 regulerings- og justeringsindretninger, samt stederne for anbringelse af  

 påskrifter, justeringsstempler samt plomberinger - en samlingstegning af vægten samt eventuelle detailtegninger af vigtige  

 konstruktionselementer.
- et principdiagram samt foto(s) af vægten 2.4. Ansøgning og bilag indleveres i to eksemplarer.
 2.5. Udenlandske typegodkendelser, såfremt sådanne foreligger, kan  

 vedlægges til orientering.
 3. National typegodkendelsesprøve.
Den nationale godkendelsesprøve (forundersøgelsen) består af en gennemgang  

 af ansøgningen og den indleverede dokumentation, samt en afprøvning af vægten  

 foretaget på justervæsenets laboratorier, eller - efter justervæsenets  

 bestemmelse - på godkendte laboratorier eller på produktions-, leverings-  

 eller installationsstedet.
Afprøvningen omfatter hele vægtens funktion under  

 normale anvendelsesbetingelser, hvorunder vægten skal bevare de krævede  

 måletekniske egenskaber.
Undersøgelsens omfang er nærmere beskrevet i bilag  

 2, pkt. 16.
 4. National typegodkendelsesattest.
4.1. Når justervæsenet har gennemført typegodkendelsesprøven med  

 tilfredsstillende resultat, fremsendes en attest herom til ansøgeren.  

 Attesten indeholder beskrivelse, tegninger og diagrammer, der er nødvendige  

 til identifikation af vægten og til forklaring af dens funktion, og  

 specificerer væsentlige metrologiske data.
Desuden fastsætter attesten  

 bestemmelser vedrørende prøvning, påskrifter, stempling og eventuel  

 plombering.
 4.2. Det nationale typegodkendelsesmærke, som anføres i attesten, har  

 følgende form:
» hvor Jv står for justervæsenet, 78 er de to sidste cifre i  

 godkendelsesåret, 24.11. er justervæsenets kode for nationale bestemmelser  

 for ikke-automatiske vægte, og godkendelsens løbenummer.
 4.3. Ansøgeren har pligt til at anbringe godkendelsesmærket på enhver  

 vægt, der begæres justeret i henhold til den pågældende typegodkendelse.  

 Godkendelsesmærket skal være anbragt på et synligt sted, være let læseligt,  

 og xxx må ikke kunne slettes.
 5. Godkendelsens gyldighedsperiode.
5.1. Den nationale typegodkendelse gælder i ti år.
Dens gyldighed kan  

 forlænges for ti år ad gangen.
Antallet af vægte, der kan fremstilles i  

 overensstemmelse med den godkendte konstruktion, er ikke begrænset.
Forlænges  

 gyldigheden af typegodkendelsen ikke, anses de vægte, der allerede er i brug,  

 som godkendt, når de er blevet fremstillet og justeret i henhold til  

 nærværende direktiv.
5.2. For vægte, der ikke kan opnå godkendelse eller forlængelse i henhold  

 til 5.1., kan justervæsenet udstede en begrænset godkendelse eller  

 forlængelse.
Denne kan indeholde begrænsning af gyldighedstiden, af antallet  

 af godkendte vægte, af anvendelsesområdet, samt forpligtelse til at meddele  

 justervæsenet installationsstedet i det enkelte tilfælde.
 Ved en begrænset godkendelse suppleres godkendelsesmærket ved, at der  

 foran Jv anbringes et P af samme størrelse som J.
 6. Godkendelsens tilbagekaldelse.
 6.1. Den nationale typegodkendelse kan tilbagekaldes, når vægtene ikke er  

 i overensstemmelse med den godkendte konstruktion eller de herom udstedte  

 bestemmelser, eller når de i godkendelsesattesten nævnte måletekniske krav  

 ikke overholdes.
6.2. Typegodkendelsen tilbagekaldes af justervæsenet, såfremt vægte af den  

 godkendte konstruktion ved anvendelsen udviser fejl af generel karakter, som  

 gør dem uegnede til deres formål.
I sådanne tilfælde kan salg og anvendelse  

 af de pågældende vægte til justerpligtig brug indtil videre forbydes.
 7. National førstegangsjustering.
7.1. Den nationale førstegangsjustering består i afprøvning og bekræftelse  

 af en vægts overensstemmelse med den typegodkendte konstruktion og/eller de  

 herom fastsatte bestemmelser.
Justeringen markeres med det nationale  

 justerstempel, som er nærmere beskrevet i pkt. 7.5.
 7.2. Den nationale førstegangsjustering foretages af justervæsenet af  

 vægte, der dokumenteres at besidde de måletekniske egenskaber og opfylde de  

 tekniske forskrifter om udførelse og funktion, der er fastlagt i nærværende  

 tekniske direktiv.
 7.3. Når en vægt begæres førstegangsjusteret, undersøges, om vægten:
- har fået tildelt national typegodkendelse, og i så fald, om den er i  

 overensstemmelse med den godkendte konstruktion, - er af en konstruktion, der er fritaget for typegodkendelse i henhold til  

 bilag 2, pkt. 13, og i så fald, om den er i overensstemmels med de i bilag 2  

 fastlagte forskrifter om teknisk udførelse og funktion.
 Afprøvningen gennemføres i øvrigt i henhold til bestemmelserne i bilag 2,  

 kapitel V.
7.4. Den nationale førstegangsjustering kan gennemføres i eet eller flere  

 (normalt to) afsnit, idet sidste afsnit altid gennemføres på  

 installationsstedet.
Vægte, der, når de forlader fabrikken, udgør en helhed,  

 som kan overføres til anvendelsesstedet uden adskillelse og påfølgende  

 samling og uden behov for faste installationer, kan dog - efter  

 justervæsenets bestemmelse - justerets i eet afsnit hos justervæsenet,  

 fabrikanten eller dennes stedfortræder.
 7.5. Stemplet for national førstegangsjustering består af to mærker:
efterfulgt af: » » Stemplet for den delvis gennemførte nationale førstegangsjustering består  

 af det første mærke.
Det tjener også som plomberingsmærke.
 7.6. Er resultatet af afprøvningen af en vægt i henhold til punkt 7.3. og  

 punkt 7.4. tilfredsstillende, anbringes stemplet for den delvise eller  

 fuldstændige førstegangsjustering som beskrevet i punkt 7.5. på vægten i  

 overensstemmelse med forskrifterne i bilag 2, pkt. 10.15.
BILAG 2 Den til følgende indholdsfortegnelse svarende tekst består - med de på  

 side 7 angivne ændringer - af teksten i bilaget til justervæsenets tekniske  

 direktiv TDIR nr. 34.11.1-01, udgave 1, revision 1 (med T 1/1 - T 1/4),  

 hvortil der henvises:
ALMINDELIGT 1. Almindelige definitioner.
 2. Terminoligi.
 3. Afgrænsning af vægtenes nøjagtighedsklasser.
BESTEMMELSER OM VÆGTENES FUNKTION 4. Tolerancer ved førstegangsjustering og i brug.
 5. Pålidelighed.
 6. Bevægelighed og følsomhed.
 7. Afprøvningslasternes anbringelsesmåde.
 8. Påvirkende og forstyrrende faktorer.
 9. Tolerancer for prisangivelse og pristrykning.
KONSTRUKTIONSFORSKRIFTER 10. Almindelige bestemmelser.
 11. Supplerende obligatoriske bestemmelser for  

 bestemte vægte.
 12. Retningslinier for vægtenes udførelse.
 13. Supplerende obligatoriske bestemmelser for  

 middelvægte og grovvægte, som er fritaget for typegodkendelse.
NATIONAL TYPEGODKENDELSE 14. Ansøgning om typegodkendelse.
 15. Begrænset typegodkendelse.
 16. Prøve for typegodkendelse.
NATIONAL FØRSTEGANGSJUSTERING 17. Stedet for førstegangsjustering.
 18. Nærmere bestemmelser for afprøvning af vægtens  

 funktion.
 19. Afprøvningslaster.
 20. Prøver.
 T 1/1 - T 1/4. Tillæg.
 Ændringer:
 - Generelt.
 Overalt, hvor teksten omtaler »EØF-typegodkendelse« og  

 »EØF-justering« læses henholdvis »national  

 typegodkendelse« og »national justering«.
 Overalt, hvor teksten omtaler »den kompetente måletekniske  

 tjeneste« eller »den måletekniske tjeneste« læses  

 »justervæsenet«.
 - side 45.
 Kapitel IV: 3 første tekstlinier udgår og erstattes af:
 »National typegodkendelse af vægte sker i henhold til justervæsenets  

 TDIR nr. 24.11.1-01, bilag 1, samt følgende bestemmelser:».
 - side 48.
 Kapitel V: 3 første tekstlinier udgår og erstattes af:
 »National førstegangsjustering af vægte sker i henhold til  

 justervæsenets TDIR nr. 24.11.1-01, bilag 1, samt følgende  

 bestemmelser:».
 - side T 1/2.
Punkt 9.1. Almindeligt.
Teksten ændres til:
»Dette punkt slettes i bilaget til TDIR nr. 34.11.1-01.« - side T 1/3.
Punkt 10.13.2.2.3. Købsprisens opdelingsværdi.
Teksten ændres til:
 »Købsprisens opdelingsværdi skal vælges således, at alle købspriser,  

 der er nødvendige ved vægtens anvendelse, lader sig aflæse«.
