Nr BR 98 Beretning over Forslag til folketingsbeslutning om vurdering af forholdene  

 i Tyrkiet   

 Nr B 98 1986-87, 1. samling Afgivet af udenrigsudvalget Afgivet: 19870526 Udvalget har behandlet beslutningsforslaget i nogle møder og har herunder stillet spørgsmål til udenrigsministeren, som denne har besvaret skriftligt.
Herefter ønsker udvalget at pålægge regeringen hvert halve år at give udenrigsudvalget en redegørelse for udviklingen i Tyrkiet, især i forbindelse med menneskerettighederne og de demokratiske, politiske rettigheders indførelse og overholdelse.
Herved kan Folketinget bedre løbende tage stilling til, hvordan Danmark skal forholde sig til udviklingen i Tyrkiet.
 P. u. v.
