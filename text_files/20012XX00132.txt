Skriftlig fremsættelse (27. februar  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om beskatning  

 til kommunerne af faste ejendomme (Loft over grundskyldpromillen for  

 produktionsjord).
(Lovforslag nr.
L 116).
 Forslaget er et led i udmøntningen af  

 regeringsgrundlaget vækst, velfærd - fornyelse og har til  

 formål at reducere jordbrugserhvervenes omkostninger til betaling af  

 ejendomsskatter.
Forslaget indebærer, at det nuværende  

 midlertidige loft på 12 over den primærkommunale  

 grundskyldpromille for produktionsjord gøres permanent.
Hermed vil den  

 kommunale grundskyldspromille fra og med 2003 for produktionsjord  

 højst kunne udgøre 12 promille (mod normalt 24 promille). Det  

 er ejendomme, der ved vurderingen er anset for benyttet til landbrug,  

 gartneri, frugtplantage, planteskole eller skovbrug, der omfattes af 12  

 promille loftet.
 Som et led i indfasningen af det permanente promilleloft  

 over grundskylden for produktionsjord foreslås det, at statskassen i  

 2003 yder de berørte kommuner fuld kompensation for provenutabet efter  

 den kompensationsmodel, der anvendes i forbindelse med det nugældende  

 midlertidige promilleloft for produktionsjord.
 Herudover indeholder lovforslaget nogle mindre  

 ændringer af rent redaktionel og teknisk karakter.
Lovforslaget skal notificeres for Europa-Kommissionen i  

 medfør af EU-rettens statsstøtteregler.
Det foreslås  

 derfor, at indenrigs- og sundhedsministeren fastsætter tidspunktet for  

 ikrafttræden.
Det permanente promilleloft, vil dog tidligst blive sat i  

 kraft den 1. januar 2003, idet det nuværende midlertidige promilleloft  

 ophører med udgangen af 2002.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og  

 velvillig behandling i det høje Ting.
