Afståelse af ejendom fritaget for beskatning Spørgsmål 1 Vil fortjeneste  

 ved afståelse af et jordareal på x ha med stuehus og driftsbygninger, der  

 planlægges  

 inddraget under byzone, fra ejendommen F, til B Kommune være omfattet af § 11  

 i  

 ejendomsavancebeskatningsloven, hvorefter salg til en erhverver, der efter  

 formålet med erhvervelsen opfylder betingelserne for at ekspropriere  

 ejendommen, er omfattet af bestemmelsen? Spørgsmål 2 Vil fortjeneste  

 ved afståelse af restarealet på y ha, der er beliggende i landzone, være  

 omfattet af § 11 i ejendomsavancebeskatningsloven? Svar Ad spørgsmål 1.
 Ja, under  

 forudsætning af, at aftalen om afståelse af ejendommen først er indgået,  

 efter  

 at kommuneplanen er vedtaget og offentliggjort, se afgørelse og begrundelse.
 Ad spørgsmål 2.
 Ja, se afgørelse  

 og begrundelse.
Beskrivelse af  

 de faktiske forhold A ejer  

 landbrugsejendommen F.
Ejendommen har  

 efter det oplyste et grundareal på z ha.
Heraf er x ha, hvorpå stuehus og  

 driftsbygninger er beliggende, planlagt inddraget i byzone, medens de  

 resterende y ha fortsat er beliggende i landzone.
 B Kommune ønsker  

 at erhverve hele ejendommen, dvs. både den del af ejendommen, der er omfattet  

 af kommuneplanen og den resterende del af ejendommen.
 Kommuneplan,  

 hvori størstedelen af landbrugsejendommen F blev udlagt til byvækstformål,  

 blev  

 godkendt i kommunalbestyrelsens møde den ... og offentliggjort den ...
 Kommunalbestyrelsen  

 besluttede den ... at udarbejde en lokalplan for den del af  

 landbrugsejendommen  

 F, som var omfattet af kommuneplanens udlæg til byvækstformål.
 Forslaget til  

 lokalplan vil blive behandlet på kommunalbestyrelsens møde den ... med  

 efterfølgende  

 offentlighedsfase med forventet endelig godkendelse i ... Kommunalbestyrelsen  

 påregner at påbegynde udstykning af området...
 Det fremgår af  

 beslutningsprotokollen fra kommunalbestyrelsens møde den ..., at såfremt  

 landbrugsejendommen  

 F ikke kan erhverves ved frivillig handel, skal ejendommen/arealet, der er  

 omfattet  

 af lokalplan, søges erhvervet ved ekspropriation.
 Det er oplyst,  

 at størstedelen af ejendommen, herunder stuehus og driftsbygninger er  

 beliggende  

 på den del af arealet, der er omfattet af kommuneplanen.
 Der er fremlagt  

 en erklæring af ... fra borgmesteren i B Kommune, hvoraf fremgår, det er  

 kommunens opfattelse, at hjemlen til ekspropriation findes i planlovens § 47,  

 stk. 1, idet ekspropriationen skal sikre en byudvikling i overensstemmelse  

 med  

 en endelig vedtaget kommuneplan.
 Kommunaldirektøren  

 har på forespørgsel oplyst til SKAT, at ekspropriation vil kunne ske med  

 hjemmel i kommuneplanen.
 Der er  

 efterfølgende fremlagt en erklæring fra borgmesteren vedrørende den del af  

 ejendommen, der ikke er omfattet af den vedtagne kommuneplan.
Det er herefter  

 kommunens opfattelse, at kommunen må påregne at blive pålagt at overtage  

 restejendommen  

 ved en ekspropriation, såfremt ejeren fremsætter krav herom i forbindelse med  

 en ekspropriation.
Kommunen vil være indstillet på at søge hele ejendommen  

 erhvervet, såfremt et sådant krav bliver rejst i forbindelse med en  

 ekspropriation.
 Kommunaldirektøren  

 har på forespørgsel endvidere bekræftet over for SKAT, at hjemlen til, at  

 skatteyder kan kræve restejendommen overtaget af kommunen findes i § 16, stk.  

 3, i LBK nr. 672 af 19. august 1999 om fremgangsmåden ved ekspropriation.
Spørgers eventuelle opfattelse ifølge anmodningen Ad spørgsmål 1 Det er  

 opfattelsen, at betingelsen for skattefrihed efter  

 ejendomsavancebeskatningslovens § 11er opfyldt, i hvert fald når der er  

 udarbejdet og vedtaget en lokalplan.
Den ekspropriationsberettigede myndighed  

 behøver ikke på aftaletidspunktet at erklære, at der må påregnes  

 ekspropriation,  

 såfremt frivillig aftale ikke opnås.
Ad spørgsmål 2 Såfremt kommunen  

 ikke køber dette restareal, skal skatteyder for at opfylde landbrugslovens  

 bestemmelser,  

 bygge en bolig på ejendommen.
Det ville i så fald ikke være forsvarligt  

 driftsøkonomisk at drive restarealet, hvorfor kommunen, såfremt der ikke  

 indgås  

 en købsaftale, er nødsaget til at ekspropriere hele ejendommen.
Denne  

 medekspropriationsregel er beskrevet i § 51, stk. 3, i lov om offentlige  

 veje,  

 hvortil der henvises til planlovens §§ 45-47. Som følge heraf er det  

 opfattelsen, at salget af restarealet også er omfattet af § 11 i  

 ejendomsavancebeskatningsloven.
SKATs afgørelse  

 og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom ved indkomstopgørelsen.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
Ifølge TfS 1995,  

 575 HRD, må det efter sammenhængen med EBL § 11, 1. pkt., være en betingelse  

 for anvendelse af EBL § 11, 2. pkt., at det på aftaletidspunktet måtte  

 påregnes, at dispositionen ville blive gennemtvunget ved ekspropriation,  

 såfremt en frivillig aftale ikke blev indgået, jf.
Ligningsvejledningen  

 2006-1,  

 afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 ejendom er omfattet af skattefritagelsesbestemmelsen, er herefter:
-  at  

 der i lovgivningen er ekspropriationshjemmel til det pågældende formål og -  at  

 det på aftaletidspunktet må påregnes, at ekspropriation vil ske i mangel af  

 frivillig aftale.
 Borgmesteren i B  

 Kommune har oplyst, at hjemlen til at ekspropriere den del af ejendommen, der  

 er omfattet af kommuneplan 2005, findes i § 47, stk. 1, i planloven, idet  

 ekspropriationen skal sikre en byudvikling i overensstemmelse med en endelig  

 vedtaget kommuneplan.
Kommunaldirektøren  

 har på forespørgsel oplyst til SKAT, at ekspropriation vil kunne ske med  

 hjemmel i kommuneplanen Da kommuneplanen  

 er vedtaget den ... og offentliggjort den ..., er der således hjemmel i  

 planloven  

 til at ekspropriere det pågældende areal på et tidspunkt, der ligger efter  

 offentliggørelsen af kommuneplanen.
 Det fremgår endvidere  

 af borgmesterens erklæring, at kommunalbestyrelsen har til hensigt at  

 erhverve  

 arealet ved ekspropriation, såfremt det ikke lykkes at erhverve ejendommen  

 ved  

 frivillig aftale.
 Det er herefter  

 SKATs opfattelse, at betingelserne for at afstå den del af ejendommen, der er  

 udlagt til byvækstformål i kommuneplanen, skattefrit, er opfyldt.
For så vidt  

 angår restarealet, der ikke er omfattet af kommuneplanen, har borgmesteren  

 oplyst, at kommunen må påregne at blive pålagt at overtage restejendommen ved  

 en ekspropriation, såfremt ejeren fremsætter krav herom i forbindelse med en  

 ekspropriation.
Kommunen vil være indstillet på at søge hele ejendommen  

 erhvervet, såfremt et sådant krav bliver rejst i forbindelse med en  

 ekspropriation.
 Kommunaldirektøren  

 har som nævnt bekræftet, at hjemlen til, at ejeren kan kræve restarealet  

 overtaget  

 af kommunen, findes i § 16, stk. 3, i lovbekendtgørelse nr. 672 af 19. august  

 1999 om fremgangsmåden ved ekspropriation.
 SKAT skal hertil  

 bemærke, at restarealer, som ejeren med hjemmel i den anførte bestemmelse i  

 lov  

 om fremgangsmåden ved ekspropriation vedrørende fast ejendom, kan begære  

 omfattet af ekspropriationen på grund af, at arealet ikke kan anvendes  

 rimeligt  

 efter ekspropriationen, også er omfattet af skattefritagelsesbestemmelsen i §  

 11 i ejendomsavancebeskatningsloven, jf. ligningsvejledningen 2006-1, afsnit  

 E.J.2.8 om Ekspropriation af restarealer.
 SKAT indstiller,  

 at spørgsmålene besvares med et ja, idet det er forudsat, at aftalen om  

 afståelse  

 af ejendommen først er indgået, efter at kommuneplanen er vedtaget og  

 offentliggjort.
Skatterådets  

 afgørelse og begrundelse Skatterådet  

  

 tiltræder SKATs  

 indstilling og begrundelse.
Svaret er  

 bindende for skattemyndighederne i følgende periode Svaret er  

 bindende for skattemyndighederne i 5 år.
