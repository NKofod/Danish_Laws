Bekendtgørelse om udbetaling af særligt tilskud til kommuner  

 som følge af nedsættelse af den kommunale grundskyld for produktionsjord I medfør af § 2, stk. 5, i lov om beskatning til  

 kommunerne af faste ejendomme, jf. lovbekendtgørelse nr. 783 af 1. september  

 2003, fastsættes:
 § 1.  

  

 Bekendtgørelsen omfatter de tilskud, som statskassen yder til kommuner som  

 følge af nedsættelse af den kommunale grundskyld for produktionsjord, jf.  

 § 2, stk. 4, i lov om beskatning til kommunerne af faste ejendomme.
§ 2.  

  

 Indenrigs- og Sundhedsministeriet foretager opgørelsen af tilskuddene til de  

 enkelte kommuner.
Opgørelsen sker på grundlag af indberetninger fra  

 kommunerne  

 om størrelsen af den samlede nedsættelse for det enkelte skatteår af den  

 kommunale grundskyld af produktionsjord i de enkelte kommuner, jf. § 2,  

 stk. 4, i lov om beskatning til kommunerne af faste ejendomme.  

 Indenrigs-  

 og Sundhedsministeriet kan kræve nærmere dokumentation fra kommunerne med  

 hensyn til de indberettede beløb.
§ 3.  

  

 Indenrigs- og Sundhedsministeriet udbetaler tilskuddene for det enkelte  

 skatteår til de enkelte kommuner i to lige store rater i april og september  

 måned.
I året efter skatteåret foretages en eventuel efterregulering af de  

 udbetalte tilskud.
 § 4.  

  

 De  

 kommuner, der modtager tilskud, skal efter Indenrigs- og Sundhedsministeriets  

 anmodning i året efter skatteåret indsende en af kommunens revision  

 attesteret  

 erklæring om, at opgørelsen af nedsættelsesbeløbene for skatteåret er sket i  

 overensstemmelse med lovgivningens regler.
 § 5.  

  

 Bekendtgørelsen træder i kraft den 21. februar 2004.
