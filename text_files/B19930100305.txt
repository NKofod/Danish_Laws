 I henhold til § 7 A, stk. 5, § 9 C, stk. 4, § 14 G, stk. 6 og 7, § 21 A,  

 stk. 2, og § 32 D, stk. 2, i lov om påligning af indkomst- og formueskat til  

 staten (ligningsloven), jf. lovbekendtgørelse nr. 809 af 7. oktober 1993,  

 samt § 14, stk. 1, i lov om særlig indkomstskat m.v., jf. lovbekendtgørelse  

 nr. 648 af 2. august 1993, fastsættes herved følgende:
 Medarbejderaktieordninger m.v.
§ 1.  Godkendelse af medarbejderaktieordninger efter  

 ligningslovens § 7 A, stk. 1 og 2, gives for et år ad gangen.
Godkendelser  

 kan dog gives med virkning for medarbejdernes aktieerhvervelse i det år,  

 aktieemissionen eller udlodningen er besluttet eller tilbud om køb er  

 fremsat, og det derpå følgende regnskabsår.
§ 2.  Den i ligningslovens § 7 A, stk. 7, 2. pkt.,  

 nævnte betingelse kan fraviges for selskaber, der står i koncernforbindelse  

 med en fond, jf. aktieselskabslovens § 2, stk. 1 og 2, når fonden anvender  

 hele sit overskud til erhvervsaktive investeringer eller alment velgørende  

 formål.
Det er endvidere en betingelse, at medarbejderaktiernes stemmeværdi  

 svarer til højeste stemmeværdi på de af selskabets aktier, der er i  

 omsætning.
 § 3.  Godkendelse af en medarbejderaktieordning er  

 betinget af, at selskabet med hensyn til hver af de medarbejdere, der i et år  

 har erhvervet medarbejderaktier, senest den 1. februar i det følgende  

 kalenderår udarbejder og opbevarer oplysninger om:
 Stk. 2.  Oplysninger efter stk. 1 om ordninger efter  

 ligningslovens § 7 A, stk. 1, opbevares i 5 år, regnet fra udløbet af det  

 kalenderår, hvor erhvervelsen har fundet sted, og om ordninger efter  

 ligningslovens § 7 A, stk. 2, i 7 år, regnet fra udløbet af det kalenderår,  

 hvori aktierne er erhvervet.
 Stk. 3.  Selskabet skal efter anmodning fra en  

 skattemyndighed meddele denne oplysninger, som nævnt i stk. 1, jf. dog stk.  

 2.
Befordringsfradrag § 4.  Fradrag efter ligningslovens § 9 C er betinget  

 af, at den skattepligtige over for skattemyndigheden oplyser antallet af  

 arbejdsdage og antallet af befordrede kilometer pr. arbejdsdag mellem  

 sædvanlig bopæl og arbejdsplads (transportvejen). Uanset den skattepligtiges  

 valg af transportmiddel beregnes transportvejen på grundlag af den normale  

 transportvej ved bilkørsel.
 Stk. 2.  Ved normal transportvej ved bilkørsel forstås  

 den strækning, der skal tilbagelægges med bil, under hensyntagen til:
 § 5.  Hvis den skattepligtige på grund af de i § 4,  

 stk. 2, nævnte forhold på en del af eller på hele strækningen mellem hjem og  

 arbejdsplads må anvende færgetransport eller lign., beregnes  

 befordringsfradraget for denne befordring efter § 6.
 § 6.  Den skattepligtige kan mod dokumentation  

 foretage fradrag for faktiske udgifter til færgetransport eller lign.
 Stk. 2.  Hvis den skattepligtige til brug for yderligere  

 befordring medbringer eget transportmiddel med færgen m.v., kan udgiften  

 hertil ligeledes fradrages mod dokumentation.
Stk. 3.  Fradrag efter stk. 1 og 2 kan kun foretages i  

 det omfang, den daglige udgift overstiger et beløb svarende til udgiften til  

 24 km daglig befordring beregnet efter ligningslovens § 9 C.
Omfatter  

 befordringsfradraget tillige fradrag efter § 4, sker begrænsningen af  

 befordringsfradraget dog i første række i denne del af fradraget.
Kontoføring i henhold til ligningslovens §  

 14 G, stk. 6, og § 7.  Ejere af ejendomme, der er omfattet af  

 ligningslovens § 14 G, skal føre en særskilt konto, der på debetsiden skal  

 angive:
 Af kreditsiden skal fremgå:
 § 8.  En udskrift af den i § 7 nævnte konto med  

 bevægelserne inden for indkomståret skal vedlægges ved indgivelse af  

 selvangivelse det efterfølgende år.
 § 9.  Udlejeren af en ejendom, der er omfattet af  

 ligningslovens § 14 G, skal til Grundejernes Investeringsfond opgive  

 personnummer (CPR-nr.).
 Stk. 2.  Hvis en ejendom har flere ejere, og  

 virksomheden har et selvstændigt CIR-nr. eller SE-nr., skal dette oplyses.  

 Har virksomheden ikke et selvstændigt CIR-nr. eller SE-nr., skal samtlige  

 ejere af ejendommen opgive CPR-nr. samt ejerandele.
 Stk. 3.  For selskaber, foreninger, legater og andre  

 udlejere, der hverken har CPR-nr., CIR-nr. eller SE-nr., skal ejendommens  

 administrators CPR-nr. oplyses.
 § 10.  Grundejernes Investeringsfond skal for hvert  

 indkomstår give Told- og Skattestyrelsen oplysning om følgende forhold  

 vedrørende de beløb, der er omfattet af ligningslovens § 14 G:
 Stk. 2.  Grundejernes Investeringsfond skal endvidere  

 give Told- og Skattestyrelsen oplysning om indestående på en konto efter  

 boligreguleringslovens § 18 a eller § 18 b eller lejelovens § 63 a ved  

 kontoens ophør.
 § 11.  Indberetningerne efter § 10 skal forsynes med  

 ejendommens nummer i Bygnings- og Boligregisteret (BBR-nr.) samt oplysning om  

 ejendommens matrikelnummer eller -numre og adresse.
 § 12.  Indberetningerne efter § 10 skal ledsages af  

 oplysninger om udlejers eller administrators CPR-nr., jf. § 9.
 § 13.  Grundejernes Investeringsfond skal til Told- og  

 Skattestyrelsen indsende de indberetninger for et indkomstår, som er omtalt i  

 § 10, inden den 1. september det efterfølgende år.
 Stk. 2.  Told- og Skattestyrelsen kan fastsætte  

 yderligere regler om indhold og form for indberetninger efter ligningslovens  

 § 14 G, stk. 7, herunder om kodemarkering.
Kursansættelse af gæld ved formueopgørelsen  

 og § 14.  Kursansættelse af gæld efter ligningslovens §  

 21 A, stk. 2, foretages efter kursværdierne på tidspunktet for opgørelsen af  

 den skattepligtige formue.
 § 15.  Lån, der er ydet i form af børsnoterede  

 obligationer, ansættes til børskurs.
 Stk. 2.  Den børskurs, der skal anvendes efter stk. 1,  

 er den af Københavns Fondsbørs senest beregnede officielle kurs, der er et  

 omsætningsvejet gennemsnit af alle handler med tillæg af 2 point, jf. dog §  

 19.
 § 16.  Ved opgørelsen af den skattepligtige formue kan  

 følgende typer af gæld fradrages med det beløb, gælden lyder på:
§ 17.  Udover den underretning, låntageren skal have  

 efter skattekontrollovens § 8 P, stk. 5, har realkreditinstitutter, der er  

 godkendt efter realkreditloven samt lov om Dansk Landbrugs Realkreditfond, på  

 anmodning af en låntager, der oplyser at have forskudt regnskabsår, pligt til  

 at give skriftlig underretning om lånets restgæld, kurs og kursværdi på  

 låntagers opgivne statusdag.
Fremgår lånets obligationsrestgæld af den  

 nærmest foregående termins kvittering, har realkreditinstitutterne dog kun  

 pligt til at opgive kursen på de obligationer, hvori lånet er ydet.
§ 18.  Gæld, der ikke omfattes af reglerne i §§ 15-17,  

 skal kursansættes til handelsværdien.
Som vejledning kan anvendes et  

 offentliggjort tabelmateriale, idet der dog skal tages hensyn til eventuelle  

 særlige forhold.
Tabelmaterialet kan rekvireres hos den kommunale  

 skattemyndighed.
Stk. 2.  Udlandslån med statslig kurssikring (K-lån) med  

 en fastsat lav rente i en periode, hvorefter restgælden refinansieres ved  

 optagelse af et obligationslån, kursansættes i den første periode efter det i  

 stk. 1 nævnte tabelmateriale.
K-lån til besætningsudvidelse sættes til kurs  

 100.
 § 19.  For lån, der kan indfries til pari, kan der  

 ikke anvendes en kurs over 100.
 Afsluttende ansættelse ved ophør af  

 skattepligt m.v.
§ 20.  Når en persons skattepligt efter  

 kildeskattelovens § 1 ophører af anden grund end ved død, skal den pågældende  

 indgive selvangivelse inden udløbet af den kalendermåned, der følger efter  

 den måned, hvor skattepligten ophører.
Selvangivelsen skal omfatte  

 skattepligtige indkomster, herunder særlig indkomst, og skattepligtig formue  

 for det indkomstår, der løber fra udgangen af det seneste indkomstår og  

 indtil ophøret af skattepligten.
Hvis den pågældende ikke allerede har  

 indgivet selvangivelse for det seneste indkomstår, skal der tillige indgives  

 selvangivelse for dette indkomstår inden udløbet af den frist, som er nævnt i  

 1. pkt.
Ophører skattepligten som følge af indtræden af skattepligt til en  

 fremmed stat, Færøerne eller Grønland, jf. kildeskattelovens § 1, stk. 1, nr.  

 2, regnes selvangivelsesfristen dog først fra det tidspunkt, hvor det  

 godtgøres, at betingelsen for at blive skattepligtig til den fremmede stat er  

 opfyldt.
 Stk. 2.  Bestemmelserne i stk. 1 gælder ligeledes, når  

 en persons begrænsede skattepligt efter kildeskattelovens § 2, stk. 1, litra  

 d eller e, ophører, medmindre denne skattepligt afløses af skattepligt efter  

 kildeskattelovens § 1.
 Stk. 3.  Bestemmelserne i stk. 1 gælder endvidere, når  

 en person efter bestemmelserne i en dobbeltbeskatningsoverenskomst bliver  

 hjemmehørende i en fremmed stat, Færøerne eller Grønland.
 § 21.  Selvangivelse indgives til skattemyndigheden i  

 den kommune, der er slutligningskommune for det seneste hele indkomstår, jf.  

 § 20, stk. 1.
 § 22.  Skattemyndigheden kan give udsættelse med  

 indgivelse af selvangivelse, hvor særlige grunde taler herfor.
§ 23.  Skattemyndigheden i slutligningskommunen  

 foretager ansættelsen, når selvangivelse er indgivet, eller efter at fristen  

 i § 20 eller § 22 er udløbet.
Ansættelsen foretages både for de indkomstår,  

 der er nævnt i § 20, og for eventuelle tidligere indkomstår, hvor ansættelse  

 endnu ikke er foretaget.
Ikrafttrædelsesbestemmelser § 24.  Bekendtgørelsen træder i kraft den 1. januar  

 1994.
 Stk. 2.  Samtidig ophæves bekendtgørelse nr. 769 af 19.  

 november 1990 om ligningsloven.
 Stk. 3.  § 3 har virkning fra og med den 1. januar 1993.
 Stk. 4.  §§ 4-6 har virkning fra og med indkomståret  

 1994.
 Stk. 5.  Gæld, der løbende justeres i takt med  

 udviklingen i et aftalt indeks for prisudvikling, samt gæld, optaget i  

 fremmed valuta, og gæld, der løbende justeres i takt med fremmed valuta,  

 kursansættes fra og med indkomståret 1991.
Skatteministeriet, den 14. december 1993 Ole Stavad / H.
K.
Andersen (* 2) Se cirk. nr. 206 af 16/12 1981.
