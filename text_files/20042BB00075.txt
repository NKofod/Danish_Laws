Fremsat den 13. april 2005 af Ole Sohn (SF), Anne Baastrup (SF)  

 og  

 Villy Søvndal  

 (SF) Forslag til folketingsbeslutning om  

 bedre mulighed for fleksibel tilbagetrækning fra arbejdsmarkedet Folketinget opfordrer regeringen til inden den 1. november 2005  

 at fremsætte forslag til lov om ændring af lov om arbejdsløshedsforsikring  

 m.v., således at et fuldtidsforsikret a-kasse medlem på over 60 år, der efter  

 frivillig aftale arbejder på deltid i et ansættelsesforhold med et  

 opsigelsesvarsel,  

 får ret til supplerende dagpenge uden tidsbegrænsning under forudsætning af  

 fortsat at stå til rådighed for arbejdsmarkedet på fuld tid.
Bemærkninger til forslaget I dag er der en stram tidsgrænse på 52 uger inden for 70 uger  

 for, hvor længe et medlem af en a-kasse kan arbejde i et ansættelsesforhold  

 med  

 et opsigelsesvarsel og modtage supplerende dagpenge.
I en lang række tilfælde  

 forhindrer dette regelsæt, at ikke mindst lavtlønnede ældre lønmodtagere kan  

 indgå frivillige aftaler om arbejde på nedsat tid.
Det reelle økonomiske valg vil ofte være et valg mellem fortsat  

 arbejde på fuld tid eller fuld tilbagetrækning fra arbejdsmarkedet, f.eks. i  

 form af efterløn.
I bedste fald åbner de nuværende regler økonomisk og  

 juridisk  

 mulighed for, at lavtlønnede lønmodtagere kan aftale ansættelse på deltid for  

 en kortere periode op til 1 år forud for planlagt fuld tilbagetrækning.
Men  

 for  

 en lavtlønnet med en årsløn på ca. 210.000 kr. vil overgang til deltid,  

 f.eks.  

 20 timer pr. uge, fra det fyldte 60. år betyde en nedgang i den  

 gennemsnitlige  

 årsindkomst i perioden 60-65 år på ca. 80.000 kr.
Det vil være en årlig  

 indtægtsnedgang, som er væsentlig større end overgang til efterløn som  

 60-årig.
 Forslagsstillerne foreslår, at der skabes bedre muligheder for  

 at bevare retten til supplerende dagpenge ud over den nuværende tidsgrænse på  

 52 uger inden for 70 uger for herigennem specielt at give lavere lønnede  

 bedre  

 muligheder for at vælge en gradvis tilbagetrækning frem for fuld  

 tilbagetrækning.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre mulighed for fleksibel tilbagetrækning fra  

 arbejdsmarkedet.
(Beslutningsforslag nr.
B 75).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
