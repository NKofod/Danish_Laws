Opbygning og varighed Uddannelsens mål Lærlingen skal gennem vekslende uddannelse på henholdsvis fagskole og  

 praktiksted uddannes som stenhugger med område i enten granit- og  

 skrifthugning eller sandstens- og skrifthugning.
 Uddannelsen foregår i overensstemmelse med efterfølgende uddannelsesregler  

 og den for fagskolen fastsatte kursusplan.
Uddannelsens tilrettelægning De af faget krævede praktiske og teoretiske færdigheder behandles  

 grundlæggende på fagets fagskole.
 Uddannelsen på virksomheden tilrettelægges således, at lærlingen i videst  

 muligt omfang beskæftiges ved og opnår færdigheder i de arbejdsdiscipliner,  

 der er gennemgået under det/de forudgående fagskoleophold.
 Vejledning til brug ved uddannelsens tilrettelægning kan erhverves ved  

 henvendelse til Det faglige Fællesudvalg for Stenhuggerfaget.
Fagskolen Den faglige del af undervisningen på fagets fagskole omfatter såvel  

 teoretisk som praktisk indlæring.
 Undervisningen tilsigter i en løbende rimelig udvikling at give lærlingen  

 en bred indlæring i det valgte fagområdes arbejdsfunktioner.
 Pensum er opdelt således:
Forskole - varighed 12 uger Basisindlæring i skrifttegning, spatiering, frihåndstegning, stilhistorie,  

 geometri, projektionstegning og materiallære samt skrifthugning, granit- og  

 sandstenshugning med hånd- og trykluftværktøj samt sikkerhed og  

 værktøjssoignering.
1. fagklasse - varighed 10 uger Videregående uddannelse i skrifttegning, spatiering, frihåndstegning,  

 stilhistorie, konstruktionstegning, tegningslæsning, materiallære samt  

 skrifthugning, granit- eller sandstenshugning, modellering og sikkerhed.
2. fagklasse - varighed 10 uger Videregående uddannelse i skrifttegning, spatiering, frihåndstegning,  

 konstruktionstegning, tegningslæsning, materiallære, faglige forhold samt  

 skrifthugning, dekorationshugning, granit- eller sandstenshugning,  

 modellering og sikkerhed.
3. fagklasse - varighed 10 uger Afsluttende uddannelse i skrifttegning, spatiering, frihåndstegning,  

 konstruktionstegning, tegningslæsning, materiallære, faglige forhold samt  

 skrifthugning, dekorationshugning, granit- eller sandstenshugning,  

 modellering og sikkerhed.
 Hver fagklasse afsluttes med en faglig prøve i henhold til lærlingelovens  

 § 15.
 Undervisningen på fagskolen omfatter endvidere arbejderbeskyttelse samt  

 almene fag i henhold til undervisningsministeriets bestemmelser.
Virksomhedsuddannelsen Uddannelsen gennemføres i henhold til nedenstående af lærlingerådet  

 fastsatte uddannelsesregler.
 Det påhviler virksomheden af tildele lærlingen arbejdsopgaver, der  

 byggende på fagskolens indlæring løbende giver lærlingen muligheder for at  

 tilegne sig rutine og dybtgående færdigheder i det efter forskoleophold  

 valgte fagområde.
1. Granit- og skrifthugning vekslende spidshugning og  

 maskinhugning samt skrifthugning med hånd- og luftværktøj,eller 2. Sandstens-og skrifthugning vekslende spidshugning  

 og opslåning,skurrering og maskinhugning samt skrifthugning med hånd-og  

 luftværktøj.
 Virksomheden påser, at lærlingen opnår gode arbejdsvaner, herunder at  

 følge opstillede sikkerhedskrav, værktøjssoignering samt at tilstræbe  

 geneforebyggende arbejdsstillinger.
 Lærlingen opnår de ovennævnte færdigheder gennem beskæftigelse ved de på  

 virksomheden forekommende arbejdsopgaver.
 Reglerne er gældende fra og med 1. april 1981.
