Rådgiveren havde udarbejdet et projekt til renovering af altaner.
Da  

 forholdene viste sig at afvige fra de approberede tegninger, foretoges der  

 ændringer i projektet.
Som følge heraf udførte entreprenøren ekstraarbejder  

 efter aftale med rådgiveren-efter at bygherrerne havde godkendt  

 ændringerne-selv om der endnu ikke forelå myndighedsgodkendelse.
Da de trufne  

 aftaler lå indenfor de grænser af den stillingsfuldmagt, som en teknisk  

 rådgiver i almindelighed har, hæftede bygherrerne for betalingen af  

 entreprenørens krav, der dog nedsattes skønsmæssigt.
Det kunne ikke tillægges  

 betydning, at der ikke var indgået aftale om ekstraarbejderne, - ligesom  

 kravet ikke var mistet ved passivitet.
Rådgiveren fandtes at burde godtgøre  

 bygherrerne et mindre beløb grundet nogle ekstraudgifter.
KENDELSE i Voldgiftssagerne nr.
C 2146 og C 2147 Entreprenørfirmaet K A/S, x-sted mod Ejerforeningen A-gården I og III,  

 y-by Adciteret: B ApS, Ingeniør- & Arkitektfirma, z-sted I tiden fra efteråret 1985 indtil slutningen af januar 1986 foretog  

 klageren, Entreprenørfirmaet K A/S, x-sted, renovering af i alt 47 altaner i  

 ejendomme, repræsenteret af de indklagede, Ejerforeningen A-gården I og III,  

 og beliggende æ-gade ii, ø-gade iii og iii samt å i, y-by.
Arbejdet blev udført i henhold til to af de indklagede accepterede tilbud,  

 som klageren havde afgivet ved en tidligere den 25. maj 1984 afholdt  

 licitation, og i hvilke der senere var sket regulering af entreprisesummen  

 efter indeks.
Tilbudene var udarbejdet på grundlag af tegninger og  

 beskrivelser og specificeret i tilbudslister fra det af de indklagede antagne  

 ingeniør- og arkitektfirma B ApS, z-sted, som de indklagede har adciteret  

 under sagen.
Under arbejdets gang viste det sig nødvendigt at foretage forskellige  

 ændringer af projektet.
De heraf følgende ekstraarbejder, som klageren har  

 krævet betalt i forbindelse med fremsendelsen af slutregninger den 29. august  

 1986, har de indklagede kun for en mindre dels vedkommende kunnet anerkende  

 at skulle betale.
Klageren har derfor ved klageskrifter af 18. maj 1987  

 indbragt tvisten om betaling af den resterende del af regningerne til  

 afgørelse for en voldgiftsret, der er nedsat i henhold til »Regler for  

 behandling af sager ved Voldgiftsretten for Bygge- og Anlægsvirksomhed«  

 og består af rådgivende civilingeniør Esben Kirkegaard, ingeniør m.a.i.
Erik  

 Th.
Halken og højesteretsdommer Palle Kiil, sidstnævnte som retsformand.
For voldgiftsretten - hvis kompetence er accepteret også af adciterede -  

 har klageren efter sin endelige påstand påstået de indklagede tilpligtet at  

 betale i alt 331.632,97 kr. incl. moms tillige med renter 2% over diskontoen  

 af 462.398,58 kr. fra den 19. september 1986 til den 30. juli 1987 og af  

 331.632,97 kr. for tiden derefter, indtil betaling sker.
Beløbet 331.632,97  

 kr. incl. moms, der fordeler sig med 110.544,37 kr. til A-gården I og  

 221.088,60 kr. til A-gården III, er det beløb, hvortil klageren har nedsat  

 sin påstand, efter at de indklagede med skrivelse af 29. juli 1987 - efter  

 klageskrifternes indgivelse - har betalt i alt 130.765,61 kr. til fuld og  

 endelig afgørelse af parternes mellemværende.
 De indklagede har påstået frifindelse, subsidiært mod betaling af et  

 mindre beløb end påstået af klageren.
 Over for adciterede har de indklagede endvidere nedlagt påstand om, at  

 dette selskab som ansvarlig rådgiver for altanprojektet tilpligtes at betale  

 ethvert udestående mellem klageren og de indklagede, som relaterer sig til  

 ekstraarbejderne.
 Adciterede har påstået frifindelse, subsidiært mod betaling af et mindre  

 beløb end det, som måtte blive pålagt de indklagede.
Sagens nærmere omstændigheder er efter det oplyste følgende: På  

 foranledning af klageren, som adciterede var kommet i kontakt med gennem  

 administrator af ejendommene, udarbejdede adciterede et projekt til  

 renovering af altanerne, omfattende diverse tegninger, beskrivelser og  

 tilbudslister til brug for licitationen.
I beskrivelserne af 8. maj 1984, der  

 for størstedelens vedkommende er enslydende for A-gården I og III, hedder det  

 bl.a.:
 »På ejendommen er der foretaget forskellige undersøgelser af  

 altanernes tilstand.
 Undersøgelserne er foretaget af Korrosionscentralen ved elektro-kemiske  

 målinger for bedømmelse af betonkvaliteten, hvorefter der er udført  

 efterfølgende ophugninger.
 Da omfanget af skader på altanerne er ret omfattende, er det besluttet at  

 udføre totalrenovering af altanerne.
 I nærværende projekt er det valgt at udføre altanstørrelserne ensartet,  

 uanset de eksisterende altaner divergerer i størrelse.
 Det bemærkes, at de eksisterende jernbetonaltaner, som skal nedhugges, er  

 udført med jernbetonbjælker, der er fastboltet til træbjælkelaget. . . . . .
1.00 SÆRLIGE BETINGELSER 1.04 Almindelige betingelser for arbejder og leverancer i bygge- og  

 anlægsvirksomhed udfærdiget af Ministeriet for offentlige arbejder den 29.  

 november 1972 AB 72 i den udstrækning, disse bestemmelser ikke er fraveget i  

 de foran anførte dokumenter.
1.11 Ingen ekstraarbejder må udføres, medmindre der forud er truffet  

 skriftlig aftale herom.
Foreligger sådan skriftlig aftale ikke, honoreres  

 ekstra regninger for eventuelle ekstra ydelser ikke.
1.22 Aflevering finder sted samtidig med den afleveringsforretning, ved  

 hvilken entreprenørerne afleverer byggeriet til bygherren (ejeren), og  

 afhjælpningsperioden regnes som et år fra denne afleveringsforretning.  

 Konstateres der ved afleveringsforretningen eller i afhjælpningsperioden  

 mangler, løber afhjælpningsperioden for de pågældende mangler dog fra  

 tidspunktet fra nævnte manglers seneste afhjælpning.
Den pågældende  

 entreprenør er også ansvarlig for sådanne afledede mangler, der måtte være en  

 følge af de pågældende mangler.
1.23 Entreprenøren forpligter sig til senest 3 uger efter  

 afleveringsforretningen at fremkomme med sin endelige opgørelse, og han kan  

 ikke herefter fremkomme med yderligere krav.
Hvis denne opgørelse ikke  

 fremkommer rettidigt, lægges tilbudssummen til grund for den endelige  

 afregning, og entreprenøren fortaber da krav på vederlag for ekstraarbejder,  

 der måtte være udført som regningsarbejder, og for løn- & prisstigninger.  

 . . . . .
 1.5 Entreprisens omfang:
 2.0 Murer- & entreprenør & jernarbejder.
 3.0 Rustbeskyttelse & overfladebehandling.
4.0 5.0 7.0 Stilladsarbejder.
8.0 9.0 Leverancebetingelser alternative korrosionsbehandlinger.
 1.6 Arbejdet påregnes igangsat medio august 1984. . . . . .
 1.91 Fra arbejdernes aftalte igangsætningsdato til færdigaflevering må der  

 max. gå 3 måneder svarende til 90 dage incl. lørdage & søndage og  

 almindelige spilddage. . . . . .
 2.00 Murer- & entreprenørarbejder incl. stålarbejder:
 Altanerne, som er udstøbt som jernbetonaltaner, idet bæring af disse er  

 udført ved jernbetonbjælker fastboltet til eksisterende træbjælkelag,  

 nedhugges til ca. 7 cm bag ved facade, således at det er muligt at gennemføre  

 retablering af murværket samt oppudsning af RECELIT-overflade som angivet på  

 detailtegning nr. 05, snit 1 : 10.
 2.02 Efter nedhugning tilkaldes tilsynet, der foretager kontrol af højder  

 og eksisterende forhold og derefter tager stilling til eventuelle  

 korrektioner samt aftaler endelig højde for placering af udliggerjern.
 I murpiller udhugges huller ca. h x b som angivet på tegning nr. 05. H =  

 400, b = 300, dybde ca. 300 mm bag ved facadelinie.
 2.03 Nye udliggerjern UNP 100, som vist, indmures og omstøbes i C 100 med  

 2 cm fald mod forkant. . . . . .
 3.00 Beskyttelse af bærende stålkonstruktioner:
3.01 Generelt gælder det, at samtlige konstruktioner skal frilægges i mur  

 for inspektion og journalisering og intet arbejde må videreføres, før  

 tilsynet har godkendt disse foranstaltninger. . . . . .« I tilbudslisterne, der ligeledes er dateret den 8. maj 1984, hedder det  

 bl.a.:
 »I henhold til vedlagte beskrivelse, udgave pr. 8/5 1984 omfattende  

 Særlige Betingelser samt AB 72 med tilhørende tegninger og tilbudsliste  

 foretages prissætning.
 Som tegningsgrundlag vedlægges følgende: . . . . .
 Tilbudsprisen skal omfatte arbejdet opdelt i hhv. udskiftning af selve  

 altanbund og påsætning af rækværk samt opgivelse af stilladspris. . . . . .
 Med hensyn til udførelsestidspunktet er i henhold til pos. 1.6 regnet med  

 igangsætning i august 1984 afhængig af byggetilladelse eller  

 igangsætningstilladelse fra bygningsinspektøren samt  

 generalforsamlingsbeslutning.
 Betalingsbetingelser er i henhold til AB 72, § 26, stk. 6 & 7, idet  

 det pointeres, at alle fakturaer stiles til bygherren:
 Ejerforeningen A-GÅRDEN . . .
v/C Ejendomsselskab A/S v-vej i w-sted men fremsendes til os forinden for godkendelse, idet intet beløb kan  

 udbetales uden vor godkendelse. . . . . .« Klageren tilbagesendte tilbudslisterne i udfyldt stand den 25. maj 1984.  

 For A-gården I var den samlede tilbudspris for de 15 altaner 168.375 kr.  

 excl. moms, og for A-gården III var prisen for de 32 altaner 389.020 kr.  

 excl. moms.
Tilbudsskrivelsen, hvormed listerne tilbagesendtes, lød i  

 overensstemmelse hermed på en samlet sum af 557.395 kr. excl. moms.
 Ingen af de ved licitationen fremkomne tilbud blev imidlertid accepteret  

 umiddelbart, ligesom renoveringsarbejdet ikke blev sat igang til det i  

 beskrivelserne og tilbudslisterne stipulerede tidspunkt august 1984. Efter  

 aftale med de indklagede, der efter fornyet overvejelse ønskede arbejdet  

 gennemført i løbet af sommeren eller efteråret 1985, redegjorde klageren i en  

 skrivelse af 25. april 1985 for den regulering af entreprisesummen i henhold  

 til det tidligere tilbud, som måtte påregnes på grund af det stigende  

 prisindeks.
Ved to skrivelser af 6. juni 1985 fremsendte adciterede herefter til  

 klageren to i det væsentlige enslydende acceptskrivelser af 21. maj 1985, som  

 den 3. juni 1985 var blevet underskrevet af de indklagedes  

 tegningsberettigede bestyrelse.
Acceptskrivelserne angiver entreprisesummerne  

 i overensstemmelse med de beløb, klageren tidligere havde tilbudt at udføre  

 arbejdet for, men føjer hertil en bestemmelse om regulering som anført i  

 klagerens skrivelse af 25. april 1985. Skrivelserne indeholder endvidere  

 bl.a. en gentagelse af bestemmelsen om ekstraarbejder i beskrivelserne.
Arbejdet, der af klageren var påregnet at kunne begynde i sidste uge af  

 juli 1985, kom først i gang i slutningen af august s.å. og blev som nævnt  

 først færdigt i slutningen af januar 1986, idet det blev nødvendigt at ændre  

 det oprindelige projekt undervejs, da bygningsforholdene viste sig at være  

 anderledes end forudsat ved projekteringen. Ændringerne blev drøftet ved  

 byggemøder, hvori deltog også den daværende, nu afdøde formand for de  

 indklagedes bestyrelse D samt - i enkelte af møderne - medlem af bestyrelsen  

 E.
Fra byggemøderne, hvori ingeniør F deltog som repræsentant for adciterede,  

 har adciterede kun udfærdiget to referater.
I det første referat, der er  

 dateret den 2. oktober 1985 og nævner som deltagere i de indtil da afholdte  

 byggemøder også klagerens folk, ingeniør G og murermester H, hedder det:
 »Møder har været afholdt: Den 6/9 1985 - 13/9 - 20/9 1985 kl. 10.30  

 på byggepladsen.
Til stede har været: D E H G I F J Pkt. 1: B har fremsendt skrivelse af 14/8 1985 til Ejerforeningen bilagt  

 tidsplan fra K.
Opstart er sket uge 35 1985, da det viste sig at være mere  

 praktisk at nedtage rækværkerne fra stilladserne i stedet for som oprindeligt  

 planlagt fra lift.
 Pkt. 2: Der er herefter foretaget nedhugning af altanpladerne, under  

 hvilken nedhugning det er konstateret, at anbringelse af bærejern  

 nødvendiggør en omlægning af altanernes placering i forhold til midterlinie  

 visse steder.
 Pkt. 3: Samtidig medfører dette, at der skal udføres specielle jern, hvor  

 det er konstateret, at de eksisterende bjælker er anbragt, således at særlige  

 løsninger vil være nødvendige.
 Pkt. 4: F har foretaget opmåling af samtlige altansøjler på de 2  

 bebyggelser, hvilke opmålinger er fremsendt til K samt til E til orientering.
 Vi har anmodet K om at fremkomme med oversigt over de nødvendige  

 merudgifter, disse opmålinger vil medføre i form af produktion af ekstra  

 jern, d.v.s. ekstra indspændingsjern.
 Vi har den 7/9 1985 orienteret E om, at arbejdet på selve pladsen måtte  

 stoppes, indtil smedeafdelingen havde produceret samtlige bærejern, idet det  

 ikke vil være hensigtsmæssigt at starte pladsen op, før samtlige bærejern er  

 til stede, hvorefter arbejdet kan køre kontinuerligt.
 Pkt. 5: Vi har videre orienteret Bestyrelsen om, at projektet stadig kan  

 udføres inden for den i BESKRIVELSEN anførte tidsramme på 90 dage, hvilket K  

 har bekræftet over for os.
 Den fremsendte tidsplan er vejledende og bliver derfor forskudt i forhold  

 til det oprindeligt beregnede, når der som foran nævnt indtræder forhold, som  

 skal korrigeres undervejs.
 Pkt. 6. Vi har anmodet K om til møde, der afholdes 4/10 1985 at fremkomme  

 med priser på de ekstra arbejder, nævnte arbejder vil medføre, samt oplysning  

 om, hvorledes tidsplanerne vil kunne endeligt fastlægges.
Nærværende referat er fremsendt til: BESTYRELSEN for Ejerforeningen D - E (5 eks.) K A/S (3 eks.) F (1 eks.)» Det andet byggemødereferat er dateret den 16. december 1985. Det hedder  

 heri bl.a.:
 »Møder har været afholdt: 25/10-85, 8/11-85, 22/11-85, 9/12-85.
Til stede har været: D H G F L J Ad pkt. 1-2-3-4-5-6: Under frihugning af altanerne har det vist sig  

 nødvendigt at udføre en række nødvendige ændringer, som er krævet af Mag. 4.  

 afdeling, med hvem der er ført en lang række forhandlinger om den endelige  

 udformning, således at entreprenøren har kunnet få lov til at køre projektet  

 videre, jfr. sidst rev. tegninger af 13/11-85 omfattende tegning 20-21-22 -  

 23 - 24 og tegning nr. 29 rev 2/12-85. I den anledning skal det videre  

 bemærkes, at Mag. 4. afdeling har stillet krav om ekstraordinære sikkerheder,  

 som vi har måttet tage til efterretning.
 Pkt. 8: F orienterede om de udførte forhandlinger med ingeniørafdelingen.
 Forhandlingerne er nu afsluttet og rev. tegninger som tidligere anført  

 udleveret.
 Montage af special jern kan herefter opstartes.
 Der skal anmodes om syn og rekvireres eftersyn fra Mag. 4. afdeling i  

 samråd med byggeledelsen ved F.
 Pkt. 9: De projektændringer, som er foretaget, har F anmodet K om at  

 prissætte så hurtigt som muligt.
 For den gode ordens skyld skal det oplyses, at det den 18/10-85 blev  

 oplyst, at for så vidt smedearbejdet blev regnet med kr. 36.160,- i  

 ekstraarbejde + moms + omkostninger.
 Entreprenørarbejdet ca. kr. 35.000,-/kr. 36.000,fordelt med 1/3 på  

 A-GÅRDEN I og 2/3 til A-GÅRDEN III i ekstraarbejder + moms + omkostninger.
 Pkt. 10: På byggemødet den 9/12 1985 blev det aftalt at afholde byggemøde  

 den 16/12 1985 kl. 10.30.
 Nærværende referat er fremsendt til:
Bestyrelsen for Ejerforeningen D (5 eks.) K A/S (3 eks.) F (1 eks.)» Som nævnt blev altanrenoveringen færdiggjort i slutningen af januar 1986.  

 Nogen afleveringsforretning fandt imidlertid ikke sted.
Derimod blev der den  

 4. juni 1987 foretaget årseftersyn, hvorefter den af klageren stillede  

 garanti blev kvitteret.
I den mellemliggende periode drøftede parterne betalingsspørgsmålet,  

 herunder navnlig den af klageren krævede betaling for ekstraarbejder, som  

 klageren i en opgørelse af 6. marts 1986 havde opgjort til i alt 343.990,21  

 kr. excl. moms, fordelt med 1/3 til A-gården I og 2/3 til A-gården III.
Af  

 det samlede beløb hidrørte 153.982,90 kr. excl. moms fra ekstraarbejder,  

 udført af klagerens smedeafdeling, og 190.007,31 kr. excl. moms fra  

 ekstraarbejder, udført af klagerens murerafdeling.
I smedeafdelingens  

 opgørelse er ekstraarbejderne specificeret således:
 »Udførelse af ændrede jern i henhold til projektændringer,  

 fastspændinger i etageadskillelse, diverse tilpasninger på stedet.
 Arbejdsløn:
 I den tilsvarende opgørelse fra murerafdelingen er ekstraarbejderne  

 specificeret således:
»Udførelse af udhugninger af beton ind i bjælkelag og udhugning i murpiller for montering af nye altaner.
Udstøbning og armering af kontraplader for altaner:
Arbejdsløn i.h.t. tilbudsliste + 7,83% Da drøftelserne navnlig vedrørende betalingen for ekstraarbejder endte  

 uden resultat, fremsendte klageren den 29. august 1986 slutregninger til  

 adciterede på de indklagedes vegne.
Slutregningerne, der inkluderede den  

 krævede betaling for ekstraarbejder som opgjort pr. 6. marts 1986, blev af  

 adciterede anvist til betaling den 24. juni 1987. I den trykte formular,  

 hvorved anvisningen skete, er anført, at fakturaerne »er gennemgået og  

 godkendt til udbetaling«.
Med maskinskrift er imidlertid tilføjet:  

 »NB: slutfaktura, jfr. vor opgørelse pr. 24/6-87.« I denne, i  

 hvilken ekstraarbejderne alene er medregnet med de i byggemødereferat nr. 2  

 anførte beløb, hedder det bl.a.:
 »På ovenstående ejendom hvor K A/S har udført altanrenovering, har vi  

 modtaget slutregning . . . . . pr. 29/8-86.
 Uanset slutregningen har været fremsendt til bygherren + administrator,  

 idet vi har ønsket møde afholdt vedrørende fakturaens rimelighed, er dette  

 møde endnu ikke afholdt.
 Der er ført div. korrespondance mellem entreprenørfirmaet K A/S og dennes  

 advokat og bygherren v/administrator, idet K A/S har fremsendt restbeløbet  

 til incasso.
 Da vi endnu ikke har modtaget underretning fra bygherren af nogen art, har  

 der været indkaldt til årseftersyn den 4/6-87 . . . . .
 Under mødet blev det videre aftalt med herr E, at B A/S udfører  

 slutopgørelse på basis af faktura . . . . . med opdeling af arbejderne  

 omfattende egentligt altanprojekt og ekstraarbejder godkendt under de løbende  

 byggemøder, således at ekstraarbejder blev særskilt anført og således at de  

 ekstraarbejder, hvor der mangler drøftelser parterne imellem, også blev  

 opgjort. . . . . .
Samtidig med fremsendelse af nærværende slutopgørelse fremsendes faktura .  

 . . . i anvist stand, idet vi udtrykkeligt gør opmærksom på, at de ændringer,  

 som måtte forekomme ved forhandlinger parterne imellem, vil være gældende for  

 nævnte opgørelse.« For voldgiftsretten er der afgivet forklaring af ingeniør G, murermester  

 H, medlem af indklagedes bestyrelse E, ingeniør J fra det adciterede  

 anpartsselskab, medlem af indklagedes bestyrelse M samt af ingeniør F, der  

 samarbejder med adciterede.
Ingeniør G har forklaret, at han har været ansat i klagerens smedeafdeling  

 siden 1981 og været beskæftiget med altanrenovering siden da.
Da man kom i  

 gang med arbejdet på A-gården I og III, viste det sig, at forholdene var  

 anderledes end vist på tegningerne.
Træbjælkerne i etageadskillelserne lå  

 ikke som angivet på tegningerne, hvilket medførte, at konstruktionerne måtte  

 ændres.
Det konstaterede man omkring den 6. september 1985. De fik så de  

 rettede tegninger den 20. september og gik derefter i gang med at lave  

 ændringerne på jernet.
Det varierede fra altan til altan.
Hen ad vejen fik de  

 i alt 5 rettede tegninger og ind imellem nogle skitser, som medførte, at de  

 måtte ændre også på ting, som allerede tidligere var blevet ændret.  

 Smedeafdelingen har foretaget i alt 81 ændringer, og med de ændringer i form  

 af omhugninger, som murerafdelingen måtte udføre, kom det samlede antal  

 ændringer op på 96. Det var F, som kom med de ændrede tegninger, der er  

 dateret 20. september 1985, og han gav besked om, at de skulle gå i gang med  

 at ændre jernene. Ændringerne blev foretaget hjemme på værkstedet.
De fleste  

 jern var da allerede blevet lavet, idet de havde fået at vide, at de godt  

 kunne gå i gang på grundlag af de oprindelige tegninger.
Senere fik de at  

 vide, at de ændrede tegninger ikke var blevet godkendt af myndighederne, og  

 fik så af F skitser, som de skulle lave jernene efter.
Den 9. oktober 1985  

 kom der nye rettelser, også til noget af det, som de tidligere havde ændret.  

 De prisoplysninger, som blev givet den 18. oktober 1985, og som er omtalt i  

 byggemødereferat nr. 2, dækker kun de ændringer, der var en følge af de  

 rettede tegninger pr. 20. september 1985. Den 13. november 1985 kom F igen  

 med rettede tegninger og gav dem samme besked som tidligere: at de skulle gå  

 i gang med at lave de ændringer, der fremgik af tegningerne.
Ved et byggemøde  

 den 9. december 1985 fik afhørte de sidste reviderede tegninger.
Ved den  

 lejlighed blev bygningsinspektøren tilkaldt, og man beså altanerne, hvorefter  

 der blev påført de reviderede tegninger endnu nogle ændringer.
Arbejdet kunne  

 herefter gøres færdigt.
Det har rent praktisk ikke været muligt at prissætte  

 ekstraarbejderne hen ad vejen, fordi de mange ændringer, som de fik besked på  

 at lave, kom så at sige oven i hinanden.
Timeforbruget i opgørelserne fra  

 marts 1986 er opgjort på grundlag af sædvanlige ugesedler.
Murermester H har forklaret, at han har været ansat i murerafdelingen hos  

 klageren i godt 10 år og har udført renovering af flere tusinde altaner.  

 Renoveringen af altanerne på A-gården I og III fik et særdeles usædvanligt  

 forløb, fordi forholdene på stedet viste sig at være helt anderledes end vist  

 på tegningerne, og det derfor var nødvendigt at foretage både mange og  

 væsentlige ændringer under arbejdets udførelse.
I virkeligheden var der tale  

 om flere ændringer end de 96, som G har forklaret om.
De seneste ændringer  

 til tegningsmaterialet kom først den 9. december 1985. Det forsinkede  

 arbejdet og bevirkede øgede udgifter til leje af stillads og øgede  

 byggepladsudgifter iøvrigt.
Medlem af indklagedes bestyrelse E har forklaret, at ejendommene er opført  

 i perioden 1945 - 1948. Afhørte indflyttede i 1946 og har boet der siden.
På  

 en generalforsamling i ejerforeningen blev det besluttet at gennemføre  

 altanprojektet, og man valgte klageren som entreprenør, fordi klagerens  

 tilbud var det billigste, og fordi ingeniør J anbefalede klageren.
Projektet  

 blev finansieret på den måde, at den enkelte lejlighedsejer selv skulle  

 skaffe det nødvendige beløb, eventuelt ved lån i bank eller kreditforening.  

 Arbejdet blev først sat i gang, da pengene var til rådighed.
Der blev ikke  

 oplyst noget om, at projektet kunne blive dyrere at gennemføre.
Afhørte gik  

 ud fra, at der var tale om et fast tilbud, og at priserne kunne holde.
Det  

 havde ingeniør J sagt.
Der var derfor kun taget højde for en sædvanlig  

 10%»s overskridelse af tilbudsprisen.
Ved det byggemøde, hvor der blev  

 givet meddelelse om klagerens prisoplysning pr. 18. oktober 1985,  

 protesterede afhørte.
Ingeniør J sagde imidlertid, at forhøjelsen holdt sig  

 inden for de 10%, og at der derfor ikke var så meget at gøre vrøvl over,  

 hvilket afhørte tog til efterretning.
På grund af de mange ændringer lå  

 arbejdet stille i 6-8 uger, hvilket afhørte påtalte, fordi beboerne var  

 utilfredse med at have stilladset stående så længe.
Ved et møde den 16.  

 december 1985 sagde ingeniør J, at der ikke ville blive tale om ekstra  

 stilladsudgifter, da det var klagerens eget stillads, der var opstillet.
Ingeniør J har forklaret, at han til brug for udarbejdelsen af tegninger  

 og beskrivelse til altanrenoveringen benyttede kopier af de tidligere  

 approberede tegninger vedrørende byggeriet, som han hentede fra  

 bygningsmyndighedens arkiver.
Disse tegninger viste, at altanerne var udført  

 på en usædvanlig måde, idet altanerne var forankret til bjælkelaget med  

 jernbetonbjælker.
Det var nødvendigt at lave tegninger til flere forskellige  

 altantyper.
Udbudsmaterialet viste således, at der var tale om en usædvanlig  

 bygningskonstruktion.
Omkring den 6. september 1985 kunne det konstateres, at  

 forholdene i bygningen ikke var som vist på tegningerne.
Det var F, som  

 konstaterede afvigelserne i forhold til det forudsatte ved projektets  

 udarbejdelse.
Den første ændring, der måtte foretages, var en ændring af  

 indspændingsjernene.
Da der endvidere var tale om at foretage  

 konstruktionsændringer, var det nødvendigt at søge magistratens godkendelse,  

 hvilket gav anledning til problemer.
På et tidspunkt følte afhørte, at  

 sagsbehandlingen i kommunen var så kritisabel, at der var grundlag for et  

 sagsanlæg.
Dette nævnte han for indklagedes bestyrelsesformand, der  

 imidlertid fandt omkostningerne herved så uoverskuelige, at man afholdt sig  

 herfra, således at projektet kunne færdiggøres.
Afhørte har givet klagerens  

 folk besked om, at der skulle føres timeregnskab over de ændringer, som måtte  

 foretages.
Afhørte har klart tilkendegivet for indklagedes bestyrelse, at der  

 ville komme ekstraregninger på beløb ud over dem, som klageren havde oplyst  

 den 18. oktober 1985. Han har nøje gennemgået hver arbejdssekvens med  

 bestyrelsen og har forklaret, hvori ændringerne bestod, og hvilke  

 konsekvenser de ville få.
Når der ikke blev afholdt nogen  

 afleveringsforretning, var grunden den, at ekstraarbejderne ikke var prissat.  

 Ved årseftersynet gjorde han opmærksom på, at der fortsat ikke var enighed om  

 betalingen.
Det blev derfor aftalt, at afhørte skulle lave den opgørelse pr.  

 24. juni 1987, som er fremsendt til de indklagedes bestyrelse sammen med  

 klagerens slutregninger af 29. august 1986. Afhørte har fastholdt, at han  

 under arbejdets udførelse hele tiden har orienteret indklagedes bestyrelse og  

 handlet i overensstemmelse med dennes beslutninger.
De foretagne ændringer  

 gav derfor som sådan ikke anledning til problemer.
Problemerne opstod alene,  

 fordi man ikke kunne få oplysning om klagers prissætning af ændringerne.  

 Efter afhørtes opfattelse er den krævede betaling for de udførte  

 ekstraarbejder ca. 50% for høj.
 Medlem af indklagedes bestyrelse L har forklaret, at han kun har deltaget  

 i byggemødet den 8. november 1985. Ved den lejlighed blev der intet nævnt om,  

 at budgettet ville blive overskredet.
Ingeniør F har forklaret, at han først kom ind i sagen, da stilladset var  

 sat op.
Ved ophugningen af de gamle altaner blev det konstateret, at der  

 ville opstå vanskeligheder på grund af de uregelmæssigheder, som man fandt i  

 etageadskillelserne.
De oprindelige jern måtte laves om.
Afhørte lavede  

 tegninger hertil og bad klageren prissætte arbejdet, men priserne kom ikke.  

 Afhørte havde flere møder med medarbejdere hos bygningsmyndigheden, hvorunder  

 man drøftede de forskellige konstruktionsløsninger.
Resultatet blev, at  

 afhørte valgte at udføre altanerne med kontravægt.
Medens dette foregik, lå  

 arbejdet stille.
Det varede nok et par uger.
Afhørte kan ikke nu huske, om  

 han har givet klagerens folk besked om at gå i gang med ændringerne, inden  

 magistratens godkendelse forelå, men de har fået tegningerne hertil løbende  

 og dermed også, inden ændringerne var blevet godkendt af myndighederne.  

 Afhørte har deltaget i samtlige byggemøder og har altid orienteret den  

 daværende formand for indklagedes bestyrelse om de ændringer, der skulle  

 foretages.
Denne har så givet sit samtykke til, at man gik videre med  

 projektet.
Klageren har til støtte for påstanden anført, at de ekstraarbejder, for  

 hvilke der kræves betaling, alle er udført efter aftale med de indklagedes  

 tekniske rådgiver efter forelæggelse for indklagedes bestyrelse, der har  

 accepteret, at arbejderne blev udført.
Dette er bekræftet af ingeniør J og  

 fremgår også af ingeniør F's forklaring.
Selv uden sådan accept er aftalerne  

 iøvrigt bindende for de indklagede, idet det indbyrdes forhold mellem de  

 indklagede og den tekniske rådgiver er klager uvedkommende.
Der var intet  

 alarmerende i projektet.
Det var derfor ikke uforsvarligt at gå i gang med de  

 aftalte ændringer, selv om disse endnu ikke var blevet godkendt af  

 myndighederne.
Hertil kommer, at der er tale om ekstraarbejder, som var  

 absolut nødvendige for projektets gennemførelse, og som de indklagede også af  

 den grund må være forpligtet til at betale.
Kravet i udbudsmaterialet og i  

 acceptskrivelserne om skriftlig aftale vedrørende udførelse af ekstraarbejder  

 er uden betydning i den foreliggende sag, hvor det er godtgjort, at  

 arbejderne er udført efter aftale med den tekniske rådgiver og med bygherrens  

 viden.
Klageren har videre anført, at omfanget af de udførte ekstraarbejder alene  

 skyldes rådgiverens forhold, således at risikoen for, at der måtte foretages  

 adskillige ændringer - også af tidligere udførte ændringer - ikke kan  

 pålægges klageren.
Rådgiveren kunne have standset arbejdet, indtil  

 ændringerne var blevet godkendt af myndighederne.
I så fald havde man undgået  

 at skulle lave arbejdet om flere gange.
Det afgørende spørgsmål under sagen  

 er derfor, om det krævede vederlag for ekstraarbejderne, der er udført som  

 regningsarbejde, kan siges at være rimeligt, hvilket må besvares bekræftende.  

 Afgørende må være mængden af det arbejde, som man er blevet anmodet om at  

 udføre.
Vel kan det efterfølgende være vanskeligt at afgøre, hvad et rimeligt  

 vederlag er, men her er der redegjort for forbruget af arbejdstimer og  

 vederlaget herfor samt for de anvendte materialer.
I så fald må bevisbyrden  

 påhvile de indklagede, der imidlertid ikke har godtgjort, at kravet er  

 urimeligt.
 Klageren har endelig anført, at kravet om betaling for ekstraarbejderne er  

 fremsat rettidigt uanset bestemmelsen i de særlige betingelser pkt. 1.23  

 smh.m. nr. 1.22. Der er ikke afholdt nogen afleveringsforretning, hvorimod  

 der blev foretaget en årsgennemgang den 4. juni 1987. Et år tidligere var  

 kravet forlængst fremsat, idet opgørelse over ekstraarbejderne blev fremsendt  

 allerede i marts 1986.
De indklagede har heroverfor anført, at den krævede betaling for  

 ekstraarbejder ikke er rimelig.
Den under sagen foretagne slutbetaling må  

 anses for en rimelig betaling for samtlige ekstraarbejder.
Det lange tidsrum,  

 der forløb fra arbejdets afslutning til slutopgørelsens fremkomst, tyder på,  

 at klageren har haft svært ved at opgøre timeforbruget, hvilket indicerer, at  

 der er faktureret et større timetal end rimeligt anvendt på det pågældende  

 projekt.
Hertil kommer, at kravet i de særlige betingelser pkt. 1.11 om  

 skriftlig aftale som betingelse for iværksættelse af ekstraarbejder ikke er  

 iagttaget.
Når dette sammenholdes med, at der kun er udarbejdet to referater  

 om det på byggemøderne passerede, må det lægges til grund, at der ikke er  

 truffet aftale om andre ekstraarbejder end dem, der omtales i det andet  

 byggemødereferat, og som allerede er betalt.
De indklagede har videre anført, at klageren også som følge af den udviste  

 passivitet har mistet retten til at gøre yderligere krav gældende.
Klageren  

 kunne allerede midt i oktober 1985 have prissat de ekstraarbejder, som var en  

 følge af ændringerne.
Først 5 måneder senere - henved 2 måneder efter  

 arbejdets afslutning - fremkom klageren imidlertid med den ønskede  

 prisoplysning.
Under disse omstændigheder må klageren være afskåret fra at få  

 medhold i sit krav.
Over for adciterede har de indklagede til støtte for påstanden gjort  

 gældende, at ingeniør J vel har forklaret, at intet arbejdet blev iværksat,  

 uden at indklagedes bestyrelse havde erklæret sig indforstået hermed.
Det er  

 imidlertid ikke givet, at det også har stået bestyrelsen klart, at man dermed  

 tillige accepterede igangsætning af en produktion af jern, som man så  

 efterfølgende var nødt til at skrotte eller ændre - måske endda flere gange -  

 fordi den nødvendige myndighedsgodkendelse ikke forelå ved igangsætningen.  

 Det er netop for at undgå, at den slags sker, at man antager en teknisk  

 rådgiver.
Adciterede vidste, at de indklagede som ejerforening havde særlige  

 problemer med finansieringen, og at der derfor ikke måtte accepteres udført  

 arbejder, som kunne vælte budgettet, der skulle holdes inden for  

 tilbudssummen med tillæg af 10%. Man kunne i givet fald have vedtaget at lade  

 de nye altaner udgå af projektet.
Adciterede har anført, at projektet er udarbejdet på grundlag af kopier af  

 de approberede bygningstegninger, som man havde hentet hos  

 bygningsmyndigheden.
Dette var fuldt forsvarligt og bebrejdes da heller ikke  

 adciterede.
De ændringer, som nødvendigvis måtte foretages i det oprindelige  

 projekt, fordi forholdene på stedet viste sig at afvige fra angivelserne på  

 de approberede tegninger, kan følgelig heller ikke lægges adciterede til  

 last.
Bygherren må med andre ord bære risikoen for ejendommens særlige -  

 ekstraordinære - forhold, som ikke kunne konstateres på forhånd.
Indklagede  

 var da også helt klar over, at der ville komme ekstraregninger, således som  

 det fremgår af byggemødereferaterne.
Det var alene størrelsen, man ikke  

 kendte.
Indklagedes bestyrelse var fuldt ud orienteret om de ændringer, som  

 skulle foretages, og som man accepterede.
Under disse omstændigheder må det  

 være de indklagede, der skal betale ekstraregningerne i det omfang, disse  

 skal betales.
Der var ingen anledning til at standse arbejdet, indtil  

 myndighedernes godkendelse forelå, idet de foretagne beregninger viste, at  

 tegningerne til de nødvendige ændringer var i orden.
Hertil kom det  

 tidsmæssige aspekt.
Efter almindelig erfaring ville det vare ca. 3 måneder at  

 få en godkendelse.
Iøvrigt er det umuligt at gøre op, hvilken rolle det  

 prismæssigt har spillet, at nogle af ændringerne måtte laves om.
 Adciterede har endelig for så vidt angår spørgsmålene om skriftlighed,  

 passivitet og betalingskravets størrelse i det væsentlige anført synspunkter  

 svarende til de indklagedes.
 Voldgiftsretten skal udtale:
Ved sagens afgørelse lægger voldgiftsretten til grund, at klageren som  

 følge af nødvendige ændringer i det af adciterede udarbejdede projekt til  

 altanrenoveringen har udført ekstraarbejder også ud over de ekstraarbejder,  

 som de indklagede har betalt efter klageskrifternes indgivelse til  

 voldgiftsretten.
Voldgiftsretten lægger endvidere til grund, at klageren har  

 udført disse arbejder efter aftale med adciterede som teknisk rådgiver for de  

 indklagede, efter at indklagedes bestyrelse havde accepteret ændringerne, og  

 at adciterede har givet besked om, at ændringerne skulle iværksættes, selv om  

 der endnu ikke forelå myndighedsgodkendelse af disse.
Da de trufne aftaler  

 klart lå inden for grænserne af den stillingsfuldmagt, som en teknisk  

 rådgiver i almindelighed har, hæfter de indklagede herefter for betalingen af  

 klagerens krav i det omfang, dette kan tages til følge.
Det bemærkes herved,  

 at det under de foreliggende omstændigheder ikke kan tillægges betydning, at  

 der ikke er indgået skriftlig aftale om de pågældende ekstraarbejder, ligesom  

 kravet ikke kan anses for mistet ved passivitet allerede under hensyn til, at  

 der efterfølgende gennem længere tid har været ført realitetsforhandlinger  

 vedrørende størrelsen af slutregningerne, hvori ekstraarbejderne indgik med  

 de omtvistede beløb.
 Voldgiftsretten finder imidlertid, at det samlede krav for de udførte  

 ekstraarbejder ikke kan anses for rimeligt, idet navnlig den opgjorte  

 arbejdsløn må forekomme urimelig høj, når henses til de oplysninger om  

 karakteren og omfanget af foretagne ændringer, som er forelagt  

 voldgiftsretten.
 Voldgiftsretten finder herefter, at det skønsmæssigt bør pålægges de  

 indklagede in solidum at betale til klageren 275.000 kr. incl. moms med  

 renter som nedenfor bestemt.
Af dette beløb findes adciterede at burde godtgøre de indklagede 25.000  

 kr. incl. moms med renter som nedenfor bestemt.
Voldgiftsretten har herved  

 navnlig lagt vægt på, at adciterede må antages at have påført de indklagede  

 ekstra udgifter ved at lade en del af ændringsarbejderne udføre, inden den  

 nødvendige myndighedsgodkendelse forelå, hvilket i nogle tilfælde resulterede  

 i, at der måtte foretages nye ændringer med yderligere udgifter for de  

 indklagede til følge.
 T H I B E S T E M M E S:
 De indklagede Ejerforeningen A-gården I og III, y-by, skal en for begge og  

 begge for en til klageren, Entreprenørfirmaet K A/S, x-sted, betale 275.000  

 kr. incl. moms med renter 2% over diskontoen af 405.765,61 kr. fra den 19.  

 september 1986 til den 30. juli 1987 og af 275.000 kr. fra den 31. juli 1987,  

 til betaling sker.
 Adciterede, B ApS, Ingeniør- & Arkitektfirma, z-sted, skal til de  

 indklagede betale 25.000 kr. incl. moms med renter heraf 2% over diskontoen  

 fra den 31. juli 1987, indtil betaling sker.
I sagsomkostninger skal de indklagede en for begge og begge for en betale  

 20.000 kr. til klageren.
I forholdet mellem de indklagede og adciterede skal  

 ingen af parterne betale sagsomkostninger til nogen anden part.
 De omkostninger, som er forbundet med voldgiftsrettens behandling af  

 sagen, skal betales af de indklagede in solidum med 2/3 og af klageren med  

 1/3, medens adciterede fritages for at betale nogen del af voldgiftsrettens  

 omkostninger.
 De ikendte beløb skal betales inden 14 dage efter denne kendelses  

 modtagelse.
København, den 24. april 1989 Esben Kirkegaard Palle Kiil Erik Th.
Halken P.v.c.
