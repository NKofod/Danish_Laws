Pressenævnet fandt, at klager ikke havde den fornødne retlige  

 interesse f.s.v.a. artiklens omtale af klagers søn.
Hvad angik artiklens  

 omtale  

 af forhold, der angik klager selv, måtte der efter nævnets opfattelse  

 indrømmes  

 medierne vide rammer med hensyn til satiriske gengivelser og kommentarer i  

 forhold til personer og begivenheder.
Nævnet fandt, at grænsen for, hvad en satirisk kommentar bør  

 indeholde, ikke var overskredet ved, at den pågældende skribent havde valgt  

 at  

 inddrage klagers søn i forbindelse med en satirisk omtale af klager.
Nævnet  

 fandt derfor ikke grundlag for at udtale kritik af bladet.
Kendelse fra Pressenævnet i sag nr. 49/2003 [En mand  K]  

    

 har klaget til Pressenævnet over et indlæg  

 bragt i Berlingske Tidende  

    

 den 11. april 2003  

 , idet han  

    

 mener, at god presseskik er tilsidesat.
 Artiklen, der bar overskriften   

  

 Tugtemesteren  

  

 , havde  

 følgende ordlyd:
I Firenze levede for 500 år siden en dominikanermunk ved navn  

 Savonarola.
Han mente selv, at Gud havde udvalgt ham til at tugte byens  

 umoralske og nydelsessyge befolkning.
Så det gjorde han så godt og grundigt,  

 at  

 befolkningen i 1498 havde fået nok.
Savonarola blev hængt og brændt.
Danmarks svar på Savonarola hedder [K].
At han ikke er blevet  

 hængt og brændt endnu, vil nogen sikkert tilskrive fremskridtet.
Selv ser han  

 dog kun forfald og opløsning overalt.
I skrift og tale har han i årevis  

 prædiket evig fortabelse over den arbejdsliderlige og nydelsessyge  

 befolkning.  

 Kun børnene kan reddes.
Men det kræver, at de bliver skilt fra deres fordømte  

 forældre, som hellere vil nedspare end opdrage.
 Den nu pensionerede formand for Børnerådet og pædagogikprofessor  

 har derfor foreslået, at pædagogseminarierne ikke længere skal producere  

 legeonkler og hyggetanter, men skal producere forældreerstatninger.  

 Vuggestuer,  

 børnehaver og fritidshjem skal i fremtiden være tugthuse og  

 opdragelsesanstalter, og fremtidens pædagoger skal mene, tænke og føle som  

[K].
Planen er dog stødt på modstand.
Den store tugtemester fortalte  

 sig.
Han brugte ordet opdragelse, men skulle selvfølgelig have anvendt det  

 pædagogiske nysprog og i stedet talt om udvikling af børns personlige og  

 sociale kompetencer.
Undervisningsministeren måtte derfor  

 rykke ud med en erklæring om,  

 at opdragelse stadigvæk er forældrenes ansvar.
Endelig er [K] jo ikke selv noget lysende eksempel.
Hans eget  

 afkom, [A], kørte to dagblade i sænk og var propagandachef for fedmeproduktet  

 Coca-Cola, før han kom til Det Kgl.
Teater.
Men det er måske et led i  

 faderens  

 store plan, at sønnen nu skal lokke de voksne i teatret.
Så længe de sidder  

 dér, skader de i det mindste ikke deres børn. Indlægget var ledsaget af et billede af klager, hvortil der var  

 knyttet følgende tekst:
 [K] mener, at fremtidens pædogoger skal mene, tænke og føle,  

 som han selv gør. Klageren har henvist til, at klagen drejer sig om, at indlægget,  

 der i hovedsagen omhandler ham, afslutter med at inddrage hans søn, [A].
Klageren har anført, at skribenten ikke udviser respekt for  

 personlig integritet og privatlivets fred.
Indlægget overtræder lige præcis  

 grænsen mellem ægte satire og personlig krænkelse.
Klager er derfor  

 naturligvis  

 også klageberettiget i forhold til udsagn om sin søn, fordi disse udsagn  

 relateres direkte til klager  i modsat fald er det ensbetydende med et  

 temmelig fragmenteret retsbegreb.
 Klageren har videre anført, at indlægget bringer oplysninger om  

 privatlivet, der direkte er fejlagtige og dermed krænkende i dobbelt  

 forstand.  

 Klagers søn kørte ikke to dagblade i sænk, idet han var fyret fra  

 Aktuelt,  

 inden dette blad blev lukket af LO, og han var ikke den økonomisk ansvarlige  

 for Dagen.
Klageren har yderligere anført, at indlægget sammenblander en  

 persons faglige-offentlige meninger med forhold fra vedkommendes private  

 verden, der både er uvedkommende og må forventes at ramme vedkommende  

 personligt  

 og sårende.
Der er derfor tale om en sammenblanding, der i bund og grund er  

 uetisk i sit sigte.
Det er et slag under bæltestedet og dybt udemokratisk i  

 sin  

 mulige konsekvens, nemlig at forsøge at true en person til ikke igen at  

 fremsætte meninger i det offentlige rum.
Til bladets anførsel om indlæggets satiriske vinkel har klageren  

 bemærket, at satiren betjener sig af sproglige former som latterliggørelse,  

 overdrivelse, karikatur, ironi og overdrivelse, hvorved den bliver i stand  

 til  

 at sige noget nyt og provokerende om en person og den hændelse, der er tale  

 om.  

 Satire er imidlertid ikke ensbetydende med krænkelser inden for privatlivets  

 område.
Når det sker, vil det normalt blive oplevet som platheder og noget  

 utilstedeligt.
Adskillige har netop oplevet indlægget som utilstedeligt. Ægte  

 satire graver elementer op, der kan siges at vedrøre hændelsen (i det mindste  

 med en vis plausibel relation) og indsætter dem i en ny kontekst, der f.eks.  

 appellerer til latterliggørelsen.
Platheder graver elementer op, der ikke  

 vedrører hændelsen og indsætter dem i en ny kontekst, der appellerer til  

 nedgørelsen.
Klager er enig med bladet i, at offentlige personer skal være  

 indstillet på satire, men ikke på det utilstedelige og platte.
Klageren har endelig oplyst, at Århus Stiftstidende den 19.  

 april 2003 bragte en klumme om ham, der også havde samme reference til  

 klagers  

 søn.
Chefredaktøren har dybt beklaget denne klumme og vil i bladet bringe en  

 undskyldning, idet han har udtalt, at koblingen til klagers søn ligger under  

 det etiske niveau for bladet.
Indklagede har tilbudt, at klager kan komme til  

 orde på debatsiden, hvilket imidlertid kun vil indebære den modsatte effekt,  

 nemlig en forøgelse af den påførte krænkelse.
Bladet har indledningsvis oplyst, at i rubrikken Groft sagt  

 bringes personlige kommentarer fra fire faste skribenter til aktuelle  

 hændelser, temaer og personer, der har været omtalt i pressen.
Rubrikkens  

 form  

 er satiren.
Indlæggene indeholder ganske personlige synspunkter, hvilket  

 understreges af, at de fire bidragsydere både er navngivet og afbilledet,  

 ligesom man i afbildningen af skribenterne har anvendt en satirisk streg.  

 Uanset de enkelte indlæg tager afsæt i konkrete begivenheder, er der ikke  

 tale  

 om redaktionel dækning af den pågældende hændelse.
Tonen i indlæggene er  

 bevidst humoristisk eller sarkastisk og ofte skarp og polemisk.
Rubrikken  

 føjer  

 sig således til en lang, stolt satiretradition i dansk aviskultur.
Det er  

 ikke  

 særegent for bladet at have en satirisk klumme, hvor de sædvanlige krav til  

 præcision, mådehold og urban omgangstone ikke gælder, og hvor hverken  

 konventionelle saglighedsprincipper eller de vejledende regler for god  

 presseskik kan anvendes uden betydelig tillempning under hensyn til klummens  

 utilslørede satiriske karakter.
Det er bladets opfattelse, at indlægget ikke  

 overskrider de tilladelige grænser for satirisk fremstilling, og at reglerne  

 for god presseskik ikke er overtrådt i denne sag.
Bladet har i forhold til de enkelte klagepunkter anført, at  

 klummen hverken indeholder omtale af klagers eller sønnens private forhold.  

 Klager er en offentlig kendt person og deltager ofte og gerne i den  

 offentlige  

 debat, især i spørgsmål om børns forhold, uddannelse af lærere og pædagoger  

 etc.
Også klagers søn er offentlig kendt.
Sønnens tidligere ansættelse på  

 Aktuelt og Dagen har været omtalt i pressen ligesom  

 hans hverv som  

 marketingsdirektør hos Coca-Cola og nu på Det kgl.
Teater.
Ikke engang klager  

 selv har hævdet, at skribentens sammenkædning af klager og sønnen med ordene  

 Endelig er [K] ikke noget lysende eksempel skulle indeholde et  

 udsagn om  

 private forhold  det vil sige om klagers opdragelsesmetoder.
Der er  

 tale om en  

 polemisk og satirisk sammenkædning af to offentlig kendte personer på grund  

 af  

 deres nære slægtskab, hvilket ikke kan være i strid med god presseskik.
Der  

 er  

 ingen nyfigen videregivelse af deltaljer fra personernes privatliv.
Den  

 polemiske antydning af, at klagers opdragelsesmetoder skulle have ført til,  

 at  

 de to dagblade er gået konkurs, er ikke et udsagn, der kan undergives en  

 sædvanlig saglighedsvurdering, og ingen læser vil tage udsagnet for  

 pålydende.
Bladet har videre anført, at klagepunktet om, at der er bragt  

 forkerte oplysninger i forhold til klagers søn, næppe kan tages under  

 realitetsbehandling, idet klager ikke er klageberettiget.
Efter Pressenævnets  

 praksis kan kun personer og virksomheder med retlig interesse klage til  

 nævnet.  

 Retlig interesse forudsætter efter nævnets praksis, at klageren skal være  

 omtalt, afbilledet eller på anden måde identificeret, jf. f.eks. sag nr.  

 172/1997. Der foreligger ikke oplysninger om, at sønnen ikke selv skulle have  

 været i stand til at klage til Pressenævnet.
Nævnet bør derfor afvise klagen  

 på  

 dette punkt.
I tilfælde af, at nævnet anser sig kompetent til at behandle denne  

 del af klagen, har bladet anført, at klagen er grundløs.
For det første er de  

 oplysninger, som klageren gør indsigelse mod, ikke oplysninger om  

 privatlivet.
De to bladlukninger og sønnens rolle i de to avisers  

 skæbne har  

 været udførlig behandlet i pressen.
For det andet er de anførte oplysninger  

 korrekte.
Uanset Pressenævnet ikke kan foretage bevisbedømmelse, må nævnet  

 efter bladets opfattelse kunne konkludere, at udtryksformen kørte to  

 dagblade  

 i sænk ikke kan være i strid med de presseetiske regler.
Det er muligt  

  og  

 måske endda sandsynligt  at andre end sønnen bærer et medansvar for  

 Aktuelts  

 dårlige økonomi.
Men det er naturligvis berettiget at anvende den korte  

 mundrette form køre i sænk om en topchefs ansvar for den  

 økonomiske udvikling  

 i en virksomhed, der kort efter fyringen af chefredaktøren må lukke.
Det er  

 også muligt, at sønnen ikke var den økonomisk ansvarlige for  

 Dagen.
Det er  

 dog manifest, at han var chefredaktør i hele bladets levetid.
At andre end  

 sønnen muligvis havde større indsigt i bladets økonomi, betyder ikke, at det  

 er  

 i strid med god presseskik  slet ikke i en klumme som Groft  

 sagt  at  

 anføre, at sønnen har kørt Dagen i sænk.
Ingen kan opfatte  

 skribentens udsagn  

 som en udtalelse om retligt ansvar i forbindelse med Dagens  

 konkurs.
Om sammenblandingen af offentlige-faglige meninger med personens  

 private verden har bladet anført, at det er forståeligt, at klager ikke  

 finder  

 sammenkædningen af hans synspunkter om pædagoguddannelsen og sønnens forhold  

 relevant.
Andre kan dele eller være uenig i denne opfattelse.
Men at klager  

 finder sammenstillingen irrelevant og ubehagelig betyder ikke, at god  

 presseskik er overtrådt.
Klager (og sønnen) må som andre personer, der  

 deltager  

 i den offentlige debat, forvente at blive omtalt i medierne, herunder i form  

 af  

 satiriske indlæg.
Nævnet har i et antal sager konstateret, at rammerne for  

 frissproget i satiriske indlæg er meget vide.
Bladet har henvist til nævnets  

 afgørelser i sagerne 50/1995, 112/2001, 88/1994, 94/1994 og særligt 54/2001.  

 Kommentarer nyder en overordentlig vid beskyttelse, i særdeleshed når disse  

   

 som i denne sag  fremsættes i en særligt afgrænset, satirisk/polemisk  

 afdeling  

 af bladet.
Bladet har endelig oplyst, at man har tilbudt klager at komme  

 til orde i bladets debatsider.
Dette har klager imidlertid ikke ønsket, idet  

 dette efter hans opfattelse kun vil føre til en forøgelse af den  

 påførte  

 krænkelse.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Tage Clausen og Ole Askvig.
 Pressenævnet udtaler:
Efter medieansvarslovens § 43, stk. 2, nr. 2, kan formanden  

 afvise klager fra personer, virksomheder m.v., der er uden retlig interesse i  

 det påklagede forhold.
At have retlig interesse indebærer efter nævnets  

 praksis, at man selv som person, organisation, virksomhed eller lignende skal  

 være omtalt, afbilledet eller på anden måde identificeret i mediet.
I den udstrækning, hvori artiklen angår klagers søn, finder  

 Pressenævnet, at klager ikke har den for sagens påkendelse fornødne retlige  

 interesse.
Hvad angår artiklens omtale af forhold, der angår klager selv, må  

 der efter nævnets opfattelse indrømmes medierne vide rammer med hensyn til  

 satiriske gengivelser og kommentarer i forhold til personer og begivenheder.
Nævnet finder, at grænsen for, hvad en satirisk kommentar bør  

 indeholde, ikke er overskredet ved, at den pågældende skribent har valgt at  

 inddrage klagers søn i forbindelse med en satirisk omtale af klager.
Nævnet  

 finder derfor ikke grundlag for at udtale kritik af bladet.
 Afsagt den 26. juni 2003.
