 Nedenfor er anført supplerende retningslinjer for kommunens arbejde med de  

 BBR-ejermeddelser, som returneres fra ejere m.v.
 I stedet for de retningslinjer, som er anført i BBR-meddelelse 1980, nr.  

 2 af 21. april 1980 fastsættes, at tilbagemeldinger fra ejerne på  

 BBR-ejermeddelelsen, som efter kommunens gennemgang og kontrol indføres som  

 rettelser i BBR, altid skal bevirke en revideret udskrift af  

 BBR-ejermeddelelsen til ejerne.
Reviderede ejermeddelelser udskrives ved kommunens indberetning af  

 kodeværdien 1 til felt nr. 196 (nyt felt) for ejendomme bortset fra  

 ejerlejligheder.
For ejerlejligheder indberettes kodeværdi 1 i felt nr. 396  

 (nyt felt). Selve udsendelsen til ejerne af reviderede BBR-ejermeddelelser  

 (på grund af kommunens indberetning af rekvisitionskode) iværksættes første  

 gang i løbet af oktober 1980.
 For de returnerede BBR-ejermeddelelser, hvor ejerne har anført  

 korrektioner, som kommunen efter kontrol heraf ikke kan tage til følge,  

 meddeler kommunen til ejeren, at rettelserne ikke kan tages til følge f.eks.  

 telefonisk eller i en kort notits.
 I de tilfælde, hvor ejerens korrektioner alene skyldes misforståelse på  

 grund af udskriftsredigering (f.eks. »varmeinstallation: ovne, el- eller  

 gasradiotorer, som ejeren har rettet til alene ovne), vil det ikke være  

 nødvendigt, at kommunen kvitterer over for ejerne.
 Kommunens opmærksomhed henledes i øvrigt på, at korrektioner, der modtages  

 fra flere ejere af samme ejendom skal koordineres inden eventuelle rettelser  

 indføres i registret.
