Nr LSF 75 Forslag til Lov om ændring af ligningsloven (Forhøjelse af  

 befordringsfradrag) Fremsat af skatteministeren (Carsten Koch) den 23. november 1994 Vedtaget ved tredjebehandling den 16. december 1994 Lov nr. 1117 af 21/12/1994 § 1 I ligningsloven, jf. lovbekendtgørelse nr. 851 af 30. september 1994,  

 foretages følgende ændring:
I § 9 C, stk. 3, ændres »25 pct.« til: »50  

 pct.« § 2 Loven træder i kraft den 1. januar 1995 og har virkning fra og med  

 indkomståret 1995.
Oprindeligt fremsat forslag § 1 I ligningsloven, jf. lovbekendtgørelse nr. 851 af 30. september 1994,  

 foretages følgende ændring:
 I § 9 C, stk. 3, ændres »25 pct.« til: »50  

 pct.«.
§ 2 Loven træder i kraft den 1. januar 1995 og har virkning fra og med  

 indkomståret 1995.
Bemærkninger til lovforslaget Lovforslaget er en del af aftalen mellem regeringspartierne og Venstre og  

 Det konservative Folkeparti om finansloven for 1995.
 Forslaget medfører en forhøjelse af fradraget for befordring mellem hjem  

 og arbejdsplads for personer, der har en daglig transport, der overstiger 100  

 km.
 Fradrag for befordring mellem hjem og arbejdsplads sker i 1995 efter  

 følgende regler:
Gældende regler 1995 1) Skønnet sats.
Satsen for 1994 og 1995 er endnu ikke fastsat.
2) For personer, der i 1993 var omfattet af særreglen efter ligningslovens  

 § 9 C, stk. 4. Grænsen udgør i 1996 og 1997 henholdsvis 170 km og 190 km.
Fra  

 og med 1998 er særreglen ophævet.
Normalsatsen på befordringsfradraget fastsættes af Ligningsrådet.
Ved  

 fastsættelsen af denne sats lægges udgiften til befordring med bil til grund.
 Lovforslaget indebærer følgende fradrag.
Forslag For daglig transport over 100 km hæves satsen fra 25 til 50 pct. af  

 normalsatsen, svarende til en stigning på ca. 29,75 øre pr. km.
For personer,  

 der befordrer sig i egen bil og omfattes af overgangsreglen for daglig  

 transport ud over 150 km i 1995, forhøjes satsen ligeledes fra 25 pct. til 50  

 pct. for daglig transport mellem 100 og 150 km.
 Den forhøjede fradragssats skønnes at medføre et større fradrag for ca.  

 70.000 personer, og den gennemsnitlige skattelettelse skønnes at udgøre ca.  

 3.100 kr.
Eksempler på ændring i befordringsfradraget og skattelettelse som  

 følge af lovforslaget. 1995 Note: Gennemsnitskommune med skatteprocent på 43,6 pct. 220 arbejdsdage.
Provenumæssige konsekvenser Lovforslaget skønnes at medføre et årligt provenutab på ca. 215 mill. kr.  

 Heraf ca. 150 mill. kr. for kommunerne.
I finansåret 1995 skønnes forslaget  

 at medføre et provenutab på ca. 100 mill. kr.
Erhvervs- og miljømæssige konsekvenser Lovforslaget vil medvirke til at øge mobiliteten på arbejdsmarkedet til  

 gavn for beskæftigelsen og bidrage til forebyggelse af flaskehalsproblemer.  

 Forslaget vil være til gavn for personer, der bor langt fra deres  

 arbejdsplads, og vil øge arbejdslediges geografiske mobilitet.
Forslaget har samme virkning, hvad enten den daglige transport foretages  

 med offentlige transportmidler eller i egen bil.
Forslaget reducerer  

 omkostningerne ved pendling over længere afstande.
Et øget transportbehov som  

 følge heraf er miljøbelastende, men af relativt beskedent omfang.
Administrative konsekvenser Lovforslaget skønnes ikke at være forbundet med nævneværdige  

 administrative konsekvenser for staten eller kommunerne.
Spaltehenvisninger Ligningslovens regler om befordringsfradrag er senest ændret ved lov nr.  

 482 af 30. juni 1993 i forbindelse med skatteomlægningen.
Ved denne lov blev  

 bundgrænsen for fradrag hævet fra 20 km til 24 km daglig transport, og  

 overgrænsen for fradrag med Ligningsrådets fulde sats blev samtidig hævet fra  

 54 km til 100 km daglig transport.
Der blev desuden indført en overgangsregel  

 for personer med meget lang daglig transport i egen bil.
 Forarbejderne til denne lov findes i Folketingstidende 1992-93:
Lovforslag Tillæg A, sp. 9439 1. behandling Tidende, sp. 9378 Udvalgsbetænkning Tillæg B, sp. 2353 2. behandling Tidende, sp. 11234 Tillægsbetænkning Tillæg B, sp. 3203 3. behandling Tidende, sp. 11682 Lovforslaget som vedtaget Tillæg C, sp. 1599 Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I ligningsloven, jf. lovbekendtgørelse nr. 851 af 30. september 1994,  

 foretages følgende ændring:
 I § 9 C, stk. 3, ændres »25 pct.« til: »50  

 pct.«.
§ 9 C. - - - Stk. 3. Udgør befordringen pr. arbejdsdag til og med 100  

 kilometer, beregnes fradraget med den kilometertakst, Ligningsrådet  

 fastsætter.
For befordring herudover beregnes fradraget med 25 pct. af den  

 fastsatte kilometertakst.
