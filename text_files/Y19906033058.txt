Konkurrenceloven omfatter - i modsætning til den nu ophævede  

 monopollov - al offentlig og offentligt reguleret erhvervsvirksomhed (* 2).  

 Hermed er pligten til at anmelde aftaler og vedtagelser, der kan eller vil  

 kunne have en dominerende indflydelse på et markedsområde (konkurrencelovens  

 § 5) udvidet til også at gælde det offentlige område.
På baggrund af mange  

 forespørgsler har Konkurrencerådet foretaget en samlet vurdering af omfanget  

 af anmeldelsespligten på området, navnlig for så vidt angår vedtagelser.
»Ved skrivelse af 21. maj 1990 orienterede Konkurrencerådet om  

 anmeldelsespligten for aftaler og vedtagelser i henhold til konkurrencelovens  

 § 5. Denne orientering har givet anledning til en række henvendelser  

 vedrørende fortolkningen af anmeldelsespligten.
I den anledning skal  

 Konkurrencerådet hermed meddele følgende yderligere retningslinier for  

 fortolkningen af anmeldelsespligten i henhold til konkurrencelovens § 5.
Kun aftaler og vedtagelser, der udøver eller vil kunne udøve en  

 dominerende indflydelse på et markedsområde, er anmeldelsespligtige.
Ved  

 aftaler forstås en aftale mellem to i princippet uafhængige parter, medens  

 der ved vedtagelser typisk forståes vedtagelser inden for brancheforeninger  

 og lign.
 Vedtagelser i form af love, bekendtgørelser og regulativer m.v. samt  

 afgørelser truffet i medfør heraf, betragtes ikke som vedtagelser i  

 konkurrencelovens forstand og anses derfor ikke for anmeldelsespligtige.
Vedtagelser truffet af amtsråd og kommunalbestyrelser vedrørende egne  

 virksomheder betragtes som interne virksomhedsbeslutninger og er derfor ikke  

 omfattet af anmeldelsespligten.
D.v.s. at vedtagelser vedrørende takster m.v.  

 i det offentliges egne virksomheder/institutioner (f.eks børnehaver,  

 vandværker, renovationsvirksomhed m.v.) ikke er anmeldelsespligtige.
Vedtagelser truffet af amtsråd og kommunalbestyrelser vedrørende formelt  

 set private virksomheder/institutioner, hvis erhvervsøkonomiske handlefrihed  

 er så stærkt begrænset gennem driftsoverenskomster, godkendelser m.v. af det  

 offentlige, at de ikke kan handle erhvervsøkonomisk selvstændigt, betragtes  

 på lige fod med vedtagelser vedrørende det offentliges egne virksomheder.  

 Vedtagelser vedrørende sådanne virksomheder/institutioner (f.eks. private  

 børnehaver, skoler, plejehjem, vandværker m.v.) anses ikke for  

 anmeldelsespligtige.
Det bemærkes at vurderingen af, hvornår en privat  

 virksomhed/institution kan ligestilles med det offentliges egne virksomheder,  

 i de enkelte tilfælde bør ske i samarbejde med Konkurrencerådet.
 Vedtagelser truffet i tværgående organisationer (eksempelvis Kommunernes  

 Landsforening, og Amtsrådsforeningen), der har eller vil kunne have en  

 dominerende indflydelse på et markedsområde anses for anmeldelsespligtige.
 Aftaler mellem to parter, der har eller vil kunne have den anførte  

 dominerende indflydelse, er som tidligere nævnt umiddelbart  

 anmeldelsespligtige.
Aftaler, der for en kortere periode giver en virksomhed eneret på en  

 erhvervsudøvelse, anses ikke for anmeldelsespligtige, når aftalen er  

 etableret ved licitation eller ved licitationslignende forhold med passende  

 mellemrum udfra saglige, objektive, rimelige og konsekvent gennemførte  

 kriterier, samt hvis EF-direktiverne 77/62 og 88/295 vedrørende offentlige  

 indkøb iøvrigt er overholdt.
Dette betyder, at koncessionsaftaler vedrørende  

 f.eks. busdrift, renovation m.v. baseret på ovennævnte kriterier, ikke er  

 anmeldelsespligtige.
Vurderingen i de enkelte tilfælde af, hvornår disse  

 kriterier er opfyldt, bør ske i samarbejde med Konkurrencerådet.
Andre  

 aftaler og aftaler, der ikke opfylder disse kriterier - ved f.eks. at  

 begunstige lokale udbydere - i strid med intentionerne bag konkurrenceloven  

 er derimod umiddelbart anmeldelsespligtige.
 Det bemærkes, at anmeldelsespligten i konkurrenceloves § 5 ikke er  

 gældende for de forhold, der ifølge el- og varmeforsyningsloven er fastsat  

 særlige anmeldelsesbestemmelser for.
 Iøvrigt bemærkes at konkurrencelovens øvrige bestemmelser (for offentlig  

 og offentligt reguleret erhvervsvirksomhed dog ikke §§ 11-14) efter  

 omstændighederne til enhver tid vil kunne bringes i anvendelse også overfor  

 aftaler og vedtagelser, der udfra ovennævnte kriterier ikke findes  

 anmeldelsespligtige.
Såfremt der måtte være behov for yderligere vejledning, bedes De kontakte  

 Konkurrencerådet.« (* 1) Konkurrencerådet:
Dokumentation 1990-4, s. 217-218 (* 2) Konkurrencerådet:
