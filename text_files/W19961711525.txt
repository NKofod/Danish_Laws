 Kommissionen fastslog, at en markoverkørsel var fornøden adgang til et  

 afskåret areal, idet ejeren ikke har haft nogen særlig opfyldningsret på  

 ekspropriationstidspunktet.
 År 1996 den 25. november kl. 9.00 afsagde taksationskommissionen for Århus  

 amts sydlige kreds i sag nr.
 Formentlig i 1963 erhvervede entreprenør Per Aarsleff ejendommen matr.nr.  

 3 ab Vejlby By, beliggende Baldrianvej 50, Risskov, og ejendommen matr.nr. 3  

 pæ Vejlby By, beliggende Ravnsøvej 2A, Risskov.
 Ved naturfredningsloven af 1969 blev dele af ejendommene matr.nr. 3 ab og  

 3 pæ Vejlby by, Ellevang, beliggende ved den dengang skitserede, nu anlagte  

 Viengevej, pålagt åbeskyttelse, hvorefter der i en afstand af 150 meter fra  

 åen ikke måtte foretages opfyldning, terrænregulering eller lignende uden  

 fredningsnævnets godkendelse.
 I årene omkring 1975 foregik der forhandlinger mellem entreprenør Per  

 Aarsleff og Århus kommune, idet Per Aarsleff var interesseret i at erhverve  

 ret til opfyldning på de nævnte ejendomme.
 I forbindelse med disse forhandlinger lod stadsgartneren i Århus kommune  

 teknikere udarbejde en ideplan, dateret den 15. april 1977, i hvilken der var  

 angivet opfyldning til kote 2,0 på en del af arealet mellem den påtænkte  

 Viengevej og Egåen.
Den 6. september 1977 indsendte Århus kommune en ansøgning til  

 fredningsnævnet om tilladelse til »at opfylde det fremtidige vejareal og det grønne bælte langs  

 åen« med jordfyld fra byggepladser i Århus-området.
Den af stadsgartneren  

 udarbejdede »Ideplan for denne »terrænregulering« af 15. april  

 1977 blev vedlagt ansøgningen.
I ansøgningen oplyste Århus kommune, at det  

 var ganske umuligt præcist at sige, hvor lang tid opfyldningen ville vare,  

 hvorfor man ansøgte om ikke-tidsbegrænset tilladelse til opfyldning.
 Den 28. september 1977 godkendte fredningsnævnet den ansøgte opfyldning i  

 henhold til ideskitsetegningen og meddelte samtidig dispensation fra  

 naturfredningslovens § 47 a.
Formentlig i 1978 overdrog Per Aarsleff ejendommen matr.nr. 3 ab,  

 Baldrianvej 50, og retten til opfyldning på denne ejendom til sin  

 medarbejder, Anders Henning Buschmann Nielsen.
Per Aarsleff beholdt selv  

 ejendommen matr.nr. 3 pæ og retten til opfyldning på denne ejendom.
 Der blev senere udfærdiget skøder.
 Der blev ikke oprettet nogen skriftlig aftale vedrørende  

 opfyldningsretten, og efter det oplyste blev opfyldningsrettens omfang og  

 løbetid end ikke mundtligt aftalt.
Den 14. juni 1983 vedtog Århus byråd lokalplan nr. 146, forlængelse af  

 Viengevej/Sindalsvej i Vejlby.
Det fremgår af lokalplanen, at den omfatter  

 bl.a. ejendommene 3 ab og 3 pæ Vejlby.
Det hedder i § 3: .....
»Til de nye vejstrækninger må der være direkte adgang fra de  

 tilgrænsende ejendomme.
Nødvendige markoverkørsler vil dog blive  

 tilladt.« ...............
Som nævnt havde Per Aarsleff intentioner om at foretage opfyldning på  

 aralerne, og de tilladte markoverkørsler stillede sig hindrende i vejen for  

 den dertil nødvendige til- og frakørsel med fyld/affald.
De tilladte  

 markoverkørsler kunne udfra ejernes synspunkter derfor ikke anses som  

 »fornøden vejadgang« til arealerne nord for Viengevej.
Iøvrigt blev  

 markoverkørslerne aldrig etableret.
 Alligevel fremsatte Per Aarsleff ikke dengang krav i medfør af  

 planlovgivningen eller anden lovgivning om, at kommunen skulle overtage de  

 »afskårne« arealer nord for Viengevej, som var omfattet af  

 lokalplanen.
 Den 17. og 27. oktober 1988 tilbød Århus kommunes tekniske forvaltning Per  

 Aarsleff at indstille til Århus byråd, at kommunen ville købe matr.nr. 3 pæ  

 pr. 1. april 1989 i opfyldt stand for en pris af 10 kr. pr. kvadratmeter  

 f.s.v. angår vejarealet og 5 kr. pr. kvadratmeter f.s.v. angår resten.  

 Tilbudet blev ikke accepteret af Per Aarsleff.
 Ved bekendtgørelse af 24. februar 1989 fra Miljøministeriet, Skov- og  

 Naturstyrelsen, blev det bestemt, at åbskyttelseslinien i  

 naturfredningslovens § 47 a ikke længere skulle gælde for det område langs Ny  

 Egå, der var/er omfattet af lokalplan nr. 146 i Århus kommune.
 Den 6. juni 1989 indstillede Århus kommunes magistrat til Århus byråd, at  

 kommunen erhvervede de til anlæg af Viengevejs forlængelse nødvendige  

 arealer.
 Under åstedsforretningen, der afholdtes den 10. oktober 1989, protesterede  

 Per Aarsleff mod, at de arealer, der ikke medgik til Viengevej,  

 eksproprieredes.
 Den 25. januar 1990 indstillede magistraten derfor til byrådet, at der kun  

 eksproprieredes de til anlæg af Viengevej nødvendige arealer, og hvis ejeren  

 ønskede det, yderligere et areal mellem vejen og varmetransmissionsledningen.
 Den 14. februar 1990 vedtog Århus byråd i medfør af lov om offentlige veje  

 § 43 at ekspropriere de omhandlede arealer til anlæg af 2. etape af  

 Viengevejs forlængelse fra Lystrupvej til Grenaavej, alt i overensstemmelse  

 med magistratens indstilling.
 Da ejerne af de eksproprierede arealer og Århus kommune ikke kunne blive  

 enige om erstatningens størrelse, indbragte Århus kommune ved skrivelser af  

 23. august 1990 erstatningsspørgsmålene vedrørende matr.nr. 3 ab og 3 pæ for  

 taksationskommissionen.
 Det hedder i den medsendte »Ejendomsbeskrivelse« af juli 1990:  

 ............
 »Århus kommune kan ikke overtage det overskydende areal, da ejeren  

 ikke ønsker at afstå det.« ............
 Under behandlingen af taksationssag nr. 6/1990, lb.nr. 4, og lb. nr. 5,  

 samt taksationssag nr. 3/1991, lb.nr. 4 og lb.nr. 5, fremsatte Per Aarsleff  

 ikke krav om, at Århus kommune i henhold til planlovgivningen eller vejlovens  

 § 51, stk. 3, og § 69, stk. 3, skulle overtage de ikkeeksproprierede, men  

 »afskårne« arealer nord for Viengevej, og overtagelsesspørgsmålet  

 blev derfor ikke behandlet, endsige afgjort af taksationskommissionen.
Ved taksationskommissionens kendelser af 12. og 19. februar 1991 blev der  

 fastsat erstatninger til lodsejerne for arealafståelse og ulemper.
I de  

 erstatninger, som taksationskommissionen tilkendte Per Aarsleff, var der  

 indregnet et beløb for mistet »sædvanlig« opfyldningsret, men ikke  

 for en påstået særlig aftalt opfyldningsret, idet den daværende  

 taksationskommission ikke så sig i stand til på det foreliggende løse  

 grundlag at fastslå, om der overhovedet eksisterede en særlig opfyldningsret,  

 og i givet fald at fastslå omfanget af og tidsrummet for en sådan mundtlig  

 aftalt opfyldningsret, hvorved bemærkes, at parterne var uenige både om  

 eksistensen, omfanget og varigheden af en eventuel eksisterende  

 opfyldningsret.
Lodsejerne indbragte taksationskommissionens kendelser af 12. og 19.  

 februar 1991 for Overtaksationskommissionen med påstand om forhøjelse af de  

 tilkendte erstatninger og med påstand om tilkendelse af en særskilt  

 erstatning for mistet mulighed for salg af muld og for mistet mulighed for  

 opfyldning.
Lodsejerne rejste derimod stadig ikke krav om kommunens  

 overtagelse af de »afskårne« ikkeeksproprierede arealer nord for  

 Viengevej.
 Ved Overtaksationskommissionens kendelser af 24. september 1991 blev  

 areal- og ulempeerstatningerne forhøjet, og Per Aarsleff fik desuden tilkendt  

 en nærmere angivet erstatning for mistet mulighed for salg af muld og  

 opfyldning på de eksproprierede vejarealer.
 Lodsejerne var ikke tilfredse med størrelsen af de tilkendte erstatninger,  

 og den 27. november 1991 indbragte de overtaksationskendelserne for Vestre  

 Landsret med påstand om forhøjelse af de tilkendte erstatninger, og for Per  

 Aarsleffs vedkommende tillige med påstand om tilkendelse af en større  

 erstatning for særligt tab i forbindelse med mistet særlig opfyldningsret.
 I løbet af 1995 blev anlægget af 2. etape af Viengevej færdig.
 Ved Vestre Landsrets 1. afdelings dom af 25. juni 1996 fik ejerne af de 2  

 ejendomme tilkendt henholdsvis 70.000 kr. og 150.000 kr. i arealerstatninger  

 og ulempeerstatninger, og Per Aarsleff fik desuden tilkendt 50.000 kr. i  

 erstatning for mistet mulighed for jordpåfyldning på et kommunalt ejet areal.  

 Det hedder i dommens præmisser blandt andet: ..................
»For så vidt angår sagsøgernes muligheder for jordopfyldning på de  

 pågældende arealer og for så vidt angår sagsøgeren Per Aarsleffs  

 opfyldningsret på matr.nr. 3 e, bemærkes indledningsvis, at landsretten ikke  

 finder, at disse rettigheder under de foreliggene omstændigheder kan anses  

 for bortfaldet som følge af manglende udnyttelse.
Landsretten har herved  

 blandt andet lagt vægt på, at sagsøgte så sent som i 1988 har ført  

 forhandlinger med sagsøgeren Per Aarsleff om udnyttelse af opfyldningsretten  

 på alle de berørte arealer.
Det lægges herefter til grund, at  

 opfyldningsretten bestod på tidspunktet for ekspropriationerne, og at den  

 udgjorde en økonomisk værdi for sagsøgerne, som disse kan kræve erstattet hos  

 sagsøgte.«.............................
 Det fremgår af landsretssagens akter, at lodsejeren Per Aarsleff stadig  

 ikke fremsatte krav/påstand om kommunens overtagelse af de  

 »afskårne'arealer nord for Viengevej, men ønskede at indgå en  

 procesaftale om, at kommunen eksproprierede de »afskårne« arealer  

 på nærmere omtalte prisvilkår, som fremgik af et processkrift af 1. december  

 1994.
 I et processkrift af 19. januar 1995 afslog kommunens advokat dette ønske,  

 angiveligt fordi kommunen ikke ville acceptere lodsejerens prisforlangende.
 Hverken lodsejerne eller kommunen påankede landsretsdommen til Højesteret.  

 Den er derfor nu endelig og bindende.
 Landsretssagen og landsretsdommen vedrører efter sit indhold direkte kun  

 det eksproprierede areal, og ikke »de afskårne« i nærværende sag  

 omhandlede arealer nord for Viengevej.
 Ved skrivelse af 7. februar 1996 har lodsejerne Anders Henning Buschmann  

 Nielsens arvinger og Per Aarsleff anmodet taksationskommissionen om at tage  

 stilling til, hvorvidt Århus kommune er pligtig at overtage de arealer af  

 matr.nr. 3 ab og 3 pæ Vejlby by, Ellevang, nord for Viengevej, som blev  

 tilbage efter ekspropriationen til Viengevejs forlængelse fra Lystrupvej til  

 Grenaavej.
 Efter indbringelsen har afdøde Anders Henning Buschmann Nielsens arvinger  

 tilbageoverdraget den del af matr.nr. 3 ab, Vejlby, der ligger nord for  

 Viengevej, til entreprenør Per Aaarsleff, Åbyhøj, så Per Aarsleff nu ejer  

 hele det areal nord for Viengevej, som denne sag omhandler, og som begæres  

 overtaget af Århus kommune.
 Per Aarsleffs advokat, advokat Uffe Baller, og Århus kommunes advokat,  

 højesteretssagfører Georg Løber har under behandlingen af sagen erklæret, at  

 de ønsker de 2 taksationssager behandlet og påkendt under eet, idet arealerne  

 forventes sammenlagt matrikulært.
 Taksationskommissionen har besluttet at imødekomme advokaternes begæring  

 om at behandle sagerne under eet.
Den foreliggende tvist angår et areal stort ialt 25.018 kvadratmeter af 3  

 ab og 3 pæ Vejlby by, nemlig I taksationssagens behandling har formanden, dommer B.
Breum, og de til  

 sagen udpegede kommissionsmedlemmer, Anders Baastrup og Georg H.
Hansen  

 deltaget.
 Landinspektør Nils Nybro Eriksen har medvirket som teknisk sagkyndig.
 Advokat Lars Petersen har medvirket som sekretær.
 Taksationskommissionen har den 24. oktober 1996 besigtiget nedennævnte  

 ejendomme og afholdt møde med parterne.
Under denne taksationssag har advokat Uffe Baller, Århus, på vegne Per  

 Aarsleff principalt påstået Århus kommune tilpligtet at overtage de Per Aarsleff tilhørende arealer af matr.nr. 3 ab  

 og 3 pæ Vejlby by, ialt 25.018 kvadratmeter, som blev tilbage og afskåret fra  

 restejendommene i forbindelse med ekspropriationen til Viengevejs forlængelse  

 fra Lystrupvej til Grenaavej, og tilpligtet at betale ialt 652.256,80 kr. i erstatning til  

 lodsejeren Per Aarsleff.
For det tilfælde, at kommunen ikke bliver pålagt at overtage arealerne,  

 har lodsejeren påstået sig tilkendt i erstatning for mistet indtægt ved salg  

 af muld og mistet ret til opfyldning 19,60 kr. pr. kvadratmeter eller for det  

 omhandlede areal på 25.018 kvadratmeter Højesteretssagfører Georg Løber har på vegne Århus kommune principalt  

 nedlagt påstand om, at lodsejernes overtagelsesbegæring nægtes fremme.
 Subsidiært har Århus kommune nedlagt påstand om frifindelse.
 Mest subsidiært har Århus kommune nedlagt påstand om, at kommunen  

 tilpligtes at betale en væsentlig mindre erstatning end påstået af  

 lodsejeren, alt efter taksationskommissionens skøn.
Ejeren har til støtte for sin påstand gjort gældende, at det er uden  

 betydning for sagens afgørelse, at ejeren først fremsætter sit krav om  

 overtagelsespligt 5 år efter ekspropriationsbeslutningen i 1990. Lov om  

 offentlig veje indeholder ikke nogen tidsfrist vedrørende fremsættelse af  

 krav om overtagelse.
Det kan derfor sluttes, at der ikke gælder nogen  

 forældelsesfrist på dette område. Årsagen til, at kravet ikke blev fremsat i  

 forbindelse med sagens behandling i 1990, er, at ejeren forventede at kunne  

 fortsætte med sin opfyldning.
Vejanlæget blev imidlertid først færdigt engang  

 i 1995. Først på dette tidspunkt kunne ejeren konstatere, at det ikke var  

 muligt at fortsætte arbejdet på grund af manglende overkørsler.
Da der efter  

 planloven eksisterer en mulighed for, at en ejer kan tilbagekalde sin  

 overtagelsesbegæring, hvis han ikke opnår den rette pris for et areal, taler  

 situationen alt andet lige for, at det samme må gælde efter vejloven, og for  

 at en ejer kan vente med at fremsætte sin overtagelsesbegæring på grund af  

 manglende mulighed for at overskue situationen ved sagens behandling i 1990.
Ejeren har ligeledes gjort gældende, at han ikke tidligere har modtaget  

 noget konkret tilbud fra kommunens side vedrørende overtagelse af arealet.  

 Der har tidligere været fremsat urealistiske tilbud, som ikke har været  

 tilstrækkeligt konkretiserede.
Der har således været tale om, at kun en del  

 af arealet skulle overtages.
Der har ikke været tale om, hvilket areal.  

 Sluttelig har der ej heller været enighed om prisen for et overtaget areal.
Ejeren har yderligere til støtte for sin påstand gjort gældende, at  

 kommunen er pligtig at overtage det omhandlede areal i henhold til vejlovens  

 § 69, stk. 3, idet der i dag ikke er nogen vejadgang til arealet.
Der er nu  

 forløbet næsten 6 år efter ekspropriationen, og der er stadig ikke etableret  

 vejadgang til arealet.
Ligeledes henvises til vejlovens § 51, stk. 3, idet  

 det bemærkes, at det er den anlagte vej, der er skyld i, at den omhandlede  

 ejendom ikke kan anvendes i det hidtidige øjemed, altså opfyldning.
Ved anlæg  

 af eventuelle markoverkørsler er der tale om, at der tilføres ejendommen en  

 utilstrækkelig vejadgang, idet disse markoverkørsler ikke giver mulighed for  

 at komme ind på ejendommen med store lastbiler.
Ejeren har til støtte for sin påstand yderligere gjort gældende, at der  

 består en opfyldningsret på det i nærværende sag omhandlede areal.
Dette  

 fremgår af Vestre Landsrets domspræmisser.
Ligeledes fremgår det, at denne  

 opfyldningsret på ekspropriationstidspunktet havde en økonomisk værdi, som  

 skal erstattes.
For det tilfælde, at kommunen ikke bliver pålagt at overtage arealerne,  

 har ejeren gjort gældende, at kommunen er pligtig at yde erstatning i henhold  

 til vejlovens § 69, stk. 2, idet der ikke ved anlæg af markoverkørsler vil  

 blive tale om fornøden vejadgang til ejendommen.
Betingelserne for  

 erstatningskrav i henhold til vejlovens § 69, stk. 2, er opfyldt.
Såfremt  

 taksationskommissionen måtte komme til, at kommunen ikke skal overtage  

 arealerne, vil erstatningskravet være som anført i den af ejeren nedlagte  

 påstand, subsidiært dog et efter taksationskommissionen nærmere fastsat  

 skønnet beløb.
Århus kommune har til støtte for sin principale påstand gjort gældende,  

 at Århus kommune i forbindelse med ekspropriationen i 1990 tilbød ejeren at  

 overtage det i nærværende sag omhandlede areal.
Det blev fra kommunens side  

 tilbudt at ekspropriere 10.000 kvadratmeter.
Der var ingen reaktion fra  

 ejerens side på dette tilbud.
Nærværende sag blev indbragt for  

 taksationskommissionen i februar måned 1996, selv om der på dette tidspunkt  

 verserede en sag for landsretten vedrørende den i 1990 foretagne  

 ekspropriation.
Dette er ikke muligt, idet det må ligestilles med en  

 anmodning om genoptagelse af en allerede afgjort sag.
Der er således ikke  

 mulighed for genoptagelse til forandring.
Århus kommune har til støtte for sin subsidiære påstand gjort gældende,  

 at ejerens muligheder ikke er blevet forringet efter vejens anlæg, idet det  

 ikke har været muligt at bruge arealet til jordopfyldning.
I 1989 blev  

 åbeskyttelseslinien flyttet, og den nordlige grænse for ret til opfyldning  

 var lokalplanens nordlige grænse.
Der var således ikke mulighed for  

 opfyldning uden dispensation fra fredningsmyndighedernes side.
Såvidt det er  

 kommunen bekendt, har ejeren ikke søgt de respektive myndigheder om  

 dispensation vedrørende ret til opfyldning.
Såfremt sådan dispensation gives,  

 vil de relevante overkørsler blive udført.
At ejeren ikke har nogen mulighed  

 for at anvende det pågældende areal til opfyldning, skyldes således  

 lovgivningen vedrørende naturfredning og ikke anlægget af vejen.
I den af  

 landsretten afsagte dom af 25. juni 1996, bemærkes det, at landsretten kun  

 behandler det areal, der skal anvendes til brug for vejanlæg og ikke det i  

 nærværende sag omhandlede nordligere beliggende areal.
For såvidt angår  

 etablering af de i lokalplanen anførte markoverkørsler, vil disse blive  

 etableret af Århus kommune i samråd med ejeren. Århus kommune har hele tiden  

 haft til hensigt at etablere disse overkørsler, men har været interesseret i  

 en dialog herom med ejeren.
Da arealet således ikke kan anvendes til  

 jordopfyldning, er der ved etablering af de i lokalplanen anførte  

 markoverkørsler fornøden vejadgang til arealet.
Til støtte for den mest subsidiære påstand har Århus kommune gjort  

 gældende, at det pågældende areal har en yderst begrænset værdi, idet det  

 ikke kan anvendes til opfyldning.
Arealet har kun økonomisk værdi i det  

 øjeblik, der opnås en dispensation fra de relevante myndigheder med ret til  

 opfyldning.
Ejeren har ikke med rette kunnet have nogen forventning om at  

 kunne anvende det pågældende areal til opfyldning af jord.
Såfremt ejeren  

 måtte få medhold i, at der skal tilkendes ham et erstatningsbeløb, kan der  

 kun være tale om et mindre beløb, alt efter taksationskommissionens skøn.
 For såvidt angår forrentning af et eventuelt erstatningsbeløb, gøres det  

 gældende, at renter først kan tildeles fra indbringelse af sagen for  

 taksationskommissionen i februar månd 1996.
Lodsejeren, Per Aarsleff, har afgivet forklaring.
Det fremgår direkte  

 eller indirekte af forklaringen, at han i sin tid erhvervede  

 grundene/arealerne med det ene formål at afskrælle og sælge muldjorden og  

 derefter at foretage opfyldning til den højst tilladte kote.
Kommunen  

 tilkendegav ikke på nogen måde, at opfyldningsretten var begrænset til en del  

 af arealet og/eller var tidsbegrænset, og han forventede derfor, at retten  

 til opfyldning til den fastsatte kote gjaldt hele det i nærværende sag  

 omhandlede areal, eventuelt bortset fra det fredede areal, og han forventede  

 desuden, at retten til opfyldning gjaldt uden nogensomhelst tisbegrænsning.  

 Som en naturlig konsekvens af den erhvervede og forventede ubegrænsede  

 opfyldningsret, gik han ud fra som givet, at kommunen ville tillade de til  

 opfyldning af arealerne fornødne overkørsler.
Først efter anlæget af  

 Viengevej blev han helt klar over, at er kun vil blive tilladt  

 markoverkørsler, og at disse ikke tillader/muliggør kørsel med lastvogne med  

 opfyldningsmaterialer.
Dette må efter hans mening betyde, at han har krav på,  

 at Århus kommune overtager de omhandlede »afskårne« arealer, og  

 betaler fuld erstatning til ham for arealerne og for den mistede  

 opfyldningsret på arealerne nord for Viengevej.
 Efter det oplyste må det lægges til grund, at spørgsmålet om, hvorvidt  

 Århus kommune som følge af den i 1990 foretagne ekspropriation i henhold til  

 lov om offentlige veje eller andre lovbestemmelser er pligtig at overtage de  

 i denne sag omhandlede arealer beliggende nord for Viengevej, ikke tidligere  

 er blevet indbragt for taksationskommissionen og derfor ikke tidligere,  

 heller ikke under behandlingen af taksationssag nr. 6/1990, er blevet  

 behandlet og afgjort af taksationskommissionen.
 Efter det oplyste må det endvidere antages, at lodsejeren først efter  

 anlæggelsen af Viengevej klart og utvetydigt er blevet orienteret om -  

 og/eller er blevet helt klar over, at lokalplanen i 1983 og ekspropriationen  

 i 1990 medfører, at opfyldning på de omhandlede arealer fremover ikke er  

 mulig, fordi der fremover kun vil blive tilladt markoverkørsler til  

 Viengevej.
 På denne baggrund finder taksationskommissionen, at lodsejeren ikke har  

 fortabt sin ret til at få spørgsmålet om, hvorvidt Århus kommune i henhold  

 til vejlovens § 51, stk. 3, jfr.stk. 7, og/eller § 69, stk. 3, er pligtig at  

 overtage de omhandlede afskårne arealer nord for Viengevej, behandlet og  

 påkendt af taksationskommissionen, hvorved bemærkes, at lodsejerens krav ikke  

 ses at være forældet, og at lodsejeren ikke ses at have udvist nogen  

 retsfortabene passivitet.
 Som følge heraf tager taksationskommissionen ikke Århus kommunes  

 principale påstand om, at sagen bør nægtes fremme af formelle grunde, til  

 følge.
 Som sagen er oplyst vedrørende realiteten må det lægges til grund, at  

 lodsejeren i 1977/78 har erhvervet en særlig opfyldningsret, men at dennes  

 geografiske, mængdemæssige og tidsmæssige omfang ikke er blevet aftalt helt  

 præcist eller fastlagt præcist af myndighederne.
 Imidlertid finder taksationskommissionen, at lodsejerens påståede  

 forventninger om, at hans særlige ret til opfyldning uden nogen geografisk og  

 tidsmæssig begrænsning, har været urealistiske og overoptimistiske.
 Taksationskommissionen finder, at lodsejeren burde have forventet, at der  

 var en begrænsning i hans opfyldningsret, og at det i betragtning af  

 tendenserne i tiden, nye og skærpede fredningsregler og lokalplanens indhold,  

 burde have stået lodsejeren klart, at retten til opfyldning successivt blev  

 indskrænket, og at den labile grænse for opfyldning på tidspunktet for  

 ekspropriationens foretagelse naturligt måtte være den nordlige side af  

 Viengevej, således at der på ekspropriationstidspunktet ikke længere  

 eksisterede nogen ret til opfyldning på de omhandlede arealer nord for  

 Viengevej.
 Den omtalte »Ideplan« af 1977 findes ikke at kunne tillægges  

 afgørende betydning for grænserne for lodsejerens opfyldningsret, hvorved  

 bemærkes, at den kun var en »ideplan«, og at den ikke ses at have  

 taget højde for de senere tendenser bl.a. på miljøområdet.
 Hertil kommer, at man efter taksationskommissionens mening hverken af den  

 oprindelige aftale, som er ganske upræcis, eller af Vestre Landsrets dom af  

 25. juni 1996, som efter sit indhold kun omhandler selve det areal, hvorpå  

 Viengevej er anlagt, med sikkerhed kan udlede, at lodsejeren på  

 ekspropriationstidspunktet stadig havde en særlig ret til opfyldning på  

 arealerne nord for Viengevej.
 Hvis lodsejeren - trods det foran anførte - må antages på  

 ekspropriationstidspunktet at have haft en begrænset særlig ret til  

 opfyldning, bør opfyldningsrettens geografiske, mængdemæssige og tidsmæssige  

 omfang efter taksationskommissionens mening fastlægges af domstolene, og ikke  

 af taksationskommissionen, hvis sagsbehandling er relativ summarisk.
 Når det af de nævnte grunde må antages, at lodsejeren ikke har haft nogen  

 særlig opfyldningsret på arealerne nord for Viengevej på  

 ekspropriationstidspunktet, finder taksationskommissionen at de tilladte  

 markoverkørsler udgør fornøden vejadgang til og fra de i denne sag omhandlede  

 afskårne arealer nord for Viengevej.
 Som følge heraf finder taksationskommissionen ikke grundlag for i medfør  

 af § 51, stk. 3, og/eller § 69, stk. 3, i lov om offentlige veje at pålægge  

 Århus kommune at overtage de omhandlede arealer eller at udrede erstatning  

 til lodsejeren for mistet særlig opfyldningsret.
 Derfor vil Århus kommune være at frifinde under denne sag.
 Århus kommune frifindes under denne sag for tiltale af Per Aarsleff.
 Omkostninger ved taksationssagens behandling betales af Århus kommune  

 efter opgørelse fra taksationskommissionens formand.
