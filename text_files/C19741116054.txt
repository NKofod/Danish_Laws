 På et møde i justitsministeriets centrale samarbejdsudvalg blev i  

 anledning af en konkret sag rejst spørgsmål om praksis vedrørende  

 tiltalerejsning i sager om vold mod politifolk specielt i forbindelse med  

 anholdelsesaktioner.
Der var enighed om, at der måtte gives den person, der anholdes, en vis  

 margen for modstand, men at det iøvrigt var af væsentlig betydning, at der  

 rejstes tiltale efter straffelovens § 119, når de bevismæssige betingelser  

 forelå, især når det drejede sig om indgriben fra udenforstående og når der  

 var tale om grovere voldshandlinger fra den, der skulle anholdes, specielt  

 når der var anvendt farlige redskaber eller våben.
Jeg skal herved henlede  

 statsadvokaternes opmærksomhed på spørgsmålet.
