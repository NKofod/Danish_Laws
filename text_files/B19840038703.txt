 VI MARGRETHE DEN ANDEN, af Guds Nåde Danmarks Dronning,  

 gør vitterligt: Efter § 2 i lov af 25. juni 1870 om udgivelse af en  

 Lovtidende og en Ministerialtidende, som ændret ved lov nr. 467 af 14.  

 december 1923 og lov nr. 279 af 18. juni 1951, fastsættes:
 § 1.  Følgende bekendtgørelser udstedt af  

 landbrugsministeren skal ikke optages i Lovtidende:
1. Bekendtgørelser om betalingsreglement vedrørende  

 gebyrer til statsfrøkontrollen fastsat efter § 1, stk. 1, i lov nr. 534 af  

 13. december 1972 om handel med frø, såsæd, læggekartofler og planter, som  

 ændret ved lov nr. 81 af 27. februar 1980, 2. Bekendtgørelser om a. at jagt på fiskeriterritoriet i strenge isvintre kun må udøves fra  

 flydende båd, pram eller andet fartøj, b. jagt- og fredningstider, der kun omfatter dele af landet, herunder dele  

 af fiskeriterritoriet, c. ekstraordinær fredning af visse fugle og pattedyr, d. vildtreservater, e. forbud mod jagt fra motorbåd og andet maskindrevet fartøj på dele af  

 fiskeriterritoriet, herunder indre farvande, fastsat efter lov om jagt og  

 vildtforvaltning, jfr. lovbekendtgørelse nr. 57 af 11. februar 1983.
3. Bekendtgørelser om lokale foranstaltninger fastsat  

 efter a. lov nr. 156 af 14. april 1920 med tillægslove om smitsomme sygdomme hos  

 husdyrene, som ændret senest ved lov nr. 191 af 9. maj 1984, b. lov nr. 129 af 31. marts 1960 om vaccination mod mund- og klovesyge, c. lov nr. 131 af 13. april 1954 om udførsel og indførsel af levende dyr  

 m.v., som ændret senest ved lov nr. 209 af 23. maj 1979, og d. lov nr. 42 af 20. februar 1960 om vaccination mod ondartede smitsomme  

 pelsdyrsygdomme.
4. Bekendtgørelser om instrukser til dyrlæger om a. tilsyn med markeder, dyrskuer m.m., b. varetagelse af de pligter, der påhviler dem, fastsat efter den under  

 nr. 3 nævnte lovgivning.
 Stk. 2.  Stk. 1 finder tilsvarende anvendelse, for så  

 vidt angår tillæg til eller rettelser i tidligere udsendte bekendtgørelser.
 § 2.  De i § 1, nr. 1, nævnte bekendtgørelser  

 offentliggøres ikke, men tilstilles ved statsfrøkontrollens foranstaltning  

 alle virksomheder, der er registreret under statsfrøkontrollen.
 Stk. 2.  De i § 1, nr. 2, nævnte bekendtgørelser  

 offentliggøres i Statstidende.
 Stk. 3.  De i § 1, nr. 3, nævnte bekendtgørelser  

 offentliggøres i den lokale presse.
 Stk. 4.  De i § 1, nr. 1, nævnte bekendtgørelser  

 tilstilles ved landbrugsministeriets (veterinærdirektoratet) foranstaltning  

 vedkommende dyrlæger.
 § 3.  Eksemplarer af de i § 1, nr. 1, nævnte  

 bekendtgørelser kan erhverves uden betaling ved henvendelse til  

 statsfrøkontrollen.
 Stk. 2.  Eksemplarer af de i § 1, nr. 2, nævnte  

 bekendtgørelser kan erhverves uden betaling ved henvendelse til  

 landbrugsministeriets vildtforvaltning.
 Stk. 3.  Eksemplarer af de i § 1, nr. 3, nævnte  

 bekendtgørelser kan erhverves uden betaling ved henvendelse til den lokale  

 politimester.
 Stk. 4.  Eksemplarer af de i § 1, nr. 4, nævnte  

 bekendtgørelser kan erhverves uden betaling ved henvendelse til  

 landbrugsministeriet (veterinærdirektoratet).
 § 4.  Anordningen træder i kraft ved offentliggørelsen  

 i Lovtidende og har virkning fra den 1. juli 1984.
 Stk. 2.  Samtidig ophæves kgl. anordninger nr. 295 af  

 25. juli 1952, nr. 373 af 11. november 1963, nr. 157 af 3. maj 1966 og nr. 39  

 af 6. februar 1980 om at visse af landbrugsministeriet udarbejdede  

 bekendtgørelser ikke indføres i Lovtidende samt bekendtgørelser nr. 309 af  

 29. august 1953, nr. 2 af 8. januar 1964 og nr. 159 af 5. maj 1966 om  

 kundgørelse m.m. af de af landbrugsministeriet udfærdigede bekendtgørelser,  

 der i henhold til anordning ikke indføres i Lovtidende.
Givet på Marselisborg slot, den 19. juli  

 1984 Under Vor Kongelige Hånd og Segl MARGRETHE R.
