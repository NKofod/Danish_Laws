Betænkning afgivet af Miljø- og Fødevareudvalget den 20. april 2022 Betænkning over Forslag til folketingsbeslutning om Freyas lov  hvalpesalgsloven (borgerforslag) [af Leif Lahn Jensen (S), Karsten Lauritzen (V), Peter Skaarup (DF), Karsten Hønge (SF), Andreas Steenberg (RV), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Aaja Chemnitz Larsen (IA) og Lars Løkke Rasmussen (UFG)]:
1. Ændringsforslag Dansk Folkepartis medlemmer af udvalget har stillet et ændringsforslag til beslutningsforslaget.
2. Indstillinger Et flertal i udvalget (S, V, SF, RV, EL, KF og LA) indstiller beslutningsforslaget til forkastelse ved 2. (sidste) behandling.
Flertallet vil stemme imod det stillede ændringsforslag.
 Et mindretal i udvalget (DF, NB og Lise Bech (UFG)) indstiller beslutningsforslaget til vedtagelse med det stillede ændringsforslag.
 Et andet mindretal i udvalget (FG) indstiller beslutningsforslaget til vedtagelse uændret.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til teksten Af et mindretal (DF), tiltrådt af et mindretal (NB og Lise Bech (UFG)):
 1) Teksten affattes således:
»Freyas lov skal forhindre ulovlig import af hvalpe fra de mange udenlandske hvalpefabrikker.
Freyas lov vil således være et vigtigt skridt til at få stoppet de mange udenlandske hvalpefabrikker til gavn for både avlshundene, hundehvalpene og deres nye familier.
 Folketinget pålægger derfor regeringen at arbejde aktivt for:
 1) At den danske lovgivning bliver indrettet således, at det sikres, at virksomheder og enkeltpersoner kan få forbud mod at formidle, sælge og importere hunde, hvis de ikke lever op til de danske regler og den danske lovgivning.
 2) At regeringen øger informationen og samtidig styrker kommunikationen til potentielle hundekøbere om anskaffelse af hund.
3) At regeringen arbejder for, at der indføres massive bøder for ulovlig og skadelig import af hundehvalpe.« [Arbejde for indførelse af dansk lovgivning, som forhindrer ulovlig import af hvalpe fra udenlandske hvalpefabrikker, for øget information til hundekøbere og for større bøder] Bemærkninger Til nr. 1 Formidling og salg af hunde foregår i de fleste tilfælde fuldkommen problemfrit.
Men desværre er der alt for mange skruppelløse formidlere og forhandlere, som udelukkende sælger og importerer hunde fra hvalpefabrikker og andre hunde, herunder gadehunde, som er i meget sørgelig stand.
Salget sker udelukkende med profit for øje, og de er samtidig fuldkommen ligeglade med de hunde, de sælger, og med de kommende ejere.
 Det resulterer i syge hunde, hunde, der kræver langvarig dyrlægebehandling, hunde med varige fysiske og psykiske mén og hunde, som ender med at skulle aflives.
 Derfor ønskes det, at regeringen aktivt arbejder for at stoppe den form for salg af levende væsener.
Det skal gøres således, at den danske lovgivning strammes op, så man sikrer, at personer og virksomheder, som ikke evner at formidle og importere hunde på en ordentlig måde, helt forbydes at formidle, importere og sælge hunde.
For nuværende forbydes udelukkende salg fra virksomhedsadressen, hvorfor salget ufortrødent fortsætter andre steder fra.
 Samtidig pålægges regeringen at udarbejde mere og bedre kommunikation til kommende hundeejere, så de gøres opmærksomme på de udfordringer, der kan være ved at importere hunde fra udlandet, herunder hvordan man bedst muligt sikrer sig mod utilsigtet køb af hund fra udlandet.
Der bør desuden sikres bedre information om, hvor man kan henvende sig, hvis man ønsker at købe en hund, eller hvis man ønsker at købe en hund fra internat, herunder gode råd om hvalpekøb.
Dette kan bl.a. ske via hjemmesiden klartilhund.dk, dkk.dk, dyrenesbeskyttelse.dk eller relevante sociale medier m.v., ligesom der løbende kan gennemføres målrettede kampagneindsatser.
Samtidig er det vigtigt, at hjemmesiden klartilhund.dk løbende opdateres.
 Endelig skal straffene for at omgå de danske regler skærpes markant.
5. Udvalgsarbejdet Beslutningsforslaget blev fremsat den 17. december 2021 og var til 1. behandling den 1. marts 2022. Beslutningsforslaget blev efter 1. behandling henvist til behandling i Miljø- og Fødevareudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 4 møder.
Bilag Under udvalgsarbejdet er der omdelt 8 bilag på beslutningsforslaget.
Skriftlige henvendelser Udvalget har under udvalgsarbejdet modtaget 4 skriftlige henvendelser om beslutningsforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for deres holdning til beslutningsforslaget.
Spørgsmål Udvalget har under udvalgsarbejdet stillet 6 spørgsmål til ministeren for fødevarer, landbrug og fiskeri til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Camilla Fabricius (S) Kasper Roug (S) nfmd.
Malte Larsen (S) Brian Bressendorff (S) Troels Ravn (S) Carl Valentin (SF) Rasmus Nordqvist (SF) Signe Munk (SF) Zenia Stampe (RV) Kathrine Olldag (RV) Søren Egge Rasmussen (EL) Bruno Jerup (EL) Susanne Zimmer (FG) Erling Bonnesen (V) Hans Christian Schmidt (V) Mads Fuglede (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Mette Hjermind Dencker (DF) Lise Bech (UFG) Mona Juul (KF) Per Larsen (KF) Peter Seier Christensen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
