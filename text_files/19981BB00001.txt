Fremsat den 7. oktober 1998 af Søren&nb  

 sp;Kolstrup (EL) og Jette Gottlieb (EL) Forslag til folketingsbeslutning om indførelse af lige betalingsvilkår for bane  

 og bil til Københavns Lufthavn i Kastrup Folketinget pålægger regeringen at sikre lige  

 betalingsvilkår for anvendelse af Øresundsforbindelsens  

 landanlæg, det vil sige vejanlæg og jernbaneanlæg for de  

 brugere, som ikke passerer Øresund.
Bemærkninger til forslaget Som led i etableringen af den faste forbindelse mellem  

 Sverige og Danmark har Øresundsforbindelsen A/S stået for  

 byggeriet af tilslutningsanlæggene til det øvrige jernbanenet  

 på Sjælland (Kastrupbanen) samt tilslutningsforbindelse til  

 motorvejsnettet på Amager.
Det indgår i lov om anlæg af fast forbindelse  

 over Øresund, at der skal betales en afgift på 75 mio. kr.  

 årligt (1997-tal) for benyttelse af Kastrupbanen med henblik på  

 finansiering af dette anlægsarbejde.
Denne afgift svarer til et  

 beløb på 17 kr. pr. passager, såfremt der som forventet  

 vil være godt 12.000 daglige brugere af Kastrupbanen.
Et flertal i Finansudvalget har ved Akt nr. 258 af 16.  

 juni 1998 tiltrådt, at Banestyrelsen alene i år opkræver et  

 beløb på 19,2 mio. kr. hos DSB for brug af Kastrupbanen.  

 Beløbet skal dække perioden fra banens åbning den 27.  

 september 1998 og året ud.
Der blev i forbindelse med behandlingen af  

 sagen i Finansudvalget stillet spørgsmål om, hvorledes det kan  

 være, at bilisterne ikke tilsvarende skal betale for deres del af  

 landanlægget.
Det fremgår af svaret til Finansudvalget, at der  

 ifølge artikel 17 i regeringsaftalen mellem Sverige og Danmark om den  

 faste forbindelse ikke opkræves særlig afgift herfor.
Udgiften  

 til vejanlægget på land forudsættes finansieret via  

 betalingen for kyst til kyst-anlægget, fremgår det af svaret.
 Etableringen af landanlægget har på den danske  

 side imidlertid det særlige aspekt, at landanlægget ikke alene  

 betjener tilkørslen til selve Øresundsforbindelsen, men  

 også fungerer som tilkørsel til Kastrup Lufthavn, som nu kan  

 nås både via jernbane og via motorvejsnettet.
 Imidlertid pålægges den jernbanetrafik, som  

 betjener lufthavnen - i overensstemmelse med anlægsloven - en  

 væsentlig afgift, som fordyrer jernbanebetjeningen af lufthavnen.  

 Omvendt skal biler, busser og taxier, som benytter vejanlægget til  

 lufthavnen, ikke betale herfor, fordi disse anlæg betales af brugerne  

 af Øresundsforbindelsen.
 Resultatet heraf er en urimelig forskelsbehandling til  

 fordel for bilismen og til ugunst for jernbanen, som ellers er den  

 transportform, der miljømæssigt og samfundsøkonomisk er  

 mest ønskelig.
Af Trafikministerens besvarelse af spørgsmål  

 nr.
S 1183 (Folketingsåret 1997-98 (2. samling)) fremgår det, at  

 regeringsaftalen mellem Sverige og Danmark ikke - som svaret til  

 Finansudvalget antyder - omfatter en betalingsfritagelse for alle bilister,  

 men alene vedrører de bilister, som benytter og dermed betaler for  

 brug af Øresundsforbindelsen.
Regeringsaftalen omfatter således  

 ikke bilister, som kommer fra den danske side og kun skal til lufthavnen.
 Denne miljømæssigt uforsvarlige situation kan  

 dermed løses ved enten at ophæve kravet om betaling fra  

 jernbanedelen eller ved at indføre bompengebetaling ved  

 indkørsel fra den danske side af motorvejsanlægget til  

 lufthavnen.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af lige betalingsvilkår for bane og bil til Københavns Lufthavn  

 i Kastrup.
(Beslutningsforslag nr.
B 1).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
