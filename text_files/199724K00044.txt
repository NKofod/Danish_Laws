Nr BTL 44 Betænkning over Forslag til lov om ændring af lov om afgift af  

 bekæmpelsesmidler og lov om ændring af forskellige punktafgiftslove  

 (Afgiftsforhøjelse m.v.)   

 Nr L 44 1997-98. 2. samling Afgivet af Skatteudvalget Afgivet: 19980617 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Kennel Klub, Dansk Planteværn, Dansk Skovforening, De danske Landboforeninger og Dansk Familielandbrug.
 Herefter indstiller et flertal (Venstres, Det Konservative  

 Folkepartis, Dansk Folkepartis, Centrum-Demokraternes, Fremskridtspartiets og  

 Kristeligt Folkepartis medlemmer af udvalget) lovforslaget til  

forkastelse ved 3. behandling.
 Et mindretal inden for flertallet (Kristeligt Folkepartis medlem af  

 udvalget) bemærker, at Kristeligt Folkeparti er overordnet positiv over for  

 intentionerne i lovforslaget om at begrænse brugen af bekæmpelsesmidler.  

 Kristeligt Folkeparti kan dog ikke stemme for det fremsatte lovforslag,  

 primært fordi lovforslaget ikke er miljøvenligt nok, og fordi afgiften på  

 bekæmpelsesmidler ikke i tilstrækkeligt omfang tilbageføres til de mere  

 konventionelle landbrug.
Med ændring af den eksisterende lov om afgift på bekæmpelsesmidler  

 videreføres en opkrævning baseret på produkternes pris, som Kristeligt  

 Folkeparti er imod, idet en sådan opkrævning vil favorisere de billigere og  

 ofte mindre miljøvenlige produkter.
Kristeligt Folkeparti ønsker i stedet en  

 mere adfærdsregulerende afgift, der opkræves efter miljøbelastning eller  

 efter behandlingshyppighed.
 Kristeligt Folkeparti ønsker endvidere en ordning, hvor provenuet fra  

 afgiften tilbageføres til landbruget ved anvendelse af den eksisterende model  

 og ikke som foreslået i bemærkningerne til lovforslaget en tilbageførsel med  

 hovedvægt på tilbageførsel til økologiske landmænd og til forsknings- og  

 overvågningsindsats på vandmiljøområdet.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
Per Kaalund (S) Jens Peter Vernersen (S) nfmd.
Erik Mortensen  

 (S) Anna-Marie Hansen (S) Hugo Sørensen (S) Aage Frandsen (SF) Sonja Albrink  

 (CD) Morten Helveg Petersen (RV) Frank Aaen (EL) Peter Brixtofte (V) fmd  

. Mariann Fischer Boel (V) Kristian Jensen (V) Flemming Kofod-Svendsen  

 (KRF) Flemming Hansen (KF) Brian Mikkelsen (KF) Kristian Thulesen Dahl (DF)  

 Kim Behnke (FP) Ændringsforslag Af skatteministeren:
Til § 2 1) I det under nr. 1 foreslåede § 9, stk. 8, 4.  

 pkt., ændres »15. maj« til: »15. august«.
B e m æ r k n i n g e r Til nr. 1 Det foreslås, at det seneste tidspunkt, hvor der kan ansøges om  

 tilbagebetaling af afgiften af flasker og dunke, der ifølge reglerne i  

 bekæmpelsesmiddelafgiftsloven er påsat et prismærke, bliver 15. august 1998  

 og ikke 15. maj.
