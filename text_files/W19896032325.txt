 Familieretsdirektoratet stadfæstede statsamtets afgørelse, hvorved man  

 afslog moderens ansøgning om, at faderen pålagdes at betale  

 beklædningsbidrag, idet barnet på tidspunktet for moderens ansøgning befandt  

 sig uden for den normale konfirmationssituation.
 Moderen klagede over, at statsamtet havde afslået hendes ansøgning om  

 bidrag til beklædning i anledning af, at barnet, der var 15 år og 2 måneder  

 gammel, havde opnået konfirmationsalderen.
 Barnet var født den 19. juli 1973.
 Moderens ansøgning blev modtaget i statsamtet den 19. juli 1988. Moderen  

 havde over for statsamtet oplyst, at hovedparten af barnets kammerater blev  

 konfirmeret i 1987, at en af hans kammerater blev konfirmeret den 17. april  

 1988, samt at nogle af hans kammerater skulle konfirmeres i 1989.
 Familieretsdirektoratet lagt ved afgørelsen vægt på disse forhold og fandt  

 således ud fra oplysningerne om, hvornår hovedparten af barnets kammerater  

 blev konfirmeret, tidspunktet for ansøgningen og barnets alder ved  

 ansøgningen, at barnet på tidspunktet for ansøgningen befandt sig uden for  

 den normale konfirmationssituation.
 Ansøgningen var således indgivet for sent, og Familieretsdirektoratet  

 stadfæstede statsamtets afgørelse.
