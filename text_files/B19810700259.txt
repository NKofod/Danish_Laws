§ 1 Vedtægtens område er vandarealet, der begrænses mod øst af en linie fra  

 Elsehoved til lysbøjen på Thurø Rev, derfra til Stenodden på Tåsinge, og mod  

 vest af linien fra den østlige side af Lehnskov pynt på Fyn til båken på den  

 nordlige side af Vornæs på Tåsinge, jfr. bilag.
§ 2 Plads til rejeruser skal anses for vedtægtsmæssigt indtaget, når der den  

 1. april, eller dersom denne dag er en helligdag, da den først påfølgende  

 hverdag, på pladsen for redskabets yderste pæl findes anbragt en pæl eller  

 bøje, med mørkt flag og mærket med deen fiskers navnebogstaver, som ønsker at  

 benytte pladsen.
Findes der den pågældende dag flere mærker på een plads,  

 foretages lodtrækning om pladsen ved fiskerikontrollens mellemkomst.
Stk. 2.  Den fisker, som lovligt har indtaget eller  

 efter lodtrækning har fået overladt en plads til rejeruser, bevarer  

 fortrinsretten til pladsen til 31. marts det følgende år, når han afmærker  

 pladsen som ovenfor foreskrevet, når ruserne udsættes i fiskedygtig stand  

 inden 1. maj, og når pladsen derefter benyttes rejefiskesæsonen ud uden anden  

 afbrydelse end den, som reparation og tørring af redskaberne samt  

 isforholdene måtte medføre.
Reparation og tørring af redskaberne må dog ikke  

 strække sig ud over 8 dage.
§ 3 Plads til åleruser, derunder ovenvandsruser, skal anses for  

 vedtægtsmæssigt indtaget, når der den 1. august, eller dersom denne dag er en  

 helligdag, da den først påfølgende hverdag, på pladsen for redskabets yderste  

 pæl findes anbragt en pæl eller bøje med lyst flag og mærket med deen fiskers  

 navnebogstaver, som ønsker at benytte pladsen, og når sådanne pladser  

 anmeldes til fiskerikontrollen.
Findes der den pågældende dag flere mærker på  

 en plads, foretages lodtrækning om pladsen ved fiskerikontrollens  

 mellemkomst.
 Stk. 2.  Den fisker, som lovligt har indtaget eller  

 efter lodtrækning har fået overladt en plads til åleruser, bevarer  

 fortrinsretten til pladsen året ud, når han afmærker pladsen som ovenfor  

 foreskrevet, når ruserne udsættes i fiskedygtig stand inden 10. september, og  

 når pladsen derefter benyttes ålesæsonen ud uden anden afbrydelse end den,  

 som reparation og tørring af redskaberne måtte medføre.
§ 4 Ålestangning fra isen er forbudt overalt på vedtægtens område.
§ 5 Den, der om vinteren hugger hul i isen for at fange fisk, skal trække  

 isskodden op på isen og anbringe den på hullets østlige side, såfremt der  

 ikke af politiet bliver påbudt anden afmærkning til advarsel.
§ 6 Trawlfiskeri under enhver form forbydes overalt på vedtægtens område.
Dog  

 er i tiden fra 1. juni til 31. december trawlfiskeri tilladt udenfor linierne  

 Maegårds Odde-Øgavl og enden af landet på Thurø Rev og Stenodden på Tåsinge.
§ 7 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 8 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende almindelige  

 lov om saltvandsfiskeri.
§ 9 Overtrædelse af bestemmelserne i §§ 4, 5 og § 6 straffes med bøde.
Med  

 samme straf anses den, der undlader at efterkomme de påbud og ordrer, som  

 fiskerikontrollen giver i henhold til denne vedtægt.
§ 10 Foranstående i henhold til lov nr. 195 af 26. maj 1965 om saltvandsfiskeri  

 med senere ændringer udarbejdede vedtægt stadfæstes herved således, at den  

 træder i kraft den 1. august 1981, fra hvilket tidspunkt den under 12.  

 september 1929 stadfæstede vedtægt bortfalder.
FISKERIMINISTERIET, DEN 22. JULI 1981 KARL HJORTNÆS /G.
Schoubye Bilag 1 1. Elsehoved 55 grader 06 min. 1 n. br. - 10 grader 46  

 min. 6 ø. lg.
 2. Maegård odde 55 grader 03 min. 5 n. br. - 10 grader  

 42 min. 6 ø. lg.
 3. Øgavl 55 grader 03 min. 3 n. br. - 10 grader 42  

 min. 6 ø. lg.
 4. Thurø Rev Bøjen 55 grader 01 min. 2 n. br. - 10  

 grader 44 min. 5 ø. lg.
 5. Stenodden 54 grader 59 min. 9 n. br. - 10 grader 41  

 min. 6 ø. lg.
 6. Bagbåken Vornæs 55 grader 00 min. 6 n. br. - 10  

 grader 31 min. 2 ø. lg.
 7. Lehnskov Østligste pynt 55 grader 01 min. 7 n. br.  

 - 10 grader 31 min. 5 ø. lg.
