 I medfør af § 18, stk. 2, i lov om skibes sikkerhed m.v., jf.  

 lovbekendtgørelse nr. 594 af 26. juni 1996 fastsættes:
§ 1.  Tilbageholdelsesnævnet består af en formand og 4  

 medlemmer, som udpeges af Erhvervsministeriet.
Der kan ikke udpeges personer,  

 som er bemyndiget til at træffe beslutninger eller afgørelser, som kan  

 indbringes for nævnet.
 Stk. 2.  Formanden skal opfylde de almindelige  

 betingelser for udnævnelse til dommer.
Stk. 3.  De øvrige medlemmer skal have teknisk eller  

 nautisk sagkundskab.
Af disse medlemmer udpeges 1 efter indstilling fra  

 Danmarks Rederiforening, 1 efter indstilling fra Danmarks Fiskeriforening,  

 Rederiforeningen for mindre skibe, Rederiforeningen af 1895 og Jernskibs- og  

 Maskinbyggerier i Danmark, 1 efter indstilling fra Specialarbejderforbundet i  

 Danmark, Metal Søfart samt 1 efter indstilling fra Dansk Navigatørforening,  

 Maskinmestrenes Forening, Dansk Sø- Restaurationsforening og  

 Radiotelegrafistforeningen af 1917.
 Stk. 4.  Der udpeges stedfortrædere for samtlige de i  

 stk. 1 nævnte personer efter retningslinierne i stk. 2 og 3.
 Stk. 5.  Hvervet i henhold til stk. 3 og stk. 4 ophører  

 med udgangen af den måned, hvor vedkommende fylder 70 år.
§ 2.  Tilbageholdelsesnævnet behandler klager over  

 Søfartsstyrelsens beslutninger om tilbageholdelse af skibe og forbud imod  

 anløb af dansk havn, jf. §§ 16 og 16 b, stk. 1 eller 2, i lov om skibes  

 sikkerhed m.v.
Vedkommende rederi kan indbringe klage for nævnet over en  

 beslutning om tilbageholdelse eller et forbud imod anløb af dansk havn.
Stk. 2.  Tilbageholdelsesnævnet behandler endvidere  

 klager over afgørelser om forbud eller påbud udstedt i medfør af §§ 43 og  

 43a, stk. 1 eller stk. 2, jf. § 51, stk. 4, i lov nr. 476 af 30. juni 1993 om  

 beskyttelse af havmiljøet.
Adressaten for afgørelsen kan indbringe klage for  

 nævnet over en afgørelse om forbud eller påbud inden 4 uger fra meddelelse af  

 afgørelsen.
 Stk. 3.  Nævnets adresse er Tilbageholdelsesnævnet, c/o  

 Søfartsstyrelsen, Vermundsgade 38 C, 2100 København Ø.
 § 3.  Så snart myndigheden, som har truffet afgørelse,  

 modtager meddelelse fra Tilbageholdelsesnævnet om, at klage har fundet sted,  

 sender den de oplysninger og indberetninger, som vedrører sagen, til nævnet.
§ 4.  Formanden tilrettelægger nævnets arbejde,  

 herunder arbejdet i dets sekretariat.
Formanden drager omsorg for indkaldelse  

 til møder, leder møder og sørger for, at arbejdet udføres på en  

 hensigtsmæssig måde.
 Stk. 2.  Tilbageholdelsesnævnets sekretariat varetages  

 af en af Søfartsstyrelsen udpeget sekretær.
 § 5.  Nævnets møder er ikke offentlige, dog har  

 klageren og repræsentanter for myndigheden, som har truffet afgørelse, ret  

 til at overvære nævnets møder og til at fremsætte bemærkninger.
Stk. 2.  Nævnet har ret til at foretage undersøgelser om  

 bord i samme omfang som den myndighed, hvis afgørelse er påklaget.
Såvel  

 repræsentanter for myndigheden, som har truffet afgørelse, som skibets reder  

 og fører eller den for boreplatformen ansvarlige er berettiget til at være  

 tilstede ved undersøgelsen og til at fremsætte bemærkninger.
Stk. 3.  I forbindelse med behandling af en klagesag  

 efter lov om havmiljø § 51, stk. 4, indhenter nævnet en udtalelse om sagen  

 fra en af miljø- og energiministeren udpeget sagkyndig.
Såfremt der afgives  

 en mundtlig udtalelse, skal det ske overfor det samlede nævn.
§ 6.  Når afgørelse træffes, skal  

 Tilbageholdelsesnævnet være fuldtalligt.
Afgørelse træffes ved stemmeflerhed.
Stk. 2.  Nævnets afgørelse er enten en godkendelse eller  

 en ophævelse af en tilbageholdelse.
Afgørelsen skal begrundes.
Meddelelse om  

 afgørelsen gives omgående til klageren samt til direktøren for den myndighed,  

 hvis afgørelse blev påklaget.
 § 7.  Tilbageholdelsesnævnets afgørelse indføres i en  

 protokol, som underskrives af formanden.
 Stk. 2.  Når afgørelsen ikke er enstemmig, skal  

 stemmetallene og en redegørelse for mindretallets begrundelser angives.
 Stk. 3.  Udskrift af protokollen sendes til alle nævnets  

 medlemmer og stedfortrædere samt til klageren og direktøren for den  

 myndighed, hvis afgørelse blev påklaget.
 § 8.  Tilbageholdelsesnævnets afgørelser kan ikke  

 indbringes for anden administrativ myndighed.
 § 9.  Bekendtgørelsen træder i kraft den 1. november  

 1997.
 Stk. 2.  Samtidig ophæves bekendtgørelse nr. 120 af 17.  

 marts 1981 om forretningsorden for Tilbageholdelsesnævnet.
