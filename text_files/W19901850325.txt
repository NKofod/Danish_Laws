En disponent i et vinfirma havde samtidig indtægter fra kurser om vin  

 inden for fritidsundervisningssektoren.
Indtægterne herfra kunne ikke anses  

 for erhvervet ved selvstændig virksomhed, og lønmodtagerfradrag kunne derfor  

 ikke foretages ved siden af fradrag for faktiske udgifter, idet fradragene  

 henhørte under ligningsmæssige fradrag.
 A klagede for indkomståret 1986 over, at de stedlige skattemyndigheder  

 ikke havde godkendt hans fradrag for lønmodtagerfradrag, 3.200 kr., og for  

 udgifter til regnskabsmæssig assistance, 1.220 kr.
Det fremgik af sagen, at klageren, der var ansat som disponent i et  

 vinfirma, som bibeskæftigelse havde undervisning og foredragsvirksomhed om  

 franske vindistrikter.
Virksomheden havde nærmere bestået i, at klageren  

 tilbød forskellige fritidsundervisningsinstitutioner, bl.a.
Folkeligt  

 Oplysningsforbund, et kursus, der normalt omfattede 6 aftener, hvor klageren  

 gennemgik de forskellige franske vindistrikter samt udskænkede vin til  

 kursisterne.
 Bruttoindkomsten ved foredragsvirksomheden havde i 1986 udgjort 58.735 kr.  

 Udgifterne ved foredragsvirksomheden havde andraget 10.904 kr., og disse  

 udgifter var godkendt fradragsberettigede, bortset fra udgift til  

 regnskabsmæssig assistance, 1.220 kr.
 For de i forbindelse med virksomheden oppebårne indtægter havde klageren  

 anset sig for at være selvstændig erhvervsdrivende og således berettiget til  

 at fratrække de i forbindelse med erhvervelsen af indkomsten afholdte  

 udgifter i den personlige indkomst.
Ved den af de stedlige skattemyndigheder trufne afgørelse var klageren  

 anset for at være lønmodtager.
De fratrukne udgifter var derfor henført til  

 ligningsmæssige fradrag med deraf følgende reduktion i henhold til  

 ligningslovens § 9, stk. 1, med 3.200 kr. samt alene med fradragsmulighed i  

 den skattepligtige indkomst.
Endvidere var de fradragne udgifter beskåret med  

 udgift til regnskabsmæssig assistance, 1.220 kr.
Det var i øvrigt oplyst, at klageren selv havde leveret  

 undervisningsmateriale, hvorimod annoncering og lokale var stillet til  

 rådighed af fritidsundervisningsinstitutionerne.
Klagerens vederlag var  

 beregnet som en fast timeløn.
Til støtte for, at indtægten hidrørte fra selvstændig virksomhed, henviste  

 klagerens revisor til, at undervisningen principielt var drevet for klagerens  

 egen regning og risiko.
Den omstændighed, at visse erhvervsgivere havde  

 afregnet indtægten som A-indkomst, kunne ikke medføre, at forholdet  

 betragtedes som et tjenesteforhold, idet dette skyldtes, at dette var den  

 almindelige afregningsform for hvervgiverne.
I øvrigt henviste klagerens  

 revisor navnlig til Skattedepartementets cirkulære af 5. oktober 1988  

 vedrørende afgrænsning mellem lønmodtagere og selvstændige erhvervsdrivende  

 på skattelovgivningens område.
Han påpegede i denne forbindelse, at klageren  

 var udelukket fra de rettigheder for lønmodtagere, der kunne henføres til  

 ferieloven, funktionærloven eller anden medarbejderbeskyttelseslovgivning.  

 Forholdet var da også, at klageren havde drevet en selvstændig,  

 overskudsgivende kursusvirksomhed for egen regning, således som begrebet  

 selvstændig virksomhed var beskrevet i nævnte cirkulære.
Dette cirkulære  

 måtte i øvrigt anses som en kodificering af Landsskatterettens hidtidige  

 praksis vedrørende afgrænsning af lønmodtagerbegrebet, og klagerens revisor  

 henviste i denne forbindelse specielt til Landsskatterettens afgørelse 1976,  

 nr. 61.
 Da klageren drev selvstændig virksomhed, måtte han være berettiget til at  

 fradrage de med virksomheden forbundne udgifter, herunder udgifter til  

 regnskabsmæssig assistance, der alene vedrørte udgifter i forbindelse med  

 udarbejdelse af driftsregnskab m.v.
Landsskatteretten lagde vægt på, at klageren havde oppebåret en fast  

 timeløn, der var beregnet uden hensyn til, hvor mange deltagere, der havde  

 tilmeldt sig til foredragene.
Der forelå således ikke det for selvstændig  

 erhvervsvirksomhed særlige kendetegn, at der for egen regning og risiko var  

 udøvet en virksomhed af økonomisk karakter med det formål at opnå overskud.  

 Hertil kom, at det ikke kunne antages, at klageren afholdt driftsudgifter,  

 der efter deres art og omfang lå væsentligt udover, hvad der var sædvanligt i  

 lønmodtagerforhold.
Landsskatteretten var således enig med skatterådet i, at klageren ikke for  

 indkomståret 1986 var berettiget til det faste lønmodtagerfradrag med 3.200  

 kr. ved siden af fradraget for de faktiske udgifter.
Retten kunne imidlertid  

 - i overensstemmelse med Statsskattedirektoratets indstilling under sagen -  

 tiltræde, at der indrømmedes et fradrag for udgift til regnskabsmæssig  

 assistance, der passende kunne sættes til 500 kr.
Den påklagede ansættelse  

 blev herefter nedsat med 500 kr.
 LV 1989, C 4.2.4.
