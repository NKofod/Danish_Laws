Paa derom af Ministeriet for offentlige Arbejder nedlagt allerunderdanigst  

 Forestilling har det under 6te d.
M. allernaadigst behaget Hans Majestæt  

 Kongen at meddele Holbæk Amtsraad følgende Eneretsbevilling til Anlæg og  

 Drift af en Jernbane fra Nykjøbing til Holbæk.
VI CHRISTIAN DEN NIENDE, af Guds Naade Konge til Danmark, de Venders og Goters, hertug til Slesvig, Holsten, Stormarn, Ditmarsken, Lauenborg og Oldenborg, Gøre vitterligt: At Vi efter derom indgivet Andragende i Overensstemmelse  

 med Lov Nr. 88 af 8de Maj 1894 allernaadigst ville have forundt og bevilget  

 Holbæk Amtsraad Eneret til at anlægge en Jernbane fra Nykjøbing til Holbæk  

 samt til indtil 1ste Januar 1990 at benytte denne til Befordring af Personer  

 og Gods ved Hjælp af Lokomotiver, idet Vi dog ville have Staten forbeholdt  

 Eneret til Jernbanetransporten mellem de Punkter paa Statsbanerne, med hvilke  

 førstnævnte Bane ved Forbindelse med andre Jernbaner maatte komme i Berøring.
 Bevillingen meddeles derhos paa følgende Betingelser:
I § 1 Banen bygges som let Lokomotivbane.
Indhegning af Banen og Anbringelse af  

 Led ved Vejoverkørsler vil i Regelen kunne bortfalde undtagen paa enkelte  

 stærkt befærdede Punkter.
 Angaaende Banens Retningslinie og Bygningsmaade er Bevillingshaveren i  

 øvrigt underkastet vedkommende Ministers Bestemmelse paa Grundlag af de af  

 Bevillingshaveren forelagte fuldstændige Planer til Anlægget.
 Endvidere skal Bevillingshaveren være underkastet Ministerens Bestemmelse  

 om Banens forsyning med alt Tilbehør, derunder de til dens første Anlæg  

 fornødne Lokaler for Told-, Post og Telegrafvæsen.
 Vilkaarene for Banens Tilslutning til Statsbanernes Station ved Holbæk  

 eller for en Medafbenyttelse af denne fastsættes af Ministeren.
§ 2 Bevillingshaveren er pligtig at meddele Ministeren alle af denne begærte  

 Oplysninger angaaende Tilvejebringelsen af den udover Statskassens Bidrag  

 (jfr. § 14) fornødne anlægskapital.
Senest inden 1ste August d.
A. skal han  

 derhos godtgøre, at mindst 10 pCt. af denne Del af Anlægskapitalen er til  

 Stede.
I modsat Fald er Bevillingen forbrudt.
§ 3 Ekspropriationen af de til Baneanlægget fornødne Grunde m. m. foretages i  

 Henhold til Reglerne i Forordningen af 5te Marts 1845. For saa vidt der til  

 Anlægget maatte blive indtaget Grunde, der tilhøre Staten, gives fuldt  

 Vederlag for disse.
Udbetalingen af Erstatninger til de skadelidende, af Diæter og  

 Befordringsudgifter til Medlemmerne af Besigtigelses-, Ekspropriations- og  

 Taksationskommissioner m. v. sker efter nærmere Bestemmelse af Ministeren.  

 Hvis det af denne forlanges, at Udbetalingen skal ske gennem Statskassen,  

 skal Bevillingshaveren være pligtig at stille et Beløb af indtil 30,000 Kr.  

 pr.
Mil af Banens Længde til Ministerens Raadighed samt desuden paa  

 Forlangende efterhaanden at udrede det Beløb, som Ministeren anser fornødent  

 til disse Udgifters Dækning, saaledes at Statskassen ingen Sinde kommer til  

 at staa i Forskud hertil for Bevillingshaveren.
Skulde denne ikke udrede de  

 saaledes forlangte Beløb inden Udløbet af de Tidsfrister, som Ministeren i  

 saa henseende maatte fastsætte, skal Vor Regering være berettiget til herfor  

 at holde sig til den af Bevillingshaveren stillede Sikkerhed, jfr. § 11, og  

 til at standse Jernbaneanlægget.
§ 4 Alle Arbejder ved Bygningen af Banen med Tilbehør skulle, for saa vidt  

 ikke anderledes af Ministeren bestemmes, udbydes i Licitation i Henhold til  

 Betingelser, der approberes af Regeringens tekniske Kontrol, jfr. § 7.
Bevillingshaveren er pligtig at drage Omsorg for, at der til Udførelse af  

 disse Arbejder ikkun anvendes indenlandsk arbejdskraft.
Undtagelse herfra kan  

 kun finde Sted under særlige Forhold og med udtrykkeligt Samtykke af  

 fornævnte Kontrol.
 Uden tvingende Nødvendighed maa der ikke arbejdes ved Anlægget paa Søn- og  

 Helligdage.
 Forinden Anlæggets Paabegyndelse skal Bevillingshaveren drage Omsorg for,  

 at alle Arbejderne ved anlægget forsikres mod Ulykkestilfælde under Arbejdet  

 paa en efter Ministerens Skøn fyldestgørende Maade.
 Bevillingshaveren er pligtig at underkaste sig samt er ansvarlig for  

 Overholdelsen af de Bestemmelser, som af Ministeren maatte blive trufne til  

 Sikkerhed for Udbetaling af tilgodehavende Løn til arbejderne ved Banens  

 Anlæg.
 Ved Anlæggets Udførelse bliver særlig at iagttage:
at ingen af de Fortidsminder, Stendysser, Høje eller Borgpladser, som  

 ligge i den afstukne Jernbanelinie, sløjfes eller afgraves, uden at der  

 forinden i betimelig Tid er givet Direktionen for Nationalmuseet Lejlighed  

 til at foranstalte en planmæssig Undersøgelse af vedkommende Oldtidsminde, at der saa vidt muligt drages Omsorg for, at ingen Materialier af Jord,  

 Sten eller Grus tages fra Fortidsminder af ovennævnte Art, som ligge i større  

 eller mindre Afstand fra Banelinien, uden at ovennævnte Direktion forinden  

 har afgivet Erklæring om, hvor vidt Mindesmærket fortjener at fredlyses, samt at alle de Oldsager, der under Arbejdernes Udførelse maatte findes i  

 Jorden, enkeltvis eller samlede, afleveres til den tekniske kontrol for af  

 denne at indsendes til Nationalmuseet, fra hvilket der, saafremt Sagerne  

 beholdes, vil blive udbetalt Finderen en passende Dusør.
 Overtrædelse af ovennævnte Forpligtelser vil medføre Bødestraf efter  

 nærmere Bestemmelse af Ministeren.
§ 5 Til Overholdelse af Orden og Sikkerhed under Banens Bygning vil, saa vidt  

 saadant af Regeringen maatte anses fornødent, blive anordnet et eget  

 Politiopsyn, hvis Indretning nærmere fastsættes af Regeringen, efter at der  

 er givet Bevillingshaveren Lejlighed til at ytre sig herover.
 Dette Politis Anordninger inden for Grænserne af dets Omraade og Myndighed  

 skal Bevillingshaveren være pligtig at underkaste sig.
§ 6 Den almindelige Kontrol fra Regeringens Side med Hensyn til det hele Anlæg  

 og Overholdelsen af de derom gældende Bestemmelser vil blive ført af den af  

 Os beskikkede Kommissarius.
Alle Forhandlinger mellem Regeringen og Bevillingshaveren ske gennem denne  

 Embedsmand.
Til ham indsendes saaledes alle Skrivelser og Andragender fra  

 Bevillingshaveren til Regeringen.
Kommissarius og de under ham fungerende  

 Medhjælpere skulle til enhver Tid have fri Adgang til alle Dele af Anlægget,  

 og der skal af Bevillingshaveren meddeles Kommissarius alle de Oplysninger,  

 som han maatte fordre.
Han skal have Myndighed til at paatale og standse  

 ethvert Foretagende fra Bevillingshaverens Side, som han anser stridende mod  

 de fastsatte Bestemmelser og gældende Love og Anordninger eller uforeneligt  

 med den offentlige Sikkerhed.
Hans Paatale i saa Henseende skal uvægerligen  

 tages til Følge, indtil Sagen i fornødent Fald efter Bevillingshaverens  

 Forlangende er afgjort ved Ministerens Resolution.
§ 7 Udøvelsen af den specielle tekniske Kontrol med Anlægget vil af  

 Ministeren, blive overdragen til en Ingeniør.
Til denne har Bevillingshaveren  

 at indsende alle Planer, Tegninger m. v.til Approbation, ligesom i  

 Almindelighed alt, hvad der angaar Arbejdernes Udførelse, vil blive paaset af  

 denne tekniske Kontrol paa Regeringens Vegne i Overensstemmelse med den  

 Instruktion, som af Ministeren gives samme.
Alle Planer, Kort og Tegninger  

 skulle indsendes in duplo, hvorefter det ene Eksemplar sendes tilbage til  

 Bevillingshaveren med Kontrollens Paategning.
Den kontrolerende Ingeniør og dennes Medhjælpere Skulle til enhver Tid  

 have fri Adgang til alle Dele af Anlægget og til de Steder, hvor der  

 arbejdes; og der skal af Bevillingshaveren gives dem alle de Oplysninger, som  

 mundtlig eller skriftlig maatte fordres med Hensyn til Anlægget og Arbejderne  

 paa samme m. v.
Kontrollen skal have Myndighed til at foretage alle de efter  

 dens Skøn nødvendige Undersøgelser og Prøver med de leverede Materialier, de  

 udførte Arbejder m. m, samt til i dette Øjemed at kræve den fornødne Bistand  

 af Bevillingshaveren.
Kontrollen er berettiget til at forkaste de af  

 Bevillingshaveren foreslaaede Konstruktioner eller leverede Materialier, som  

 den anser for uskikkede til Øjemedet, og til at fordre enhver Del af  

 Arbejdet, som den anser for ufyldestgørende, omgjort.
 Bevillingshaveren kan indanke de af den tekniske Kontrol givne Paalæg for  

 Ministeren, men er pligtig til, naar saadant forlanges af Kontrollen,  

 foreløbig at rette sig efter dennes Paalæg uden at kunne fordre nogen  

 Erstatning for det herved mulig paaførte Tab.
§ 8 Anlægget af Banen skal fremmes saaledes, at den i alt væsentligt er færdig  

 og under Iagttagelse af de nedenfor i § 9 givne Forskrifter i sin hele  

 Udstrækning kan aabnes for Driften efter en fuldstændig Driftsplan senest 4  

 Aar efter denne Bevillings Dato.
Saafremt denne Termin ikke iagttages, skal  

 Bevillingen være forbrudt, medmindre det godtgøres, at Terminens Overholdelse  

 er bleven umuliggjort ved Bevillingshaveren utilregnelige Omstændigheder,  

 saasom Naturbegivenheder, Arbejdsstandsninger eller andet deslige.
§ 9 Banen maa ikke aabnes for Driften, førend Tilladelse dertil er meddelt af  

 Ministeren og der ved anstillede Prøver og Undersøgelser er opnaaet Vished  

 for, at Anlægget med Tilbehør samt det fornødne Driftsmateriel er af god  

 Beskaffenhed og det fornødne Tjenestepersonale tilstrækkelig indøvet.
§ 10 De ved Førelsen af Regeringens Tilsyn med Banens Anlæg foranledigede  

 Udgifter afholdes af Bevillingshaveren og henregnes ikke til Anlægskapitalen  

 i Henhold til nedenstaaende § 13. Ministeren bestemmer, hvilke Udgifter der  

 henhøre herunder.
§ 11 Førend nogen Del af Anlægget paabegyndes, skal Bevillingshaveren supplere  

 det inden Bevillingens Udfærdigelse stillede Depositum af 20,000 Kr. til  

 80,000 Kr. i saadanne Effekter, som Ministeren vil tage for gode.
Det  

 saaledes stillede Deposittum skal tjene Regeringen til Sikkerhed for de  

 ovenanførte Betingelsers Opfyldelse, og skulde Regeringen være nødsaget til  

 at gøre sig betalt i samme, skal Bevillingshaveren være forpligtet til under  

 Bevillingens Fortabelse uden Ophold at supplere Sikkerheden til det nævnte  

 Beløb.
Den stillede Sikkerhed bliver, for saa vidt den ikke benyttes til  

 Dækning af Statskassens Krav paa Bevillingshaveren, at tilbagebetale, naar  

 hele Anlægget er fuldført og aabnet for Driften overensstemmende med de  

 foranførte Bestemmelser.
§ 12 Forbrydes Bevillingen, hjemfalde de af Bevillingshaveren deponerede Beløb,  

 jfr. § 11, til Statskassen.
II § 13 Senest 6 maaneder efter Banens Aabning for Driften bliver der af  

 Bevillingshaveren at forelægge Ministeren et fuldstændigt Regnskab over den  

 hele til Anlægget anvendte Anlægskapital, beregnet paa den i fornævnte Lov  

 Nr. 88 af 8de Maj 1894 § 3, 1ste Stykke, ommeldte Maade.
For saa vidt  

 Udbetaling af Erstatningsbeløb m.v. i Anledning af de til Baneanlægget  

 fornødne Grunde har fundet Sted gennem Statskassen, jfr. ovenfor § 3, 2det  

 Stykke, bliver dog Regnskabet herover at aflægge ved Kommissarius; imod dette  

 Regnskab, i hvilket der ikke bliver at beregne Bevillingshaveren nogen Rente  

 af de af ham indbetalte Summer, skal han ikke med Retsvirkning kunne  

 fremsætte nogen Indsigelse.
 Bevillingshaveren er forpligtet til at give den, der paa Ministerens Vegne  

 reviderer det af Bevillingshaveren aflagte Anlægsregnskab, Adgang til at  

 gennemgaa de ved Anlægget førte Bøger, ligesom han uvægerlig har at meddele  

 alle af Ministeren eller Revisor i øvrigt begærte Oplysninger vedkommende  

 Regnskabet.
§ 14 Af Statskassen ydes til Baneanlægget et Bidrag, udgørende Halvdelen af den  

 hele til anlægget ifølge aflagt Regnskab bevislig anvendte Anlægskapital  

 (jfr. § 13). Forskud paa Statskassens Bidrag kunne efter Ministerens nærmere  

 Bestemmelse ydes Bevillingshaveren paa dennes Begæring, efterhaanden som  

 Anlægget skrider frem, og i Forhold til Størrelsen af de af Bevillingshaveren  

 alt anvendte Bekostninger paa Anlægget.
Endelig Afregning med Hensyn til  

 Bidraget finder Sted snarest muligt, efter at Anlægsregnskabet ved  

 Ministerens Foranstaltning er revideret.
§ 15 For Statskassens Bidrag til Anlægget efter foranstaaende § 14 bliver der  

 af Bevillingshaveren at udstede særlig Forskrivning, ifølge hvilken  

 Statskassen for sit Bidrag nyder samme Ret som de almindelige Bidrag fra  

 Kommuner eller private.
 Det er Bevillingshaveren forbudt at optage Laan mod Prioritet i  

 Baneanlægget med Tilbehør, ligesom der efter nærværende Bevillings eventuelle  

 Overdragelse til et Aktieselskab, jfr. § 35, ikke for nogen Del af  

 Aktiekapitalen vil kunne udstedes Fortrinsaktier.
 III.
§ 16 Alle Medlemmerne af Bestyrelsen for Banen saavel som alle ved denne  

 ansatte skulle have dansk Indfødsret og være danske Undersaatter.
 Ingen kan ansættes i en overordnet Stilling ved Banen, førend Kommissarii  

 Samtykke til Ansættelsen er erhvervet.
 Alle ved Banens Drift ansatte skulle være forsikrede mod Ulykkestilfælde  

 under deres Arbejde paa en efter Ministerens Skøn fyldestgørende Maade.
§ 17 Tilsynet fra Regeringens Side med Banen efter dens Anlæg samt med dens  

 Drift saavel i økonomisk som i teknisk Henseende føres af Kommissarius  

 overensstemmende med den for ham af Ministeren udfærdigede Instruks.
 Anser Ministeren det nødvendigt, kan han derhos beskikke en sagkyndig Mand  

 til at bistaa Kommissarius ved det specielle tekniske Tilsyn med Banen og  

 Driftsmaterieller.
 De nævnte Embedsmænd skulle have fri Adgang til Banen og dens Tilbehør  

 samt fri Befordring paa Banen, og Bevillingshaveren skal være pligtig at  

 meddele dem enhver af dem begært Oplysning vedkommende Banen og dens Drift og  

 rette sig efter de af dem givne Paalæg, dog under Rekurs til Ministeren.
 Udgifter til det her omhandlede Tilsyn ere Bevillingshaveren uvedkommende.
§ 18 Bevillingshaveren er underkastet Ministerens Bestemmelse om de fornødne  

 Foranstaltninger til at hindre Ildsvaade paa de til Banen stødende  

 Brandfarlige Arealer.
 I øvrigt vil der af Ministeren til Oprettelse af Orden og Sikkerhed for  

 Færdselen paa Banen blive udfærdiget et Politireglement, som bliver uvægerlig  

 at følge under Banens Benyttelse.
§ 19 Der forbeholdes Ministeren Approbation paa Planen for de ordinære Banetogs  

 Anordning og Gang samt Ret til deri senere at bestemme saadanne Forandringer,  

 som han maatte anse nødvendige eller nyttige.
§ 20 Paa Banens Takster og Reglementer for Befordring af Personer, Gods og  

 Kreaturer forbeholdes ligeledes Ministerens Approbation.
Samtlige Instrukser og øvrige Reglementer for Tjenesten paa Banen blive at  

 forelægge Kommissarius førend de træde i Kraft.
De Forandringer, han maatte  

 fordre foretagne i dem, har Bevillingshaveren at tage til Følge.
§ 21 Bevillingshaveren er pligtig at erstatte al den Skade, som ved  

 Befordringen paa Banen tilføjes de paa samme befordrede Personer eller Gods  

 eller ogsaa andre Personer eller Genstande, og kan ikkun fri sig for denne  

 Forpligielse ved at bevise, at det enten er den skadelidendes egen Skyld, at  

 han har lidt Skade eller at denne er bevirket ved et uafvendeligt Tilfælde.
I Tilfælde af Overtrædelser fra Bevillingshaverens Side af de for Banens  

 Drift approberede Reglementer, Instrukser m. v. ligesom ogsaa, naar Ulykker  

 maatte indtræffe, der af Ministeren skønnes at være Bevillingshaveren  

 tilregnelige, uden at der dog findes Anledning til offentlig Paatale, kan  

 Ministeren paalægge Bevillingshaveren en Mulkt, som bliver at udrede uden al  

 Rettergang.
Dette gælder ogsaa for Overtrædelser af nærværende Bevilling, for  

 saa vidt disse ikke efter Bevillingens eget Indhold maatte medføre yderligere  

 Virkninger.
§ 22.  Bevillingshaveren er pligtig under en Mulkt,  

 hvis Størrelse og Anvendelse bestemmes af Ministeren, stedse at holde Banen  

 med alt Tilbehør i uformindsket og forsvarlig Stand, overensstemmende med de  

 for dens Anlæg og Drift fastsatte Regler.
Naar Driften maatte kræve det, skal  

 Ministeren kunne paalægge Bevillingshaveren at udvide Banens Driftsmateriel  

 og Inventar.
 For saadanne Forandringer eller Udvidelser af Post-, Telegraf- og  

 Toldvæsenets Lokaler, som efter disses første Indretning maatte blive  

 paalagte Bevillingshaveren, skal han nyde en passende Godtgørelse efter  

 vedkommende Ministers Bestemmelse.
§ 23 Saavel ved Banens Anlæg som senere under dens Drift skal Bevillingshaveren  

 underkaste sig vedkommende Ministers Fordringer med hensyn til, hvad der skal  

 iagttages i Henseende til Undersøgelse og Transport af toldpligtigt Gods,  

 samt med Hensyn til Afgivelse og Indretning af Vogne for Brev og Pakkeposten.
 For Posternes Transport nyder Bevillingshaveren Godtgørelse efter en af  

 vedkommende Minister fastsat Takst.
Bevillingshaveren skal, hvis saadant af Ministeren forlanges, til  

 Jernbanetelegraf anvende Stænger, præparerede efter en af Ministeren angiven  

 Metode og af saadanne Dimensioner, at Statstelegrafens Linier derpaa, om  

 ønskes, kunne anbringes.
Hvis Stængerne saaledes af Statstelegrafen benyttes,  

 overtager denne Stængernes Vedligeholdelse for saa lang Tid, som den benytter  

 dem.
Telegrafapparaterne, der anvendes, skulle, hvis det af Ministeren  

 forlanges, være af den Konstruktion, som benyttes ved Statstelegrafen, og de  

 dermed forsynede Jernbanestationer skulle paa Forlangende af Ministeren kunne  

 benyttes til offentlig Korrespondance paa Betingelser, der nærmere fastsættes  

 af ham.
Saafremt der til Banens Tjeneste maatte blive benyttet Telefonanlæg  

 skal Bevillingshaveren herved være underkastet lignende Bestemmelser, som  

 foran fastsat med Hensyn til Telegrafanlæg.
§ 24 Det forbeholdes Regeringen i Krigstid at bestemme Betingelserne for Banens  

 Benyttelse til Befordring af Tropper eller til andet militært Øjemed.
 For Beskadigelser af Banen m. v. i Krigstilfælde, hvad enten de ske ved  

 Fjenden eller de foretages til Landets Forsvar, paahviler der ikke  

 Statskassen nogen Erstatningspligt.
 De Bevillingshaveren tilkommende Rettigheder forblive i øvrigt i Krigstid  

 sikrede i deres fulde Omfang.
§ 25 Bevillingshaveren skal være pligtig at underkaste sig de Bestemmelser, som  

 af Ministeren maatte træffes med Hensyn til civile og militære Myndigheders  

 Adgang til under Udførelsen af deres Tjenesteforretninger at betræde Banens  

 Terrain.
§ 26 I det Tilfælde, at Regeringen skulde agte selv at anlægge eller at  

 tillægge andre Bevilling til Anlæg af Jernbaner, der ønskes satte i  

 Forbindelse med den her omhandlede Jernbane, skal Bevillingshaveren være  

 underkastet de Bestemmelser, som i Betingelserne for den gensidige  

 Tilstutning og Drift fastsættes af Ministeren.
§ 27 Til Sikkerhed for Banens fortsatte og uforstyrrede Drift efter dens  

 Aabning for Færdselen skal Bevillingshaveren være forpligtet til at danne en  

 Reserve- og Fornyelsesfond, svarende til 10 pCt. af Anlægskapitalen (jfr. §  

 13). Større Fornyelser og Udvidelser af Anlægget med Tilbehør kunne kun med  

 Ministerens Billigelse afholdes af Fonden og kun, for saa Vidt denne derved  

 ikke bringes ned under 5 pCt. af Anlægskapitalen.
Naar der er gjort Brug af  

 nogen Del af Fonden, skal den af Banens Overskud bringes op til sin  

 oprindelige Størrelse, førend der kan udbetales Udbytte til Bidragyderne,  

 eventuelt Aktionærerne.
Saa længe Fonden ikke er bragt op til 5 pCt. af  

 Anlægskapitalen, skal dertil henlægges 40 pCt. af det aarlige Driftsoverskud,  

 derefter 10 pCt. af samme, indtil Fonden er bragt op til 10 pCt. af  

 Anlægskapitalen.
 Reserve- og Fornyelsesfonden gøres rentebærende efter en Ministeren af  

 Bevillingshaveren forelagt Plan.
 Alle Fonden tilhørende Værdipapirer skulle forsynes med Paategning af  

 Kommissarius om deres Bestemmelse.
§ 28 Hvert Aar inden en af Ministeren fastsat Frist skal til dennes Approbation  

 indsendes af Bevillingshaveren et Overslag over Banens Drift i det  

 paafølgende Driftsaar, dette beregnet saaledes, som af Ministeren nærmere  

 bestemmes.
De Forandringer, som Ministeren foretager i Budgettet, er  

 Bevillingshaveren pligtig at tage til Følge, ligesom han er uberettiget til  

 uden Ministerens Approbation at afholde Udgifter, som ikke have Hjemmel i det  

 approberede Budget, eller at overskride de deri opførte Summer.
§ 29 Senest 3 Maaneder efter Udgangen af hvert Driftsaar har Bevillingshaveren  

 at indsende til Ministeren et i Henhold til det approberede Budget affattet,  

 specificeret og dokumenteret Regnskab over Banens Indtægter og Udgister i det  

 forløbne Driftsaar.
Forinden dette Regnskab ved Ministerens Foranstaltning er  

 revideret og befundet rigtigt, kan intet Udbytte udbetales.
 IV.
§ 30 Bevillingshaveren skal være uberettiget til uden Ministerens Samtykke:
§ 31 Bevillingshaveren er forpligtet til at underkaste sig alle de almindelige  

 Love og Anordninger, som for Tiden ere eller herefter maatte blive gældende  

 for Jernbaners Anlæg og Drift i Kongeriget Danmark.
 Bevillingshaverens Værneting er den kongelige Landsover- samt Hof- og  

 Stadsret i Kjøbenhavn.
 V.
§ 32 Der tilstaas Bevillingshaveren følgende Rettigheder og Begunstigelser med  

 Hensyn til det her omhandlede Anlæg:
 VI.
§ 33 Efter 25 Aars Forløb fra Banens Aabning i hele sin Udstrækning skal Staten  

 være berettiget til at overtage Banen med Tilbehør og med derpaa hvilende  

 Forpligtelser enten mod Udredelsen af et Vederlag lig det tyvedobbelte af  

 Gennemsnittet af Banens Nettoudbytte i de sidste 3 Åar, der gaa forud for det  

 Aar, i hvilket den forlanges overdragen til Staten, eller mod Udredelsen af  

 en Sum, der svarer til den Kapital, som bevislig er anvendt til Anlægget af  

 Banen.
Der forbeholdes Staten Valget mellem disse to Overdragelsesmaader, og  

 kan der i begge Tilfælde efter uvillige Mænds Skøn fradrages i Vederlaget et  

 passende Beløb, saafremt Banen med Tilbehør ikke paa Overdragelsens Tid i  

 enhver Henseende findes i fuldstændig og vel vedligeholdt Stand.
Regeringen skal imidlertid være berettiget til inden det ovennævnte  

 Tidspunkt at fordre Banen overdragen efter de ovenanførte Bestemmelser,  

 saafremt Driften uden uafvendelig Nødvendighed og uden Regeringens Samtykke  

 afbrydes, ligesom Regeringen i et saadant Tilfælde ogsaa skal være berettiget  

 til at etablere en midlertidig Drift for Bevillingshaverens Regning og paa  

 hans Risiko og vedblive dermed, indtil Bevillingshaveren paa fyldestgørende  

 Maade godtgøre at være i Stand til selv at fortsætte Driften.
Mod det af  

 Regeringen for den midlertidige Drift aflagte Regnskab kan der ikke med  

 Retsvirkning rejses nogen Indsigelse af Bevillingshaveren.
§ 34 I Tilfælde af Meningsulighed mellem Ministeren og Bevillingshaveren om,  

 hvorledes Banens Nettoudbytte skal beregnes, skal Sagen i Mangel af mindelig  

 Overenskomst afgøres ved Voldgift.
I dette Øjemed vælger hver af Parterne en  

 Voldgiftsmand.
Naar disse Mænd blive enige om en Afgørelse, er denne  

 forbindende for begge Parter, men blive de ikke enige, tilkalder Ministeren  

 en i de paagældende Forhold særlig kyndig Mand, ved hvis Afgørelse det da  

 skal have sit endelige Forblivende.
Denne skal ved sin Afgørelse ikke være  

 bunden til at tage en af Parternes Paastande til Følge eller til at vælge  

 mellem de tvende Voldgiftsmænds Kendelser.
Ved Voldgiftskendelsen bestemmes  

 det tillige, hvilken af Parterne der skal bære Udgifterne ved Voldgiften.
§ 35 Nærværende Bevilling skal det staa Bevillingshaveren frit for at overdrage  

 til et Aktieselskab, der i saa Fald indtræder i alle de Bevillingshaveren  

 tilkommende Rettigheder og paahvilende Forpligtelser.
Dog forbeholdes det  

 Ministeren efter Forslag af Bevillingshaveren at fastsætte de fornødne  

 Bestemmelser for et saadant Selskab og derunder Regeringens Andel i og  

 Kontrol med Bestyrelsen af Selskabets Anliggender, Banens og Driftens  

 Bestyrelse samt Aktiebreves Udstedelse, i hvilken sidste Henseende det særlig  

 bliver at iagttage, at Regeringens Samtykke udkræves til Aktiekapitalens  

 Forøgelse og til Udstedelsen af nye eller forandrede Aktier.
 Senere Overdragelser af Bevillingen kunne kun finde Sted med Ministerens  

 Samtykke.
§ 36 Med Hensyn til Bevillingens Fortolkning skal Bevillingshaveren være  

 underkastet Ministerens Kendelse.
 Hvorefter alle vedkommende sig allerunderdanigst have at rette.
 Givet paa Amalienborg, den 6te Maj 1896.
 Under Vor Kongelige Haand og Segl.
 Christian R.
(L.
S.) / Hørring.
 hvilket herved bringes til almindelig Kundskab.
 Ministeriet for offentlige Arbejder, den  

 7de Maj 1896.
 Hørring.
/L.E.
Wulff.
