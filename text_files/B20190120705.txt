Bekendtgørelse om ændring af bekendtgørelse om Nemrefusion § 1 I bekendtgørelse nr. 1457 af 16. december 2014 om Nemrefusion foretages følgende ændringer:
 1. Indledningen affattes således:
»I medfør af § 2, § 7, stk. 2, § 9, stk. 2, § 12, stk. 2 og 3, og § 16 i lov om digital løsning til brug for anmeldelse af sygefravær og anmodning om refusion og tilskud m.v. (Nemrefusion), jf. lovbekendtgørelse nr. 808 af 20. juni 2018, og efter forhandling med KL fastsættes efter bemyndigelse:« 2. I § 1, stk. 1, nr. 1, ændres »§ 71, stk. 2 og 3, i lov om en aktiv beskæftigelsesindsats« til: »§ 133, stk. 2 og 3, i lov om en aktiv beskæftigelsesindsats«.
 3. I § 1, stk. 1, nr. 2, ændres »§ 75 i lov om en aktiv beskæftigelsesindsats« til: »§§ 136 og 140 i lov om en aktiv beskæftigelsesindsats«.
§ 2 Bekendtgørelsen træder i kraft den 1. januar 2020.
