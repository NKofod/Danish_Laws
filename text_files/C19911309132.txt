Vedrørende avlskontrollen af markært og hestebønne i 1991 I meddelelsen vejledes om fremgangsmåde ved anmeldelse af partier, arealer  

 og høstkontrol.
Udlægspartier til rådighed skal senest være anmeldt 1.  

 marts for danske sorter og 1. april for udenlandske sorter.
Frøavlsarealer  

 skal være anmeldt senest 30. april.
Høstkontrol skal være anmeldt  

 senest 31. maj.
Efteranmeldelser betales med et forsinkelsesgebyr.
1. Regler for avlskontrol Avlskontrollen af markfrø i 1991 foregår efter Plantedirektoratets Regler  

 for Avlskontrol og Certificering, marts 1990.
Der skal særligt henvises til avlskontrolreglernes pkt. 3.2.2 om import af  

 udlægspartier.
Dette skyldes, at manglende anmeldelse af import og dermed  

 udtagning af prøve til udsåning i kontrolmark hvert år medfører, at partier  

 må afvises under avlskontrollen.
Et firma, der indkøber frø fra en importør,  

 bør sikre sig, at importøren har anmeldt partiet til Plantedirektoratet, og  

 at der er indsendt en prøve til kontroldyrkning.
 Pkt. 3.2.2 har følgende udformning:
 1. Import af udlægspartier fra EF-lande og  

 ligestillede tredjelande skal straks ved importen anmeldes på FORMULAR I.  

 Anmeldelsen skal indeholde oplysninger om art, sort, kategori samt  

 referencenummer fra den udenlandske myndighed, der har prøvetaget og  

 forseglet partiet.
 2. Anmeldelsen skal vedlægges en af partiets  

 mærkesedler eller fotokopi af denne.
3. Hvis der ikke foreligger et dansk analysebevis for  

 partiet, skal anmeldelsen vedlægges et officielt analysebevis fra det land,  

 hvor partiet er certificeret.
Hvis dette analysebevis ikke omfatter alle  

 EF-krævende analyser, skal anmelderen anmode Plantedirektoratet om at  

 foretage de manglende.
 4. Der skal indsendes en officielt udtaget prøve af  

 partiet til Plantedirektoratet.
 I det følgende vejledes om fremgangsmåden ved anmeldelse af partier,  

 arealer og høstkontrol.
2. Anmeldelse af udlægspartier til rådighed Udlægspartier skal anmeldes på formular Ia senest 1. marts for danske  

 sorter og senest 1. april for udenlandske sorter.
Med »udlægspartier til  

 rådighed« menes de mængder, som firmaet har til rådighed for udlæg hos  

 egne avlere.
Anmeldelsen skal omfatte såvel nye partier som restbeholdninger  

 af tidligere anmeldte udlægspartier.
 Anmeldelsen er en forudsætning for, at partierne udsås i kontrolmark og  

 dermed for, at avl på partiet kan godkendes til certificering.
 Danske og udenlandske sorter bedes anmeldt på hver sine  

 anmeldelsesskemaer.
 I rubrikken for kategori skrives udsædspartiets kategori i forkortet form  

 som: FM, PBA, BA eller C1.
3. Anmeldelse af fremavlsarealer Anmeldelser af arealer til høst 1991 sker på anmeldelsesskemaer, FORMULAR  

 II, og på markbesigtigelsesskemaerne formular IIIc for markært og hestebønne.  

 Sidste frist for indsendelse er 30. april.
Hvis et areal med markært ønskes avlskontrolleret for ærtebakteriose, skal  

 der anmodes om dette på formular II og IIIc.
I meddelelse MA-2/91 er  

 beskrevet, hvordan det gøres.
Udfyldelse af formular II Firmaet bedes tildele hver avl (avlsparti) et nummer.
Dette anføres i  

 rubrikken »Avlsparti nr.«.
På hvert skema kan anmeldes flere arealer, dog kun hvis det er med samme  

 udlægsparti.
Ved afkrydsning angives, om arealerne anmeldes til avl af  

 præ-basisfrø, basisfrø, C1 eller C2.
Hvis et areal er udlagt med frø fra flere udlægspartier, skal samme avl  

 anmeldes på det tilsvarende antal formular II.
Totalt udlagt areal skal  

 angives på den ene formular II med et »x« efter.
På de øvrige  

 formular II, hvor avlspartiet optræder, skal i ha-rubrikken kun skrives  

 »x«.
 I bilag 1 er vist et eksempel på, hvordan et areal udlagt med frø fra 2  

 udlægspartier kan anmeldes.
Besigtigelsesskemaer og deres udfyldelse ved anmeldelse Skemaerne er trebladede, hvoraf det tredje blad (rødt) skal indsendes  

 sammen med formular II.
 Formular IIIc: Skema for markært og hestebønne.
Skemaerne udfyldes med oplysninger om firma, avlers navn og adresse, art,  

 sort, udlægsår, kontraheret areal, udlægspartiets referencenummer samt  

 firmaets avlspartinummer.
Hvis et areal ikke er placeret på avlers adresse,  

 er det vigtigt, at arealets adresse er anført.
 De tre blade i skemaerne anvendes som følger:
Originalen, første blad, der er grønt, kan anvendes ved en  

 eventuel firmabesigtigelse af avlen.
Firmaet behøver ikke selv at foretage  

 besigtigelse, og Plantedirektoratet skal anmode om, at der kun på direkte  

 anmodning indsendes indberetninger om firmabesigtigelser.
 Det andet blad, der er gult og i en tyndere papirkvalitet, er til  

 firmaets interne brug.
Kun det tredje blad, der er rødt, skal indsendes sammen med  

 formular II.
Det skal bruges ved den officielle besigtigelse af avlen.
4. Anmeldelse om høstkontrol Høstkontrol skal af firmaerne anmeldes på et særligt skema (bilag 2)  

 senest den 31. maj.
 I henhold til avlskontrolreglerne, afsnit 9, skal der gennemføres  

 høstkontrol, hvis der på en ejendom eller på ejendomme i samdrift er:
a. frøavl af to eller flere sorter af samme art b. frøavl af samme art til udsæd og til andet formål.
5. Annullering af anmeldte arealer Hvis anmeldte arealer ompløjes eller af anden årsag ønskes annulleret,  

 bedes dette meddelt så tidligt som muligt og senest den 10. maj.
6. Efteranmeldelser For anmeldelser, der modtages senere end anførte tidsfrister, opkræves et  

 forsinkelsesgebyr.
 For sent anmeldte udlægspartier på formular Ia betales med 300 kr. pr.  

 parti.
 For sent anmeldte arealer på formular II og tredje blad af formular IIIc  

 betales med 100 kr. pr. areal + 3 kr. pr. ha.
 For sent anmeldte arealer til høstkontrol betales med 100 kr. pr.  

 høstkontrol.
7. Bestilling af formularer Anmeldelses- og besigtigelsesskemaer kan bestilles hos Plantedirektoratet.  

 Det vil spare porto og tid, hvis der indgives en samlet bestilling ved  

 benyttelse af vedlagte bestillingsseddel (bilag 3).
Med venlig hilsen Hans Jørgen Andersen Bilag 3 til Meddelelse MA-1a/91 Bestillingsseddel Firmanavn og adresse Følgende antal formularer ønskes tilsendt:
 Stk.
