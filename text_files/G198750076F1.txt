Registerets formål er at samle alle oplysninger om den enkelte patients kontakt med sygehuse i Frederiksborg Amtskommune, således at de let kan fremdrages ved patientens aktuelle og eventuelt senere behandling.
Endvidere anvendes registeret til at lette det daglige administrative arbejde samt til at danne grundlag for de årlige indberetninger til Sundhedsstyrelsen og for amtskommunens planlægning af sundhedsvæsenet.
Personkreds: Registeret må kun indeholde oplysninger om personer, der er eller har været henvist til eller under behandling på amtskommunens sygehuse, samt oplysninger om personer bosat i amtskommunen, der visiteres til behandling uden for amtskommunen.
 Ikrafttrædelsesdato: 01/10/1987. Erstatter tidligere forskrifter.
