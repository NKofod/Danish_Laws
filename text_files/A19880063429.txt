 Herved bekendtgøres lov om afgift af spiritus m.m., jf.  

 lovbekendtgørelse nr. 472 af 15. juli 1986, med de ændringer, der følger af §  

 3 i lov nr. 925 af 19. december 1986.
Afgift af spiritus Afgiftspligtigt vareområde § 1.  Af følgende varer svares afgift til statskassen:
 Stk. 2.  Fritaget for afgift er ethanol, der forinden  

 udleveringen fra den pågældende fremstillingsvirksomhed eller i forbindelse  

 med indførselen fra udlandet tilsættes de af toldvæsenet foreskrevne  

 denatureringsmidler.
 Stk. 3.  Indmæskning, gærsætning, destillation, syntese  

 eller lignende, hvorved fremkommer spiritus, må kun foretages af den, der har  

 fået toldvæsenets tilladelse hertil.
Afgiftssatsen § 2.  Afgiften udgør 143 kr. pr. liter af 100 pct.  

 ethanolstyrke plus 37,5 pct. af varens afgiftspligtige værdi, jf. §§ 3, 4 og  

 5.
Afgiftspligtig mængde og værdi § 3.  Skatteministeren fastsætter regler om, hvorledes  

 de afgiftspligtige varers ethanolstyrke og mængde bestemmes.
 Stk. 2.  Skatteministeren kan fastsætte regler,  

 hvorefter afgiftspligtige varer kun må forhandles i beholdere, der er  

 godkendt af toldvæsenet.
 § 4.  For spiritus, der afsættes en gros, er den  

 afgiftspligtige værdi varens højeste engrospris, inkl. afgift efter denne  

 lov, men ekskl. merværdiafgift, uden fradrag ved afsætning fra den pågældende  

 virksomhed (engrosprislistepris), jf. § 17.
Stk. 2.  For spiritus, der er overført til den  

 afgiftsberigtigende virksomhed i banderolerede beholdere, skal  

 engrosprislisteprisen mindst være lig den af leverandøren anmeldte  

 engrosprislistepris.
Er der ikke af leverandøren anmeldt engrosprislistepris  

 for varen, må engrosprislisteprisen ikke angives lavere end varens  

 indkøbspris tillagt literafgift og 12 pct. af summen af disse beløb, hvortil  

 lægges værdiafgiften.
 Stk. 3.  For spiritus, som den virksomhed, der foretager  

 afgiftsberigtigelsen, har banderoleret, skal engrosprislisteprisen mindst  

 være lig med et beløb svarende til varens kostpris i banderoleret stand  

 tillagt literafgift og 12 pct. af summen af disse beløb, hvortil lægges  

 værdiafgiften.
Stk. 4.  Skatteministeren fastsætter de nærmere  

 bestemmelser for beregningen af den i stk. 3 nævnte kostpris.
Ministeren kan  

 herunder fastsætte standardbeløb for normalt kalkuleret svind, hjemtagelse,  

 aftapning, herunder flaske med udstyr, og banderolering.
 § 5.  For spiritus, der af den afgiftsberigtigende  

 virksomhed udleveres gennem detailudsalg, der drives i forbindelse med  

 virksomheden, er den afgiftspligtige værdi den anmeldte engrosprislistepris  

 for varen.
 Stk. 2.  Hvis virksomheden ikke har anmeldt en  

 engrosprislistepris for varen, er den afgiftspligtige værdi varens højeste  

 detailpris, ekskl. merværdiafgift, ved salg af enkelte flasker fra det  

 pågældende udsalg (detailprislistepris), jf. § 17, med fradrag af 121/2 pct.
 Stk. 3.  Hvor der i øvrigt måtte bestå et  

 interessefællesskab mellem en registreret virksomhed og et detailudsalg,  

 således at den ene virksomhed er interesseret i det økonomiske udbytte af den  

 anden virksomhed, kan skatteministeren bestemme, at spiritus, der afsættes  

 fra den registrerede virksomhed til det pågældende detailudsalg,  

 afgiftsberigtiges på grundlag af detailprisen, ekskl. merværdiafgift, i  

 detailudsalget med fradrag af 121/2 pct.
 Stk. 4.  Detailprislisteprisen må ikke angives lavere  

 end en engrosværdi, der er kalkuleret efter reglerne i § 4, med tillæg af  

 1/7.
 § 6.  Skatteministeren kan, hvor ganske særlige  

 forhold gør sig gældende, tillade, at afgiftsberigtigelsen foretages efter  

 lavere værdier end dem, der er fastsat efter § 4, stk. 2 og 3, samt § 5, stk.  

 4.
Registrerede virksomheder § 7.  Den, der med henblik på salg her i landet  

 fremstiller, indfører eller driver mellemhandel med varer, der er  

 afgiftspligtige efter § 1, skal anmelde sin virksomhed til registrering hos  

 toldvæsenet.
 Stk. 2.  Ved mellemhandel efter stk. 1 forstås  

 videresalg en gros til andre handlende, restauratører m.v.
 § 8.  Registrering af en virksomhed er betinget af, at  

 der efter regler, der fastsættes af skatteministeren, stilles sikkerhed for  

 skyldige afgifter på 200.000 kr.
 Stk. 2.  Toldvæsenet udsteder et bevis for  

 registreringen til de registrerede virksomheder.
 § 9.  Afgiftspligtige varer tilføres virksomheder, der  

 er registreret efter § 7, i uberigtiget stand, jf. dog stk. 2.
Stk. 2.  Virksomheder, der ikke fremstiller eller  

 indfører afgiftspligtige varer, må dog kun i uberigtiget stand få tilført  

 banderolerede varer, som videresælges en gros til andre handlende,  

 restauratører m.v.
Det samme gælder for virksomheder, der fremstiller eller  

 indfører afgiftspligtige varer, såfremt de afsætter andre varer end  

 drikkevarer, og engrossalget af varer, der er afgiftspligtige efter § 1, og  

 af vin er mindre end halvdelen af det samlede salg af disse varer, beregnet  

 efter engrosværdien.
Opgørelse af den afgiftspligtige mængde og omsætning § 10.  De registrerede virksomheder skal for hver  

 afgiftsperiode, der er på en måned, opgøre den afgiftspligtige mængde og  

 omsætning.
 Stk. 2.  Opgørelsen foretages på grundlag af  

 udleveringen af banderolerede varer, som virksomheden har banderoleret eller  

 modtaget i uberigtiget stand, bortset fra banderolerede varer, der er  

 omfattet af § 14, stk. 1, nr. 1.
Stk. 3.  De udleverede varer medregnes i opgørelsen  

 efter stk. 2, uanset om udleveringen sker for virksomhedens egen regning  

 eller for anden regning, og uanset om varerne er endeligt solgt eller leveret  

 i konsignation eller på anden måde.
Til udleveringen efter stk. 2 medregnes  

 også varer, der er forbrugt af virksomheden eller udleveret uden modydelse.
 Stk. 4.  Drives en registreret virksomhed i forbindelse  

 med detailudsalg eller restaurationsvirksomhed, medregnes overførselen af  

 spiritus til detailudsalget eller restaurationsvirksomheden i opgørelsen af  

 udleveringen efter stk. 2.
§ 11.  Den afgiftspligtige mængde opgøres som mængden  

 i liter af 100 pct. ethanolstyrke.
Den afgiftspligtige omsætning opgøres som  

 den samlede afgiftspligtige værdi af den efter § 10 opgjorte udlevering.
 § 12.  De registrerede virksomheder skal for hvert  

 kvartal opgøre den afgiftspligtige udlevering af banderolerede varer.  

 Opgørelsen skal foretages på grundlag af mængden af varer, som virksomheden  

 har banderoleret eller modtaget i banderoleret stand, uden at afgiften er  

 berigtiget, med tillæg af den formindskelse eller fradrag af den forøgelse,  

 der i perioden er sket i lagerbeholdningen af sådanne varer, og med fradrag  

 af banderolerede varer, der omfattes af § 14, stk. 1, nr. 1 og 4. Hvis  

 udleveringen efter denne opgørelse overstiger summen af de i kvartalet efter  

 § 10 opgjorte afgiftspligtige udleveringer, betales der afgift af forskellen.
 Stk. 2.  Ved opgørelsen efter stk. 1 medregnes varer i  

 detailudsalg eller i restaurationer, der drives af virksomheden, ikke til  

 dennes lagerbeholdning.
 Stk. 3.  Virksomheder, der fremstiller eller indfører  

 afgiftspligtige varer, skal for hvert kvartal opgøre tilgangen af  

 ubanderolerede varer med tillæg af den formindskelse eller fradrag af den  

 forøgelse, der i kvartalet er sket i lagerbeholdningen af sådanne varer, og  

 med fradrag af ubanderolerede varer, der omfattes af § 14, stk. 1. Overstiger  

 mængden efter denne opgørelse mængden af de varer, som virksomheden i  

 kvartalet har banderoleret, betales der afgift af forskellen.
 Stk. 4.  Ved opgørelsen efter stk. 3 medregnes som  

 tilgang:
 § 13.  Skatteministeren fastsætter regler, hvorefter  

 værdiafgiften af de efter § 12, stk. 1 og 3, opgjorte kvanta kan beregnes på  

 grundlag af virksomhedens gennemsnitlige prislistepriser pr. liter af 100  

 pct. ethanolstyrke for det pågældende kvartal.
 § 14.  Registrerede virksomheder skal ikke betale  

 afgift af:
 Stk. 2.  Afgiften af varer, der er gået tabt ved brækage  

 hos handlende, der ikke er registrerede, kan godtgøres den registrerede  

 virksomhed, som har betalt afgiften.
 Stk. 3.  Skatteministeren kan fastsætte nærmere regler  

 for afgiftsfritagelse efter stk. 1 og afgiftsgodtgørelse efter stk. 2.
Afgiftsfritagelse § 15.  Skatteministeren kan fastsætte regler om  

 afgiftsfrihed for varer, der af registrerede virksomheder leveres til de i  

 toldlovens § 22 omhandlede diplomatiske repræsentationer, internationale  

 institutioner m.v. samt de hertil knyttede personer.
 Stk. 2.  Skatteministeren kan, når forholdene taler  

 derfor, tillade, at afgiftspligtige varer fritages for afgift, når de i  

 ubanderoleret stand anvendes til:
Stk. 3.  Tilladelse efter stk. 2 kan ikke gives, hvis  

 kontrolmæssige hensyn i særlig grad taler derimod.
Tilladelsen kan betinges  

 af, at varerne tilsættes stoffer, der gør dem uegnet til drikkebrug eller til  

 fremstilling af drikkevarer.
 § 16.  Skatteministeren kan godtgøre afgift af varer,  

 der anvendes til fremstilling af afgiftsfri varer, som udføres.
Bestemmelser om prislistepriser § 17.  De registrerede virksomheder skal, særskilt for  

 engrospriser og for detailpriser, udfærdige prislister over samtlige de  

 varer, som de vil afsætte og afgiftsberigtige.
Stk. 2.  Varer, der er opført i prislisterne, skal  

 tilbydes hele virksomhedens kundekreds, henholdsvis engros- og detailkunder,  

 til priser, der, ekskl. merværdiafgift, ikke overstiger de i prislisterne  

 anførte.
Prislistepriserne skal omfatte afgift efter denne lov.
Afgift efter  

 merværdiafgiftsloven skal ikke medregnes.
Prislistepriserne skal omfatte  

 betaling for emballage, herunder flaske og lignende.
Stk. 3.  Prislisterne skal indsendes til toldvæsenet, og  

 ændringer skal senest dagen før deres ikrafttræden skriftligt anmeldes for  

 toldvæsenet.
Den virksomhed, der berigtiger afgiften, skal udfærdige en  

 kalkulation for varer, hvis prislistepriser fastsættes efter § 4, stk. 2, 2.  

 pkt., og stk. 3. Kalkulationen skal opbevares i virksomheden og være  

 tilgængelig for toldvæsenet.
 Stk. 4.  Afgiftsberigtigende virksomheder og  

 detailudsalg, der drives i forbindelse med sådanne virksomheder, må ikke  

 afsætte varerne til højere pris end prislisteprisen med tillæg af afgift  

 efter merværdiafgiftsloven.
 Stk. 5.  Overtrædelse af bestemmelserne i stk. 4  

 medfører efterberigtigelse af afgift.
Afgift af varer, der indføres fra udlandet § 18.  Af varer, der indføres fra udlandet, svares  

 afgift i forbindelse med indførselen, medmindre varerne indføres afgiftsfrit  

 efter § 9. Afgiften afregnes efter reglerne i toldlovens kapitel 8.
 Stk. 2.  Ved indførsel af varer i ikke erhvervsmæssigt  

 øjemed kan toldvæsenet fastsætte den afgiftspligtige mængde på grundlag af  

 gængse flaskestørrelser og ethanolstyrker og den afgiftspligtige værdi på  

 grundlag af gængse priser på forskellige varetyper.
 § 19.  Ved indførsel af varer, bortset fra vareprøver,  

 indrømmes afgiftsfrihed i samme omfang og under tilsvarende betingelser som  

 fastsat for afgiftsfrihed efter merværdiafgiftslovens § 29, stk. 3, litra a.
Regnskabsbestemmelser § 20.  Registrerede virksomheder skal føre regnskab  

 over fremstilling, tilgang og udlevering af afgiftspligtige varer.
Stk. 2.  Toldvæsenet fastsætter nærmere regler om de  

 registrerede virksomheders Stk. 3.  Toldvæsenet kan fastsætte regler om, at de  

 registrerede virksomheders forretningsbøger føres således, at de for  

 kontrollen nødvendige oplysninger er til rådighed.
 Stk. 4.  De registrerede virksomheder skal opbevare  

 regnskabsmateriale, herunder fakturaer, fakturakopier og opgørelser, i 5 år  

 efter regnskabsårets udløb.
Afregning af afgiften § 21.  Registrerede virksomheder skal efter udløbet af  

 hver måned og senest den 15. i den følgende måned til toldvæsenet angive den  

 afgiftspligtige mængde og omsætning opgjort efter reglerne i §§ 10-13.  

 Angivelsen, der skal være underskrevet af virksomhedens ansvarlige ledelse,  

 skal afgives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 2.  I angivelsen for den sidste måned i hvert  

 kvartal skal tillige angives de mængder og værdier, hvoraf der skal svares  

 afgift efter § 12, stk. 1 og 3.
 Stk. 3.  Afgives angivelsen ikke inden udløbet af den i  

 stk. 1 nævnte frist, kan toldvæsenet inddrage registreringen af virksomheden,  

 indtil den manglende angivelse er toldvæsenet i hænde.
 § 22.  Registrerede virksomheder skal indbetale  

 afgiften af den afgiftspligtige mængde og omsætning for en måned inden  

 udgangen af den følgende måned.
 Stk. 2.  Afgift efter § 12, stk. 1 og stk. 3, skal  

 indbetales samtidig med afgiften for den sidste måned i hvert kvartal.
 Stk. 3.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldstidspunktet at  

 regne, dog mindst 10 kr. for en afgiftsperiode.
 Stk. 4.  Skatteministeren fastsætter de nærmere regler  

 for afgiftens indbetaling.
§ 23.  Betaler en virksomhed ikke skyldige told- eller  

 afgiftsbeløb rettidigt, eller foreligger der for toldvæsenet oplysninger om  

 virksomhedens forhold, der gør det overvejende sandsynligt, at sådanne beløb  

 ikke vil blive betalt rettidigt, kan toldvæsenet pålægge virksomheden at  

 afgive den i § 21, stk. 1, omhandlede angivelse for kortere perioder end en  

 måned.
Toldvæsenet kan endvidere i sådanne tilfælde pålægge virksomheden en  

 kortere betalingsfrist end den i § 22, stk. 1, angivne og kræve, at der  

 stilles fuld sikkerhed for afgiftsskylden.
 Stk. 2.  Betaler virksomheden ikke forfaldne told- eller  

 afgiftsbeløb senest den 14. dag efter betalingsfristens udløb, kan  

 toldvæsenet inddrage registreringen af virksomheden, indtil de forfaldne  

 beløb er betalt.
Stk. 3.  Er der efter stk. 1 sket forkortelse af  

 afgiftsperiode eller betalingsfrist, kan registreringen inddrages straks  

 efter betalingsfristens udløb.
Registreringen kan endvidere inddrages, hvis  

 virksomheden undlader at stille fuld sikkerhed for afgiftsskylden, når  

 toldvæsenet har fremsat krav herom i henhold til stk. 1.
 § 24.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Virksomheden kan indbringe ansættelsen for det  

 nævn, der er nedsat efter merværdiafgiftsloven.
Begæring om indbringelse for  

 nævnet skal være fremsat over for toldvæsenet senest 4 uger efter, at  

 virksomheden er gjort bekendt med ansættelsen.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 10 kr.
Dækningsafgift § 25.  Af følgende varer svares en dækningsafgift i  

 forbindelse med indførsel:
 Stk. 2.  Dækningsafgiften afregnes efter reglerne i  

 toldlovens kapitel 8.
 Stk. 3.  De i stk. 1, nr. 2, nævnte varer fritages for  

 dækningsafgift, såfremt der i medfør af § 15 er meddelt afgiftsfritagelse for  

 spiritus, som her i landet anvendes til fremstilling af samme eller  

 tilsvarende varer.
 Stk. 4.  Skatteministeren kan fritage de i stk. 1, nr.  

 2, nævnte varer for dækningsafgift, såfremt samme eller tilsvarende varer  

 ikke fremstilles her i landet, eller såfremt afgiften er af uvæsentlig  

 betydning for konkurrencen med samme eller tilsvarende danske varer.
 § 26.  Dækningsafgiften beregnes efter den i § 2  

 anførte afgiftssats af den mængde af afgiftspligtige varer, der er medgået  

 til varernes fremstilling, og af den afgiftspligtige værdi heraf.
Stk. 2.  Ved fortoldningen af varer, hvoraf  

 dækningsafgift skal betales, skal den afgiftspligtige mængde samt værdien og  

 arten af de medgåede afgiftspligtige varer angives.
Fabrikanten skal  

 fremlægge erklæring herom for toldvæsenet.
 Stk. 3.  Bestemmelserne i § 19 finder tilsvarende  

 anvendelse for dækningsafgiften.
Fællesbestemmelser Kontrolbestemmelser § 27.  Toldvæsenet er berettiget til at foretage  

 eftersyn i de virksomheder, der omfattes af loven, og til at efterse  

 virksomhedernes varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2.  Virksomhedernes indehavere og ansatte skal yde  

 toldvæsenet fornøden vejledning og hjælp ved de i stk. 1 nævnte eftersyn.
 Stk. 3.  Virksomheder, der indfører, fremstiller eller  

 driver mellemhandel med ethanolholdige ekstrakter, essenser o.lign., der ikke  

 er omfattet af afgiftspligten efter § 1, skal føre deres regnskab på en sådan  

 måde, at de på begæring kan give toldvæsenet oplysning om salget af disse  

 varer til hver af de i § 7, stk. 1, nævnte virksomheder.
 Stk. 4.  Detailhandlere og restauratører skal på  

 begæring meddele toldvæsenet oplysninger om deres indkøb af afgiftspligtige  

 varer til virksomheden.
 Stk. 5.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 3 og 4 nævnte  

 virksomheder.
 § 28.  Toldvæsenet kan forlange, at en virksomhed, der  

 fremstiller ethanol, lader opsætte en særlig spritmåler, som leveres af  

 toldvæsenet.
 § 29.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 30.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 31.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 32.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 31 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
Andre bestemmelser § 33.  Det nævn, der er nedsat efter  

 merværdiafgiftsloven, har den endelige administrative afgørelse af:
 § 33 a.  (* 1) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 33.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 § 34.  For betaling af afgift efter bestemmelserne i  

 denne lov hæfter den, der som ejer, forpagter eller lignende driver  

 virksomheden for egen regning.
 § 35.  Anvendes varer, der er fritaget for afgift  

 efter § 15, til andet, end hvad de er bestemt til, kan toldvæsenet inddrage  

 adgangen til at indkøbe afgiftsfri varer.
§ 36.  Denatureringsmidler, der er tilsat i henhold  

 til § 1, stk. 2, og stoffer, der er tilsat i henhold til § 15, stk. 3, må  

 hverken helt eller delvis fjernes.
Den, der helt eller delvis fjerner sådanne  

 denatureringsmidler eller stoffer, skal betale afgift af varerne.
 Stk. 2.  Den, der overdrager, erhverver eller tilegner  

 sig varer, hvoraf der ikke er betalt afgift, som skulle have været betalt  

 efter denne lov, skal betale afgift af varerne.
 § 37.  Det påhviler virksomheder, der til forbrugere  

 sælger eller udlejer destillationsapparater o.lign., som er egnede til  

 fremstilling af spiritus, at sikre sig identiteten af købere eller lejere af  

 sådanne apparater og at give toldvæsenet oplysning om navn, stilling og  

 adresse på de pågældende.
 Stk. 2.  Meddelelse om salg eller udlejninger, der har  

 fundet sted i en måned, skal afgives inden udgangen af den følgende måned.
 § 38.  Med udlandet sidestilles med hensyn til  

 bestemmelserne i denne lov Færøerne og Grønland samt Københavns Frihavn.
Overgangs- og ikrafttrædelsesbestemmelser § 39.  Loven træder i kraft den 1. juni 1980.
Stk. 2-3. (Udeladt) §§ 40-41. (Overgangsbestemmelser, udeladt) § 42.  Skatteministeren kan fastsætte de fornødne  

 regler til gennemførelse af loven og herunder fastsætte de nødvendige  

 overgangsbestemmelser.
 § 43.  Loven gælder ikke for Færøerne og Grønland.
Skatteministeriet, den 20. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (indsættelse af § 33 a) trådte i  

 kraft den 1. januar 1987.
