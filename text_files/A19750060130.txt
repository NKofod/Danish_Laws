 VI MARGRETHE DEN ANDEN, af Guds Nåde Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
 Lovens område.
 § 1.  Denne lov gælder for selvstændig  

 næringsvirksomhed som:
 Stk. 2.  Loven gælder for andelsforeninger i det omfang,  

 deres virksomhed udadtil fremtræder som næringsvirksomhed.
 Stk. 3.  Offentlige institutioners næringsvirksomhed  

 berøres ikke af loven.
 Almindelige bestemmelser.
 § 2.  Personer har ret til at drive næring som nævnt i  

 § 1, stk. 1, nr. 1-3, når de:
 Stk. 2.  Enhver, der driver næring som nævnt i § 1, stk.  

 1, nr. 4-6, skal have næringsbrev, jfr. dog § 5, stk. 2, 2. pkt., § 22, stk.  

 4, og § 23, stk. 2.
 Stk. 3.  Personer har ret til at få næringsbrev som  

 nævnt i stk. 2, når de:
 Stk. 4.  Næringsbrev til de i § 1, stk. 1, nr. 5 og 6,  

 nævnte næringer kan nægtes under de omstændigheder, der er nævnt i borgerlig  

 straffelovs § 78, stk. 2.
 § 3.  Kravet i § 2, stk. 1, om dansk indfødsret og  

 bopæl i Danmark bortfalder i det omfang, dette har hjemmel i international  

 aftale eller ved bestemmelser fastsat af handelsministeren.
Stk. 2.  Handelsministeren kan i øvrigt undtage fra  

 betingelserne i § 2, stk. 1, nr. 1-3. Gives tilladelse til en person, der  

 ikke har bopæl her i landet, skal virksomheden ledes af en bestyrer, der  

 opfylder betingelserne i § 2, jfr. § 3, stk. 1, for at drive vedkommende  

 næring.
Bestyreren skal dog ikke have næringsbrev.
 § 4.  I ansvarlige interessentskaber og  

 kommanditselskaber skal alle personligt ansvarlige deltagere opfylde lovens  

 betingelser for at drive vedkommende næring.
 § 5.  Aktieselskaber og anpartsselskaber har ret til  

 at drive næring som nævnt i § 1, stk. 1, nr. 1-3, når de er registreret i  

 aktieselskabs-registeret eller er anmeldt til dette som værende under  

 stiftelse.
Stk. 2.  Aktieselskaber og anpartsselskaber har ret til  

 næringsbrev til næring som nævnt i § 1, stk. 1, nr. 4 og 5, når de er  

 registreret i aktieselskabs-registeret og direktørerne og flertallet af  

 bestyrelsesmedlemmerne opfylder betingelserne i § 2, stk. 3, nr. 2, og stk.  

 4, for at få næringsbrev til vedkommende næring.
Er selskabet under  

 stiftelse, må det, når det er anmeldt til aktieselskabs-registeret, drive  

 virksomhed, indtil næringsbrevet efter registreringen kan udstedes.
Stk. 3.  Andre her i landet hjemmehørende selskaber med  

 begrænset ansvar, herunder selskaber med vekslende medlemstal eller vekslende  

 kapital, foreninger, stiftelser og andre selvejende institutioner, har ret  

 til at drive næring som nævnt i § 1, stk. 1, nr. 1-3, og til næringsbrev til  

 næring som nævnt i § 1, stk. 1, nr. 4 og 5, når direktørerne og flertallet af  

 bestyrelsesmedlemmerne opfylder betingelserne i § 2, jfr. § 3, for at drive  

 vedkommende næring.
De pågældende skal dog ikke have næringsbrev.
Stk. 4.  Filialer af udenlandske selskaber m.v. af den i  

 stk. 1-3 nævnte art må kun drive næring som nævnt i § 1, stk. 1, nr. 1-3, og  

 få næringsbrev til næring som nævnt i § 1, stk. 1, nr. 4 og 5, såfremt dette  

 er hjemlet i international aftale eller ved bestemmelser fastsat af  

 handelsministeren.
Ministeren kan herudover tillade dette i særlige tilfælde.  

 Filialbestyrere skal opfylde betingelserne i § 2, jfr. § 3, stk. 1, for at  

 drive vedkommende næring.
Filialbestyreren skal dog ikke have næringsbrev.
§ 6.  Næringsdrivende, der har fast forretningssted,  

 skal have et opslag med indehaverens navn på et sted, der er iøjnefaldende  

 for kunderne.
For Næringer, der er betinget af næringsbrev, ophænges dette  

 eller et af vedkommende myndighed udstedt duplikateksemplar.
 Stk. 2.  Automater skal være forsynet med indehaverens  

 navn (firma) og forretningsadresse.
 § 7.  Retten til at drive næring bortfalder, når den  

 pågældende ikke længere opfylder lovens betingelser for at drive næring, jfr.  

 dog § 8.
 Stk. 2.  Handelsministeren kan undtage fra  

 bestemmelserne i stk. 1.
§ 8.  Et dødsbo, en ægtefælle, der sidder i uskiftet  

 bo, et konkursbo eller en værge for en umyndiggjort kan fortsætte  

 virksomheden med henblik på afvikling, afhændelse eller lignende.
Adgangen  

 hertil gælder kun indtil 1 år efter dødsfaldet, konkursdekretets afsigelse  

 eller umyndiggørelsen.
I særlige tilfælde kan skifteretten forlænge fristen.
 § 9.  Dispensationer eller tilladelser, der gives af  

 handelsministeren i medfør af loven, kan begrænses og betinges.
 Stk. 2.  Afgørelser efter loven, der træffes af  

 politimesteren, i København af magistraten, kan indbringes for  

 handelsministeren.
 Handlende, håndværkere og industridrivende.
 § 10.  Varer må kun afsættes fra fast forretningssted,  

 jfr. dog §§ 12-14.
 Stk. 2.  Fast forretningssted er varige udsalgssteder,  

 fabriks- og værkstedslokaler samt automater.
 § 11.  Personlig henvendelse om bestilling på varer  

 til senere udbringning fra fast forretningssted eller på udførelse af  

 håndværksmæssigt eller industrielt arbejde må kun finde sted efter  

 forudgående anmodning fra kunden.
 Stk. 2.  Bestemmelsen i stk. 1 gælder ikke henvendelser  

 om bestilling på de i § 12, stk. 1 og 2, nævnte varer, på bøger og på  

 håndværksmæssige arbejdsydelser, der kun kan udføres på stedet, eller  

 henvendelser til erhvervsdrivende og offentlige institutioner om bestilling  

 på varer og ydelser, der anvendes i vedkommende virksomhed.
 Stk. 3.  Reglerne i stk. 1 og 2 omfatter tillige enhver  

 optagelse af bestillinger for udenlandsk regning.
§ 12.  Ved omførsel kan personer, uanset at  

 betingelserne for at drive næring som handlende, håndværker og  

 industridrivende ikke er opfyldt, sælge Stk. 2.  Den, der i henhold til stk. 1 alene omfører  

 fiskevarer, kan i forbindelse hermed omføre tilbehør hertil samt  

 fiskehermetik.
 Stk. 3.  Den, der driver næring som handlende,  

 håndværker og industridrivende, kan omføre varer til salg til  

 erhvervsdrivende, der anvender de pågældende varer i deres virksomhed.
 Stk. 4.  I øvrigt må salg ved omførsel ikke finde sted.
 Stk. 5.  På køretøj, skib eller telt, der benyttes til  

 salg i henhold til stk. 1, skal sælgerens navn og adresse tydeligt anføres.
 § 13.  I særlige tilfælde kan handelsministeren give  

 personer og selskaber m.v. tilladelse til for et begrænset tidsrum ad gangen  

 at omføre nærmere angivne varer til salg.
§ 14.  Ved torvehandel, på markeder og ved dyrskuer  

 kan der sælges næringsmidler, der hidrører fra jordbrug, husdyrhold og  

 fiskeri, husdyr samt danske husflidsprodukter.
Sådant salg kan finde sted,  

 uanset at betingelserne for at drive næring som handlende, håndværker og  

 industridrivende ikke er opfyldt.
 Stk. 2.  Torvehandel må kun finde sted på de tider og  

 steder samt på de vilkår, som kommunalbestyrelsen fastsætter i samråd med  

 politimesteren, i København politidirektøren.
 § 15.  Handelsministeren kan undtage næringsvirksomhed  

 på købestævner og udstillinger fra bestemmelserne i denne lov.
Stk. 2.  Handlende, håndværkere og industridrivende kan  

 holde udstilling og i udstillingslokalet - også i den almindelige  

 butikslukketid - optage bestillinger.
Udstillingslokalet må kun holdes åbent  

 for og bestillinger kun modtages fra næringsdrivende, som anvender de  

 pågældende varer i deres virksomhed.
 Stk. 3.  Udstillinger, som nævnt i stk. 2, må ikke  

 afholdes i butikker m.v., der omfattes af lukkeloven.
 § 16.  Handlende, håndværkere og industridrivende har  

 ret til at sælge deres varer ved auktion.
 § 17.  Personer, der har bestået svendeprøve i et  

 håndværksfag i henhold til lovgivningen om lærlingeforhold eller anden  

 godkendt prøve i faget, har ret til at anvende betegnelsen »mester«  

 i forbindelse med angivelse af det håndværksfag, hvori prøven er bestået.  

 Handelsministeren kan tillade, at personer, som på anden måde har godtgjort  

 at have tilsvarende håndværksfaglig færdighed, anvender sådan betegnelse.
 Stk. 2.  Betegnelsen »mester« i forbindelse  

 med angivelse af et håndværksfag må kun anvendes af personer, som har ret  

 hertil efter stk. 1.
 § 18.  Betegnelsen »grosserer« må kun  

 anvendes af handlende, der regelmæssigt og som en væsentlig del af deres  

 handelsvirksomhed sælger varer til andre næringsdrivende til videresalg eller  

 forarbejdning, eller som før denne lovs ikrafttræden har fået ret til denne  

 betegnelse.
Speditører og vognmænd § 19.  Ved spedition forstås i denne lov foretagelse  

 af forsendelser af gods i eget navn for fremmed regning.
 Stk. 2.  Speditører skal have fast forretningssted.
 § 20.  Ved vognmandsvirksonhed forstås i denne lov  

 befordring af personer eller gods med motorkøretøjer.
 Auktionsholdere, vekselerere og  

 ejendomshandlere.
 § 21.  Ved auktionsholdervirksomhed forstås i denne  

 lov modtagelse af varer til salg ved auktion på dertil bestemte steder og  

 forberedelse af auktionen.
Stk. 2.  Auktionsholdere må ikke drive handel, håndværk  

 eller industri.
Hvis fortsættelse af en bestående auktionsholdervirksomhed af  

 særlige grunde er ønskelig, kan handelsministeren undtage fra denne  

 bestemmelse.
Auktionsholderes forretningslokaler må kun med  

 handelsministerens tilladelse bruges til anden næringsvirksomhed.
 § 22.  Ved vekselerervirksomhed forstås i denne lov  

 køb eller salg af værdipapirer for fremmed regning, arbitrageforretninger og  

 veksling af penge.
 Stk. 2.  Betegnelsen »vekselerer« må kun  

 benyttes af næringsdrivende, der har næringsbrev som vekselerer.
Stk. 3.  Handelsministeren giver nærmere regler for  

 udøvelse af vekselerervirksomhed, derunder regler om revision og om adgang  

 til at bruge agenter.
Vekselerere skal have fast forretningssted.
 Stk. 4.  I det omfang anden lovgivning tillader danske  

 banker og sparekasser at drive vekselerervirksomhed, kan dette ske uden  

 næringsbrev.
 § 23.  Ved ejendomshandlernæring forstås i denne lov  

 virksomhed som mellemmand ved køb og salg af fast ejendom samt fra fast  

 forretningssted dreven erhvervsvirksomhed.
 Stk. 2.  Ejendomsmæglere og advokater kan uden  

 næringsbrev drive ejendomshandlernæring.
Stk. 3.  Næringsbrev som ejendomshandler kan kun  

 udstedes til personer.
Handelsministeren kan fastsætte, at visse erhverv og  

 stillinger ikke kan forenes med ejendomshandlernæring.
Stk. 4.  Handelsministeren kan fastsætte nærmere regler  

 for ejendomshandleres virksomhed.
Ejendomshandlere skal have fast  

 forretningssted.
 Stk. 5.  Ejendomshandlere og disses medarbejdere må ikke  

 udfærdige de til tinglysning bestemte dokumenter om overdragelse af fast  

 ejendom.
 § 24.  Næringsbrev som auktionsholder, vekselerer  

 eller ejendomshandler udstedes af politimesteren på det sted, hvor eller  

 hvorfra næringsvirksomheden agtes drevet, i København af magistraten.  

 Næringsbrev giver ret til at drive næring i og fra politikredsen.
 § 25.  I næringsbrevet angives indehaveren, næringens  

 art og det område, for hvilket det gælder.
Stk. 2.  For udstedelse af næringsbreve og  

 duplikateksemplarer af disse betales et gebyr, der fastsættes af  

 handelsministeren.
Gebyret tilfalder staten, i København dog kommunen.
 § 26.  Hvis retten efter et næringsbrev er bortfaldet,  

 jfr. § 7, eller frakendt efter reglerne i borgerlig straffelovs § 79, skal  

 næringsbrevet straks afleveres til den myndighed, der har udstedt det.
 Straffebestemmelser.
 § 27.  Den, der uberettiget driver en af de i § 1,  

 stk. 1, nr. 1-6, nævnte næringer, samt den, der overtræder § 4, § 6, § 10,  

 stk. 1, § 11, stk. 1, § 12, stk. 4 og 5. § 14, stk. 2, § 15, stk. 2, 2. pkt.,  

 og stk. 3, § 17, stk. 2, § 18, § 19, stk. 2, § 21, stk. 2, 1. og 3. pkt., §  

 22, stk. 2 og 3, 2. pkt., § 23, stk. 4, 2. pkt., og stk. 5, og § 26, straffes  

 med bøde.
 Stk. 2.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et aktieselskab,  

 anpartsselskab, andelsselskab, el. lign., kan bødeansvar pålægges  

 virksomheden som sådan.
 Ikrafttrædelses- og overgangsbestemmelser  

 m.v.
§ 28 Loven træder i kraft den 1. januar 1976.
 Stk. 2.  Følgende bestemmelser ophæves:
 § 29.  De i medfør af tidligere næringslove udstedte  

 næringsadkomster, der er gældende ved lovens ikrafttræden, bevarer deres  

 gyldighed.
 § 30.  Rettigheder eller forpligtelser, der i anden  

 lovgivning er knyttet til virksomhed betinget af næringsbrev som handlende,  

 håndværker og industridrivende samt som speditør og vognmand, knyttes efter  

 lovens ikrafttræden til næringens udøvelse.
 § 31.  Loven gælder ikke for Færøerne og Grønland.
 Givet på Christiansborg slot, den 10.  

 december 1975.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
 Erling Jensen.
