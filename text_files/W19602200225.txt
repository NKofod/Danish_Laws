Monopoltilsynet havde efter telefonisk forhandling udstedt pålæg til  

 Københavns Bagerlaug og Storkøbenhavns Detailmejerier om maksimalpriser for  

 rugbrød.
Monopol-ankenævnet erklærede dette pålæg for ugyldigt, idet  

 forhandlingerne var sket telefonisk og ikke ved møde og derfor ikke kunne  

 anses for at opfylde lovens krav.
 KENDELSE:
 Ved skrivelse af 5. august 1960 har Storkøbenhavns Detailmejerier og  

 Københavns Bagerlaug klaget over, at monopoltilsynet i en under 29. juli 1960  

 udfærdiget bekendtgørelse i medfør af monopollovens § 12, stk. 2, har udstedt  

 pålæg om, at de nedennævnte forbrugerpriser på hele, halve og kvarte rugbrød  

 samt på rugbrødsskiver i pakker fra og med den 1. august 1960 ikke må  

 overskrides i området øst for Store Bælt.
 Sagen har været behandlet på møder i nævnet den 21. oktober og den 4.  

 november 1960. På det første møde var såvel klagerne som monopoltilsynet  

 repræsenteret.
 Klagerne har nedlagt påstand om, principalt at det påklagede pålæg  

 ophæves, subsidiært at pålæget ophæves for så vidt angår det storkøbenhavnske  

 område.
 Monopoltilsynet har påstået pålæget stadfæstet.
 Det bemærkes, at handelsministeren den 11. august 1960 i folketinget har  

 besvaret et i anledning af den påklagede afgørelse stillet spørgsmål, jfr.  

 folketingstidende 1959/60 sp. 6708-6714.
 Den af monopoltilsynet under 29. juli 1960 udfærdigede bekendtgørelse er  

 sålydende:
»Nye højestepriser for rugbrød gældende øst for Store Bælt.
 I medfør af § 12, stk. 2, i lov om tilsyn med monopoler og  

 konkurrencebegrænsninger har monopoltilsynet udstedt pålæg om, at følgende  

 forbrugerpriser på hele, halve og kvarte rugbrød samt på rugbrødsskiver i  

 pakker fra og med mandag den 1. august 1960 ikke må overskrides i området øst  

 for Store Bælt:
Pris ved salg til forbruger af uindpakket umaltet rugbrød i området øst  

 for Store Bælt 1/1 rugbrød (groft a 4000 g For indpakning på produktionsstedet i fedttæt papir må der beregnes et  

 tillæg på 7 øre pr. 1/2 rugbrød og 5 øre pr. 1/4 rugbrød.
 For rugbrødsskiver i pakker må følgende priser ikke overskrides:
For de til monopoltilsynets register anmeldte brancheorganisationer, hvis  

 vedtagelser omfatter området øst for Store Bælt samt for en til registeret  

 anmeldt enkeltvirksomhed, er der den 29. juli 1960 sket tilførsel til  

 registeret om foranstående pålæg.
Pålæget gælder iøvrigt for alt salg til  

 forbruger øst for Store Bælt af hele, halve og kvarte rugbrød samt  

 rugbrødsskiver i pakker.
Denne bekendtgørelse træder i kraft den 1. august 1960.« De i bekendtgørelsen nævnte brancheorganisationer er Den danske  

 Bagerstands Fællesorganisation og De sammensluttede Fællesbagerier.  

 Fællesorganisationen, der omfatter 4 centralforeninger - herunder for området  

 øst for Storebælt Københavns Bagerlaug og Centralforeningen for Sjællands og  

 Lolland-Falsters Stifters Bagermesterforeninger - og har ca. 80 pct. af de  

 danske bagerivirksomheder som medlemmer, har vedtaget bestemmelser, hvorefter  

 der af organisationerne kan fastsættes for medlemmerne bindende mindstepriser  

 på rugbrød, sigtebrød og franskbrød ved salg til forbruger.
Fællesbagerierne  

 har for medlemmer i området øst for Store Bælt nedsat et prisudvalg, der  

 ligesom den indenfor branchen registrerede enkeltvirksomhed - A/S Københavns  

 Brødfabrikker - indtil fornylig har udsendt vejledende forbrugerpriser på  

 stort brød.
Det er oplyst, at hele, halve og kvarte rugbrød samt rugbrødsskiver i  

 pakker i det storkøbenhavnske område forhandles af ca. 900 bagere, hvoraf ca.  

 600 er medlemmer af Københavns Bagerlaug, af ca. 1050 detailmejerier, hvoraf  

 ca. 950 er medlemmer af Storkøbenhavns Detailmejerier - hvis vedtægter ikke  

 indeholder prisbestemmelser - samt af 54 bagerforretninger indenfor  

 Hovedstadens Brugsforening.
Yderligere forhandles rugbrødsskiver i pakker af  

 ca. 2300 forhandlere, såsom viktualieforretninger, IRMA-forretninger o. s. v.  

 I det øvrige område øst for Store Bælt forhandles hele, halve og kvarte  

 rugbrød samt rugbrødsskiver i pakker af et stort antal bagere, hvoraf ca. 650  

 er tilsluttet Centralforeningen for Sjællands og Lolland-Falsters Stifters  

 Bagermesterforeninger, af ca. 300 detailmejerier, hvoraf de fleste er  

 tilsluttet Landsforeningen af Detailmælkehandlere i Danmark samt af et  

 betydeligt antal viktualiehandlere, købmænd og brugsforeninger.
 Det fremgår af sagen, at der indtil oktober 1959 for hele landet gjaldt  

 pålæg, udstedt af monopoltilsynet om, at de priser på hele, halve og kvarte  

 rugbrød samt rugbrødsskiver i pakker, der godkendtes af tilsynet, ikke måtte  

 overskrides, at denne højesteprisordning efter dette tidspunkt blev ophævet  

 for området øst for Store Bælt, at de af de to centralforeninger øst for  

 Store Bælt herefter for salg til forbruger opretholdte bindende mindstepriser  

 har ligget på linie med de i området vest for Store Bælt gældende  

 højestepriser, samt at tilsynet efter forhandling med de foran nævnte  

 brancheorganisationer med virkning fra 18. juli 1960 har fastsat nye  

 højestepriser for området vest for Store Bælt og med virkning fra 1. august  

 1960 har godkendt tilsvarende forhøjelser af de af centralforeningerne øst  

 for Store Bælt vedtagne mindstepriser.
 Af det oplyste fremgår det endvidere, at fællesbagerierne og A/S  

 Københavns Brødfabrikker ikke længere ønskede at fastsætte vejledende  

 forbrugerpriser, og at Centralforeningen for Sjællands og Lolland-Falsters  

 Stifters Bagermesterforeninger den 13. juli 1960 udsendte meddelelse til sine  

 medlemmer om de således fra 1. august 1960 godkendte mindstepriser, medens  

 Københavns Bagerlaug ikke har givet sine medlemmer en tilsvarende meddelelse.  

 Den 23. juli 1960 fremkom der i bladene meddelelser om, at rugbrødsprisen  

 måtte forventes at ville stige med det dobbelte af den godkendte forhøjelse.  

 Således udtalte formanden for Storkøbenhavns Detailmejerier, mejeriejer H.  

 Fredholm, til Ekstrabladet bl. a.:
»Man kan regne med, at et kvart indpakket rugbrød, der nu koster 77  

 øre, vil stige til 81-83 øre.
Et halvt indpakket rugbrød til 1,50 kr. vil  

 komme til at koste 1,56-1,60 kr.
I min egen forretning bliver prisen 1,58.  

 Syv skivers pakker stiger formentlig til 36 øre og 14 skivers pakker til 66  

 øre.« og til Roskilde Dagblad udtalte formanden for detailmejerierne i  

 Roskilde, Aage Petersen, Højvang:
»Jeg vil tro, at prisen for et halvt indpakket rugbrød, som nu koster  

 1,50 kr., vil komme op på 1,56-1,60 kr.« Klagerne har til støtte for deres påstand anført, at det påklagede pålæg  

 ikke har hjemmel i monopolloven, idet der hverken foreligger  

 konkurrencebegrænsning eller urimelig avancefastsættelse.
Klagerne bemærker i  

 så henseende, at Centralforeningen for Sjællands og Lolland-Falsters Stifters  

 Bagermesterforeninger kun har »meddelt« sine medlemmer de nye  

 mindstepriser, at Københavns Bagerlaug ikke har gjort dette, at  

 Storkøbenhavns Detailmejerier end ikke har kunnet fastsætte prisbestemmelser  

 for medlemmerne, og at der i det hele ikke i dette prisspørgsmål foreligger  

 kollektiv optræden fra forhandlernes side.
Efter klagernes opfattelse har der  

 - udover de rent private udtalelser til pressen af formanden for  

 Storkøbenhavns Detailmejerier og af formanden for detailmejeriernes  

 organisation i Roskilde - for monopoltilsynet kun foreligget ubestemte  

 fornemmelser af, at priserne ville stige, og dette kan ikke være  

 tilstrækkeligt til at gribe ind i medfør af monopolloven.
Hertil kommer, at  

 pålæget må anses for ugyldigt, fordi monopoltilsynet ikke, forinden pålæget  

 blev givet, som foreskrevet i monopollovens § 11, stk. 1, jfr. § 12, stk. 1,  

 ved forhandling har søgt de efter tilsynets opfattelse skadelige virkninger  

 bragt til ophør.
For så vidt monopoltilsynet efter pålægets udstedelse, men  

 inden dets ikrafttræden, har henvist klagerne til overfor tilsynet at rejse  

 spørgsmål om en forhøjelse af de i de fastsatte højestepriser indregnede  

 detailavaner, bemærker klagerne, at efter at priserne fra oktober 1959 var  

 blevet frigivet, var en ansøgning om højere avancer ikke nødvendig.
En sådan  

 ansøgning har man ej heller anset for nødvendig efter udfærdigelsen af  

 bekendtgørelsen af 29. juli 1960, idet man anser den udfærdigede  

 bekendtgørelse for ulovlig.
Monopoltilsynet anfører, at meddelelse om, at fællesbageriernes prisudvalg  

 øst for Store Bælt samt A/S Københavns Brødfabrikker ikke længere ønskede at  

 fastsætte vejledende forbrugerpriser, affødte en aktion blandt forhandlerne  

 for fra og med 1. august 1960 at forbedre deres avance på rugbrød ved at  

 gennemføre prisforhøjelser ud over de af tilsynet overfor centralforeningen  

 godkendte, hvorved henvises til de ovenfor nævnte af formanden for  

 Storkøbenhavns Detailmejerier og af formanden for detailmejeriernes  

 organisation i Roskilde afgivne samstemmende udtalelser til pressen.
Tilsynet  

 mener at have haft hjemmel til at udfærdige det påklagede pålæg, idet der  

 foreligger konkurrencebegrænsninger, som må antages at ville medføre  

 urimelige priser, og tilsynet henviser i så henseende til, at betydelige  

 avanceforhøjelser er søgt gennemført kollektivt uden om tilsynet.
Da  

 spørgsmålet om en forbedring af detailavancerne ikke fremførtes under de  

 forhandlinger med bagerorganisationerne, der var gået forud for godkendelsen  

 af prisforhøjelserne, herunder fastsættelse af højestepriser vest for Store  

 Bælt, og da det ikke ville have været muligt gennem forhandling at gøre de  

 igangværende aktioner virkningsløse, finder tilsynet, at det har været  

 tilstrækkeligt til opfyldelse af bestemmelserne om forhandling i  

 monopollovens § 11, stk. 1, jfr. § 12, stk. 1, at tilsynet forud for  

 bekendtgørelsens udfærdigelse har gjort repræsentanter for de anmeldte  

 organisationer samt den anmeldte enkeltvirksomhed bekendt med de pågældende  

 overvejelser.
Herunder protesterede oldermanden for Københavns Bagerlaug, med  

 hvem man var i telefonisk forbindelse, ikke mod de af tilsynet påtænkte  

 forholdsregler.
Detailmejeriernes organisation blev ikke underrettet, idet  

 der ikke var forhandlet med disse om godkendelse af prisforhøjelsen.
Dette  

 har ej heller tidligere været tilfældet, idet tilsynet ikke er bekendt med  

 aftaler, vedtagelser eller bestemmelser af konkurrencebegrænsende karakter  

 inden for denne kreds af brødforhandlere, og disse som følge heraf heller  

 ikke er anmeldt til registeret.
 Efter det i sagen oplyste, herunder særligt om de organisationsmæssige  

 forhold og om de af de to nævnte organisationsformænd fremsatte udtalelser  

 til offentligheden, finder nævnet, at der ved salg af rugbrød til forbruger  

 har foreligget sådanne begrænsninger i konkurrencen som omhandlet i  

 monopollovens § 2, stk. 1. Da disse konkurrencebegrænsninger måtte antages at  

 kunne medføre urimelige priser, har betingelserne for en indgriben fra  

 monopoltilsynets side været til stede, og klagernes principale påstand vil  

 derfor ikke kunne tages til følge.
To af nævnets medlemmer bemærker, at forinden monopoltilsynet - som sket i  

 nærværende sag - i medfør af monopollovens § 12 griber ind overfor  

 konkurrencebegrænsninger, påhviler det i henhold til lovens § 11, stk. 1,  

 tilsynet at søge det urimelige forhold bragt til ophør ved forhandling med de  

 pågældende enkeltvirksomheder eller sammenslutninger.
Da sådanne  

 forhandlinger ikke ses at være ført med klagerne, hvorved bemærkes, at den af  

 monopoltilsynet påberåbte telefonsamtale med oldermanden for Københavns  

 Bagerlaug, om hvis indhold der iøvrigt er tvivl, idet oldermanden overfor  

 ankenævnet har hævdet, at han netop protesterede mod tilsynets påtænkte  

 forholdsregler, ikke fyldestgør lovens krav om forhandling, findes det  

 påklagede pålæg ugyldigt i forhold til disse.
Disse medlemmer vil derfor tage  

 klagernes subsidiære påstand til følge.
Et af nævnets medlemmer finder, at den manglende forhandling under hensyn  

 til de af monopoltilsynet anførte grunde savner real betydning og derfor ikke  

 kan påvirke gyldigheden af det givne pålæg.
Dette medlem vil derfor stadfæste  

 ovennævnte af monopoltilsynet under 29. juli 1960 udstedte pålæg.
 Der vil være at træffe afgørelse efter stemmeflerhed.
Herefter bestemmes:
 Det af monopoltilsynet under 29. juli 1960 udstedte pålæg, hvorefter de  

 godkendte forbrugerpriser på rugbrød ikke må overskrides i området øst for  

 Store Bælt, ophæves for så vidt angår det storkøbenhavnske område.
 Efter at højesteprisordningen for rugbrød i det storkøbenhavnske område  

 ved foranstående ankenævnskendelse var blevet ophævet ved bekendtgørelse af  

 7. november 1960, stod tilsynet over for valget mellem enten under  

 iagttagelse af den i monopollovens § 11, stk. 1, angivne fremgangsmåde at  

 udstede et nyt pålæg om højestepriser, gældende i det storkøbenhavnske  

 område, eller at ophæve højestepriserne i hele området øst for Store Bælt  

 eller endelig at bibeholde højestepriserne uden for Storkøbenhavn og lade  

 prisansættelsen for rugbrød i hovedstaden være fri.
Den situation, som i slutningen af juli måned havde dannet baggrund for  

 udstedelsen af pålæget om højestepriser, syntes imidlertid i mellemtiden at  

 have ændret sig, således at der næppe længere kunne konstateres aktuelle  

 forsøg på kollektivt at foretage prisforhøjelser ud over de godkendte.
Som  

 følge heraf afstod tilsynet fra på indeværende tidspunkt at genindføre  

 højestepriser for rugbrød i Storkøbenhavn.
For ordningens ophævelse i hele området øst for Store Bælt talte navnlig  

 to synspunkter.
For det første omfattede ankenævnets kendelse kun forholdet  

 til klagerne (to københavnske organisationer), og der var ikke taget stilling  

 til, hvorvidt det i juli måned udstedte pålæg var gyldigt uden for  

 Storkøbenhavn.
For det andet har de bestræbelser på en kollektiv  

 avanceforhøjelse, der motiverede fastsættelsen af højestepriserne, ikke gjort  

 sig stærkere gældende uden for det storkøbenhavnske område end inden for  

 dette, således at der næppe var grund til at opretholde ordningen uden for  

 hovedstaden, når man ikke agtede at genindføre den i Storkøbenhavn.
Tilsynet har derfor besluttet at ophæve højesteprisordningen for rugbrød i  

 området øst for Store Bælt uden for Storkøbenhavn, hvilket skete med omgående  

 virkning den 17. november 1960. De enkelte detailhandleres prisansættelse for  

 hele, halve og kvarte rugbrød samt rugbrødsskiver i pakker kan herefter  

 foregå frit i hele området øst for Store Bælt.
Aftaler og vedtagelser om  

 højere priser end de nugældende, vil dog være at anmelde til tilsynet.
 Den i områderne vest for Store Bælt gældende højesteprisordning for  

 rugbrød, der senest er fastsat ved bekendtgørelse af 13. juli 1960, berøres  

 ikke af foranstående.
