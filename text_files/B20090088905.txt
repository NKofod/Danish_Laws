Bekendtgørelse om ændring i forretningernes fordeling mellem ministrene Efter statsministerens indstilling er der ved kongelige resolutioner af 24. august 2009 fastsat følgende bestemmelser vedrørende forretningernes fordeling mellem ministrene:
 § 1.  Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport vedrørende Sikringsstyrelsen, overføres pr. 1. september 2009 fra beskæftigelsesministeren til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov vedrørende Sikringsstyrelsen, overføres pr. 1. september 2009 fra beskæftigelsesministeren til finansministeren.
 § 2. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport vedrørende Indenrigs- og Socialministeriets departement, Indenrigs- og Socialministeriets Tilskudsadministration, Servicestyrelsen, Ankestyrelsen, Det Kommunale og Regionale Evalueringsinstitut (KREVI), Børnerådet, Statsforvaltningerne, CPR-administrationen, Frivilligrådet og Kofoeds Skole (dog ikke løn- og uddannelsesrelaterede refusioner for Kofoeds Skole), overføres pr. 1. september 2009 fra indenrigs- og socialministeren til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov vedrørende Indenrigs- og Socialministeriets departement, Indenrigs- og Socialministeriets Tilskudsadministration, Servicestyrelsen, Ankestyrelsen, Det Kommunale og Regionale Evalueringsinstitut (KREVI), Børnerådet, Statsforvaltningerne, CPR-administrationen og Frivilligrådet, overføres pr. 1. september 2009 fra indenrigs- og socialministeren til finansministeren.
 § 3. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport vedrørende Det Fynske Musikkonservatorium, Vestjysk Musikkonservatorium, Nordjysk Musikkonservatorium, Rytmisk Musikkonservatorium, Det Kongelige Bibliotek, Det Kongelige Teater og Kapel, Statsbiblioteket, Statens Arkiver, Statens Museum for Kunst, Arkitektskolen Aarhus, Statens Teaterskole, Den Danske Filmskole, Kunstakademiets Arkitektskole, Danmarks Biblioteksskole og Det Kongelige Danske Musikkonservatorium, overføres pr. 30. september 2009 fra kulturministeren til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov vedrørende Det Kongelige Bibliotek, Det Kongelige Teater og Kapel, Statsbiblioteket, Statens Arkiver, Statens Museum for Kunst, Arkitektskolen Aarhus, Statens Teaterskole, Den Danske Filmskole, Kunstakademiets Arkitektskole, Det Kongelige Danske Musikkonservatorium, Danmarks Designskole, Det Jyske Musikkonservatorium og Det Danske Filminstitut, overføres pr. 30. september 2009 fra kulturministeren til finansministeren.
 § 4. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, overføres pr. 1. oktober 2009 fra ministeren for videnskab, teknologi og udvikling til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, overføres pr. 1. oktober 2009 fra ministeren for videnskab, teknologi og udvikling til finansministeren.
