 I tilslutning til Udenrigsministeriets bekendtgørelse nr. 50 af 3. juli  

 1970 og efterfølgende bekendtgørelser, senest nr. 73 af 20. september 1985,  

 Lovtidende C, meddeles, at følgende lande har ratificeret eller tiltrådt den  

 europæiske konvention af 7. juni 1968 om oplysninger om fremmed ret og/eller  

 tillægsprotokollen af 15. marts 1978 eller har afgivet erklæringer dertil med  

 virkning fra de anførte datoer:
 Forbundsrepublikken Tyskland:
 De lande, der nu har ratificeret eller tiltrådt tillægsprotokollen, har  

 tidligere ratificeret eller tiltrådt konventionen.
 Erklæringer:
 Nederlandene har erklæret, at Aruba er omfattet af konventionen og  

 tillægsprotokollen med virkning fra 1. januar 1986.
 Forbundsrepublikken Tyskland har erklæret, at  

 tillægsprotokollens artikel 1 ikke må medføre, at staternes forskellige  

 grader af afkriminalisering fører til ensidig begrænsning af at opnå  

 oplysninger, at ratifikation af tillægsprotokollen ikke omfatter  

 kapitel 2, at ratifikation af tillægsprotokollen omfatter Land Berlin,  

 og at central myndighed er Der Bundesminister der Justiz,  

 Heinemannstrasse 6, D-5300 Bonn 2.
 Malta har erklæret, at ratifikation af tillægsprotokollen  

 kun omfatter kapitel 1, og at central myndighed er Chambers of the  

 Attorney General at The Palace, Valetta.
 Finland har erklæret, at central myndighed er Ministry of Justice,  

 PL 1, SF-00131, Helsingfors.
 Sovjetunionen har erklæret, at central myndighed er Ministry of  

 Justice, 4 rue Oboukh, Moskva.
 Spanien har erklæret ændring af central myndighed til Secretario  

 General Tecnico, Ministerio de Justicia, San Bernardo 47, E-28015 Madrid.
 Portugal har erklæret ændring af central myndighed til La  

 Procuradoria Geral da Republica, Rua Escola Politecnica 140, P-1200 Lissabon.
Udenrigsministeriet, den 27. juni 1991 F.M.
