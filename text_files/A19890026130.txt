 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om radio- og fjernsynsvirksomhed, jf. lovbekendtgørelse nr. 559 af  

 20. september 1988, foretages følgende ændringer:
 1. I § 3, stk. 1, nr. 2,  ændres  

 »Generaldirektoratet for Post- og Telegrafvæsenet eller et  

 telefonselskab« til: »en regional televirksomhed«.
 2. § 3 b, stk. 1,  affattes således:
»Det påhviler ejere af fællesantenneanlæg og andre kabelanlæg til  

 lokaler, som anvendes til privat beboelse, at sikre, at der i anlægget sker  

 en fordeling af Danmarks Radios og TV 2's fjernsynsprogrammer, herunder  

 regionale fjernsynsprogrammer, der er bestemt til modtagelse i det pågældende  

 område.« 3. § 4  affattes således:
 »§ 4.  Post- og Telegrafvæsenet (Statens  

 Teletjeneste) opretter efter forhandling med bestyrelsen for Danmarks Radio,  

 jf. § 8, og med den centrale bestyrelse for TV 2, jf. § 15 1, de  

 sendestationer, som er nødvendige for disse virksomheders spredning af lyd-  

 og billedprogrammer, og varetager stationernes drift, jf. § 1, stk. 1 og 2.
Stk. 2.  De nærmere betingelser for afholdelse og  

 betaling af Post- og Telegrafvæsenets udgifter i forbindelse med udførelsen  

 af de i stk. 1 nævnte opgaver fastsættes af kommunikationsministeren efter  

 forhandling mellem Generaldirektoratet for Post- og Telegrafvæsenet og  

 vedkommende bestyrelse.
Generaldirektoratet kan optage lån til finansiering  

 af anlæg af sendernet.
Lån optages efter finansministerens nærmere  

 bestemmelse med henblik på at opnå de bedst mulige vilkår.
Stk. 3.  Post- og Telegrafvæsenet (Statens Teletjeneste)  

 kan etablere de anlæg, som er påkrævet til fremføring af programmer som nævnt  

 i § 3, stk. 1, til de enkelte regionale televirksomheder.« 4. I § 5, stk. 1, nr. 4,  ændres  

 »telefonselskabernes og Post- og Telegrafvæsenets« til: »de  

 regionale televirksomheders«, i stk. 2  ændres  

 »Generaldirektoratet for Post- og Telegrafvæsenet eller et  

 telefonselskab« til: »en regional televirksomhed«, og i  

stk. 3, 1. pkt.,  ændres »telefonselskab, i statstelefonområderne  

 Post- og Telegrafvæsenet« til: »regionale televirksomhed«.
 5. I § 5 a, stk. 2,  ændres  

 »telefonselskabet, i statstelefonområderne Post- og  

 Telegrafvæsenet« til: »den regionale televirksomhed«, i  

stk. 3, 1. pkt.,  ændres »Et telefonselskab, i  

 statstelefonområderne Post- og Telegrafvæsenet,» til: »En regional  

 televirksomhed« og »telefonselskabets, i statstelefonområderne  

 Post- og Telegrafvæsenets,» til: »televirksomhedens«, og i  

stk. 4  ændres »et telefonselskab, i statstelefonområderne Post-  

 og Telegrafvæsenet,» til: »en regional televirksomhed«.
 6. § 15 a, stk. 4, 1. pkt.,  affattes således:
»Tilladelsens indehaver skal selvstændigt udøve programvirksomheden,  

 som ikke må omfatte programmer, der i medfør af et fast samarbejdsforhold  

 udsendes af en anden indehaver af en tilladelse.« 7. § 15 a, stk. 5,  affattes således:
»Stk. 5.  Reklamer kan indgå i programvirksomheden  

 efter reglerne i kapitel 3 a.« 8. I § 15 b, stk. 1,  indsættes efter 2. pkt.  

 som nyt punktum:
»En tilladelse bortfalder ikke, fordi det område, som tilladelsen  

 vedrører, inden for tilladelsens gyldighedsperiode helt eller delvis kommer  

 til at henhøre under et andet lokalt nævn end det, som har udstedt  

 tilladelsen.« 9. I § 15 d  indsættes som stk. 3:
»Stk. 3.  Tilladelsens indehaver skal påse, at  

 regler om reklamer efter kapitel 3 a overholdes.« 10. I § 15 e, stk. 2,  indsættes efter 7. pkt.  

 som nyt punktum:
»For de medlemmer, der repræsenterer det lokale foreningsliv, kan der  

 vælges suppleanter.« 11. I § 15 h, stk. 1, nr. 4,  indsættes som  

2. pkt:
»Udvalget kan i denne forbindelse afkræve tilladelseshavere  

 oplysninger om virksomhedernes drift.« 12. I § 15 i  udgår »og stk. 5«, og »og § 15 g«  

 ændres til: », § 15 g og § 19 d«.
 13. § 15 k, stk. 3,  affattes således:
»Stk. 3.  Reklamer kan indgå i programvirksomheden  

 efter reglerne i kapitel 3 a.« 14. I § 15 k  indsættes som stk. 4:
»Stk. 4.  Efter regler fastsat af  

 kommunikationsministeren er TV 2 forpligtet til at udsende meddelelser af  

 beredskabsmæssig betydning til befolkningen.« 15. § 15 l, stk. 1,  affattes således:
»TV 2 ledes af en bestyrelse på 8 medlemmer, som beskikkes af  

 kommunikationsministeren. 5 af medlemmerne udpeges af ministeren og skal  

 tilsammen repræsentere mediemæssig, kulturel og ledelsesmæssig indsigt.
De  

 regionale bestyrelser i fællesskab, jf. § 15 n, stk. 5, udpeger 2 medlemmer  

 og medarbejderne i den landsdækkende virksomhed 1 medlem til den centrale  

 bestyrelse.« 16. § 15 m  affattes således:
 »§ 15 m.  Den centrale bestyrelse har den  

 overordnede ledelse af TV 2-virksomheden, hvor den ikke udtrykkeligt er  

 henlagt til andre, og fastsætter de almindelige retningslinjer for TV  

 2-virksomheden.
 Stk. 2.  Bestyrelsen træffer beslutning om indgåelse og  

 opsigelse af kollektive overenskomster for TV 2's fast ansatte medarbejdere.
 Stk. 3.  Bestyrelsen ansætter den administrerende  

 direktør og andre medlemmer af direktionen for den landsdækkende virksomhed.
Stk. 4.  Den administrerende direktør har det daglige  

 programansvar og varetager den daglige administrative og økonomiske ledelse  

 vedrørende den landsdækkende virksomhed.
Den administrerende direktør  

 ansætter virksomhedens personale.« 17. I § 15 n, stk. 5, 3. pkt.,  indsættes efter  

 »Medlemmer af«: »Folketinget,».
 18. I § 15 q, stk. 2,  indsættes efter 2. pkt.  

 som nyt punktum:
»Regnskaberne for det enkelte finansår forelægges med revisionens  

 bemærkninger ministeren til godkendelse.« 19. I § 15 q, stk. 4, 2. pkt.,  udgår »den  

 landsdækkende og«.
 20. § 15 w, stk. 1,  affattes således:
»TV 2's samlede virksomhed finansieres ved beløb, der overføres fra  

 TV 2-fonden i overensstemmelse med de af kommunikationsministeren fastsatte  

 rammebudgetter, og gennem indtægter ved salg af programmer og andre ydelser,  

 tilskud m.v.« 21. § 15 y  affattes således:
»§ 15 y.  Aktieselskabet skal til TV  

 2-virksomheden levere reklameprogrammer.
Aktieselskabet påser, at regler om  

 reklamer i TV 2 efter kapitel 3 a overholdes.« 22. I § 19  udgår »bestyrelsen for«.
 23. Kapitel 3 a  affattes således:
»Kapitel 3 a Reklamer § 19 b.  Reklamer skal klart kunne identificeres som  

 sådanne, således at de i indhold og præsentation adskiller sig fra de  

 ordinære udsendelser.
Stk. 2.  I fjernsyn må reklamer kun sendes i blokke af  

 maksimalt 5 minutters varighed.
Blokkene skal placeres mellem udsendelserne.
 Stk. 3.  Inden for lokal radiovirksomhed kan reklamer  

 placeres overalt i sendefladen.
 Stk. 4.  Reklameudsendelser må ikke udgøre mere end:
 § 19 c.  Der må ikke reklameres for lægemidler, øl,  

 vin, spiritus og tobak.
 Stk. 2.  I fjernsyn må der endvidere ikke reklameres for  

 økonomiske interessegrupper samt religiøse og politiske anskuelser.
 § 19 d.  Kommunikationsministeren fastsætter nærmere  

 regler om, hvorledes reklamer kan indgå i programvirksomheden.
 § 19 e.  Kommunikationsministeren nedsætter et nævn  

 vedrørende reklame i radio og fjernsyn (Radio- og TV-Reklamenævnet).
 Stk. 2.  Nævnet rådgiver ministeren om indholdet af  

 reklamer i radio og fjernsyn.
Stk. 3.  Nævnet træffer den endelige administrative  

 afgørelse i sager om radio- og fjernsynsreklamers indhold.
Nævnet kan påtale  

 overtrædelser af reglerne og kan pålægge indehaveren af en tilladelse til  

 lokal radio- eller fjernsynsvirksomhed eller TV 2-reklameaktieselskabet at  

 offentliggøre afgørelsen.
Nævnet kan bestemme, på hvilken måde og i hvilken  

 form dette skal ske.
Stk. 4.  Nævnet kan pålægge indehaveren af en tilladelse  

 til lokal radio- eller fjernsynsvirksomhed eller TV 2-reklameaktieselskabet  

 at berigtige fejlagtige oplysninger om faktiske forhold, der er udsendt i  

 reklameindslag.
Bestemmelsen i § 18 finder tilsvarende anvendelse.
 Stk. 5.  Klager over indholdet af reklameindslag, jf.  

 stk. 3 og 4, skal indgives til nævnet inden 4 uger efter, at indslaget er  

 udsendt.
 Stk. 6.  Nævnet består af 3 medlemmer, der udpeges af  

 ministeren for 4 år ad gangen.
Stk. 7.  Ministeren fastsætter nærmere regler om nævnets  

 sammensætning og virksomhed.« 24. I § 22, stk. 1, nr. 3,  indsættes efter  

 »§ 15 g«: »eller § 19 e, stk. 4«.
 25. § 22, stk. 2,  affattes således:
»Stk. 2.  I forskrifter, der udstedes efter § 5, §  

 15 a, stk. 7, § 15 j og § 19 d, kan der fastsættes straf af bøde for  

 overtrædelse af bestemmelser i forskrifterne.« § 2 Loven træder i kraft den 1. maj 1989.
Givet på Amalienborg, den 28. april 1989 Under Vor Kongelige Hånd og Segl MARGRETHE R.
