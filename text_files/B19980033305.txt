§ 1 I bekendtgørelse nr. 891 af 23. november 1993 om folkekirkens deltagelse i  

 mellemkirkeligt arbejde foretages følgende ændringer:
 1. Indledningen affattes således:
 »I medfør af § 12, jf. § 2, stk. 1, nr. 13, i lov om folkekirkens  

 økonomi, jf. lovbekendtgørelse nr. 537 af 24. juni 1997, fastsættes herved  

 følgende bestemmelser om folkekirkens deltagelse i mellemkirkeligt  

 arbejde:».
 2. § 13, stk. 1 affattes således:
 » Stk. 1.  Hvert år inden 15. marts indsender rådet  

 til kirkeministerens godkendelse et forslag til budget for det kommende  

 regnskabsårs udgifter samt de indtægter, der kan forventes som tilskud til  

 rådets arbejde ud over et eventuelt tilskud fra staten.«.
 3. Efter § 13 indsættes:
» § 13 a.  Regnskabsåret er kalenderåret.
Der  

 udarbejdes et regnskab, der skal forelægges rådet til godkendelse på et  

 ordinært rådsmøde efter regnskabsårets slutning.
Regnskabet godkendes og  

 underskrives af rådets medlemmer og indsendes derefter senest den 15. marts  

 til kirkeministeren til godkendelse.
§ 13 b.  Regnskabet skal revideres af en  

 statsautoriseret eller registreret revisor eller Kommunernes  

 Revisionsafdeling.
Revisor vælges på det årlige budgetmøde.
Ansættelse og  

 afskedigelse af revisor kræver Kirkeministeriets godkendelse.
Stk. 2.  Revisionen foretages i overensstemmelse med god  

 offentlig revisionsskik, således at der ved revisionen efterprøves, om  

 regnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger, love og  

 andre forskrifter samt med indgåede aftaler og sædvanlig praksis.
Endvidere  

 foretages en vurdering af, hvorvidt der er taget skyldige økonomiske hensyn  

 ved forvaltningen af de midler og driften af de aktiviteter, der er omfattet  

 af regnskabet.«.
§ 2 Bekendtgørelsen træder i kraft den 1. juli 1998.
