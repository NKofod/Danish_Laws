 I medfør af § 11, stk. 1, og § 47, stk. 3, i lov nr. 330 af 14. maj 1992  

 om ferskvandsfiskeri fastsættes følgende:
Anvendelsesområde § 1.  Bekendtgørelsen gælder for Skive-Karup å fra  

 Tuså stemmeværk til åens udløb i Limfjorden samt Haderis å fra Ginderskov bæk  

 til Karup å, Åresvad å fra Karup Mølle til Karup å og Høgil bæk fra Høgil  

 Mølle til Karup å.
Redskabet § 2.  I denne bekendtgørelse forstås ved toggerfiskeri  

 et fiskeri med et drivende garn, der kan styres ved hjælp af en stang eller  

 en flyder.
Redskabet betjenes som et håndredskab af en eller eller flere  

 personer.
 Stk. 2.  Redskabet må ikke anvendes faststående.
 Stk. 3.  Mindstemaskemålet skal være 45 mm halvmaske  

 (knude til knude).
 Stk. 4.  Det er tilladt at jage (pulse) fisk i  

 redskabet.
 Stk. 5.  Redskabet må maksimalt have en længde svarende  

 til åens bredde på fiskepladsen, og redskabet må højst fiske til midtstrøms.
Stk. 6.  Redskabet må ikke under brugen komme andet  

 togger eller pulsgarn nærmere end 200 m.
Faststående ruser må ikke kommes  

 nærmere end 20 m.
Anvendelse § 3.  Toggerfiskeri er tilladt i perioden 1. marts til  

 31. oktober, begge dage inklusive.
Fiskeriet må kun udøves af lodsejer og kun  

 fra tirsdag kl. 00.00 til onsdag kl. 24.00.
 Stk. 2.  Fisk fanget ved toggerfiskeri må kun anvendes  

 til eget forbrug.
 Stk. 3.  Fangede fisk som ikke kan eller skal anvendes i  

 overensstemmelse med stk. 2, skal straks genudsættes i frit vand, så vidt  

 muligt i levende tilstand, på en sådan måde at fisken ikke genfanges af  

 redskabet.
Straffe- og ikrafttrædelsesbestemmelser § 4.  Overtrædelse af §§ 2 og 3 straffes med bøde.
 § 5.  Bekendtgørelsen træder i kraft den 2. august  

 1995 og gælder indtil udgangen af oktober måned 2000.
