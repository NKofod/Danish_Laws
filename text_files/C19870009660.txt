(Til samtlige valgbestyrelser og  

 statsamtmænd m.fl.) 1. Indledning.
 Ved § 127 i lov nr. 271 af 13. maj 1987 om valg til Folketinget er der  

 gennemført forskellige ændringer i den gældende folketingsvalglovs  

 bestemmelser om kandidatopstilling.
Ændringerne indebærer, at der ikke mere kræves stillere for kandidater,  

 der opstiller som kandidat for et parti.
Til gengæld kræves, at kandidater  

 for et parti udtrykkeligt skal godkendes af partiet.
 For kandidater, der opstiller uden for partierne, kræves som hidtil mindst  

 25 og højst 50 stillere.
§ 127  i den ny folketingsvalglov er trådt i kraft den  

 21. maj 1987 (dagen efter bekendtgørelsen i Lovtidende), jf. lovens § 126,  

 stk. 1, 2. pkt.
De ændrede regler om kandidatopstilling skal således finde  

 anvendelse ved det kommende folketingsvalg.
Den ny folketingsvalglov som helhed træder i kraft den 1. juli 1988, jf.  

 lovens § 126, stk. 1, 1. pkt.
Det kommende folketingsvalg, der skal afholdes  

 inden den 10. januar 1988, skal således afholdes efter reglerne i den  

 gældende folketingsvalglov, jf. lovbekendtgørelse nr. 418 af 22. september  

 1980, som ændret senest ved § 127 i den ny folketingsvalglov.
 § 126,  stk. 1, og § 127 i den ny folketingsvalglov,  

 lov nr. 271 af 13. maj 1987, er optrykt som bilag 1 til vejledningen.
 De gennemførte ændringer i den gældende folketingsvalglov vedrører  

 følgende bestemmelser i denne lov, jf. § 127 i den ny folketingsvalglov:
- § 22, stk. 1, 3. pkt. (indholdet af statsamtmandens meddelelse til  

 valgbestyrelserne om de opstillede kandidater i amtskredsen) - § 24 (de grundlæggende regler om kandidatopstilling til folketingsvalg) - § 25, stk. 1-3 (reglerne om de tids- og indholdsmæssige krav til en  

 kandidatanmeldelse) - § 25, stk. 5, 1.-4. pkt. (reglerne om de tids- og indholdsmæssige krav  

 til partiernes meddelelse om godkendelse af kandidater.
Konsekvenserne for  

 kandidaterne af manglende godkendelse.
Konsekvenserne for partierne af, at  

 der ikke gives meddelelse) Som bilag 2 til vejledningen er optrykt §§ 22, 24 og 25 i den gældende  

 folketingsvalglov, som ændret ved § 127 i den ny folketingsvalglov.
De  

 bestemmelser i disse paragraffer, der er indsat ved lovændringen, er særlig  

 angivet.
 I det følgende redegøres der nærmere for betydningen af de ændrede regler  

 om kandidatopstilling.
 2. Anmeldelse af kandidater.
(Folketingsvalglovens § 24 og § 25, stk. 1-4.) Kandidater, der opstiller for et parti.
En person, der vil anmelde sig som kandidat til valg i en  

 opstillingskreds, skal som hidtil indlevere en skriftlig anmeldelse til  

 formanden for opstillingskredsens valgbestyrelse senest kl. 16 elleve dage  

 for valgdagen.
Anmeldelsen skal være underskrevet af kandidaten selv.
 Ophævelsen af stillerkravet for kandidater, der opstiller for et parti,  

 indebærer, at anmeldelsen ikke mere skal være underskrevet af stillere eller  

 indeholde oplysninger om disse.
Anmeldelsen skal i øvrigt som hidtil indeholde oplysning om kandidatens  

 fulde navn, personnummer, stilling og bopæl.
Hvis kandidaten ikke ønsker sig  

 anført på stemmesedlen med sit fulde navn, skal det angives, på hvilken måde  

 navnet ønsket anført.
Endvidere skal i anmeldelsen angives navn og bopæl på en vælger (tidligere  

 en stiller) i opstillingskredsen, som valgbestyrelsen ud over kandidaten kan  

 rette henvendelse til, hvis anmeldelsen er mangelfuld.
Denne vælger skal ikke  

 underskrive anmeldelsen.
 Endelig skal i anmeldelsen angives, hvilket parti kandidaten vil opstille  

 for.
Indenrigsministeriet har ladet udarbejde en ny formular for anmeldelse af  

 en kandidat, der opstiller for et parti.
Formularen, der er optaget som bilag  

 3, kan fås hos Barfod og I.
Chr.
Petersen A/S, Fabriksparken 56, 2600  

 Glostrup, telefon 02 45 15 16. Den hidtidige kandidatanmeldelsesformular vil  

 dog også kunne benyttes.
 Kandidater, der opstiller uden for partierne.
For kandidater, der opstiller uden for partierne, er der ikke sket  

 indholdsmæssige ændringer i reglerne om kandidatanmeldelse.
Disse kandidater  

 skal fortsat anbefales af mindst 25 og højst 50 af opstillingskredsens  

 vælgere som stillere, og anmeldelsen skal være underskrevet såvel af  

 kandidaten som af stillerne.
Reglerne om stillere er dog præciseret derved,  

 at det nu udtrykkeligt fremgår af folketingsvalglovens § 24, stk. 2, at en  

 person ikke kan være stiller for mere end een kandidat uden for partierne.
 Kandidater, der opstiller uden for partierne, kan ikke anvende den ny  

 anmeldelsesformular, men kan benytte den hidtidige formular, der fås hos  

 samme firma som ovenfor angivet.
 Valgbestyrelsens indberetning til statsamtmanden m.fl.
 Valgbestyrelsens indberetning til statsamtmanden (Københavns Magistrat,  

 Frederiksberg Kommunalbestyrelse) skal som hidtil indeholde følgende  

 oplysninger om hver enkelt kandidat:
 Fulde navn, personnummer, stilling, bopæl, eventuel  

 »stemmeseddelnavn«, samt hvilket parti kandidaten vil opstille for,  

 eller om kandidaten opstiller uden for partierne.
 3. Partiernes godkendelse.
(Folketingsvalglovens § 24 og § 25, stk. 7, 1.-4. pkt.) Som følge af den nye regel om, at kandidater for et parti udtrykkeligt  

 skal godkendes af partiet, er der gennemført følgende ændringer i de  

 hidtidige bestemmelser i folketingsvalgloven om partiernes godkendelse af  

 kandidaterne:
 - Giver partiet ingen meddelelse om, hvilke kandidater det kan godkende,  

 kan der ikke opstilles kandidater for partiet til valget i den pågældende  

 stor- eller amtskreds.
 Hidtil har det været bestemt, at såfremt partiet ikke gav nogen meddelelse  

 om de godkendte kandidater, blev de kandidater, der havde sluttet sig til  

 partiet, betragtet som godkendt af dette.
 - Partiets godkendelse af en kandidat kan begrænses til een (eller flere)  

 bestemt(e) opstillingskreds(e). Derimod kan partiet ikke godkende en kandidat  

 for en opstillingskreds, hvor kandidaten ikke selv har anmeldt sig.
 Hidtil har det været bestemt, at partiets godkendelse ikke kunne begrænses  

 til bestemte opstillingskredse inden for amts- eller storkredsen.
 - Meddelelsen fra partiet skal indeholde oplysning om kandidatens navn,  

 bopæl og personnummer.
 Hidtil har der ikke været fastsat regler om, hvorledes de godkendte  

 kandidater skulle identificeres.
- Kandidater, der ikke godkendes, kan ikke opstilles til valget, heller  

 ikke som kandidater uden for partierne.
Dette er en konsekvens af, at disse  

 kandidater ikke opfylder det stillerkrav, der gælder for kandidater uden for  

 partierne.
 Hidtil er en kandidat, der ikke blev godkendt af et parti, betragtet som  

 opstillet uden for partierne.
 De nu gældende regler om partiernes godkendelse af kandidaterne kan  

 sammenfattes således:
Partiernes godkendelse skal ske ved en skriftlig meddelelse, i  

 amtskredsene til vedkommende statsamtmand, i storkredsene i  

 København-Frederiksberg til Københavns Magistrat for 1. og 2. storkreds'  

 vedkommende og til Frederiksberg Kommunalbestyrelse for 3. storkreds'  

 vedkommende.
Meddelel~ sen skal gives senest kl. 16 otte dage før valgdagen.  

 Den skal for hver godkendt kandidat indeholde oplysning om kandidatens navn,  

 personnummer og bopæl samt hvilke(n) opstillingskreds(e) kandidaten er  

 godkendt i.
Hvis meddelelsen ikke gives, kan ingen kandidat opstilles for  

 partiet i den pågældende amtskreds (storkreds).
De hidtil gældende regler om opstillingsformer, samt om anmeldelse af  

 nominerede kandidater og om partiliste finder fortsat anvendelse.
Partiet  

 skal således senest kl 16 otte dage før valgdagen skriftligt indgive sådanne anmeldelser til  

 statsamtmanden, henholdsvis Københavns Magistrat og Frederiksberg  

 Kommunalbestyrelse.
Det er ikke i loven angivet, hvilket organ inden for partiet, der er  

 beføjet til at godkende de opstillede kandidater eller til at anmelde  

 nominering eller partiliste.
Beføjelsen tilkommer principielt det organ, der  

 ifølge partiets egne vedtægter er øverste myndighed inden for  

 partiorganisationen, men beføjelsen kan delegeres til lokale  

 partiorganisationer i amtskredsen (storkredsen). Rent praktisk vil  

 statsamtmanden (Københavns Magistrat, Frederiksberg Kommunalbestyrelse) kunne  

 lægge til grund, at det organ inden for partiet, der ved sidste  

 folketingsvalg (januar 1984) indgav anmeldelse om godkendte kandidater,  

 partiliste eller nominering, også vil være beføjet (legitimeret) hertil ved  

 det kommende folketingsvalg, medmindre partiets landsorganisation giver  

 meddelelse om ændrede forhold på dette område.
 Med hensyn til nye partier, der ikke var opstillingsberettigede ved sidste  

 folketingsvalg, vil Indenrigsministeriet sørge for, at statsamtmændene m.fl.  

 får underretning om, hvilket organ inden for partiet der er legitimeret til  

 at give de pågældende godkendelser mv.
 4. Statsamtmandens meddelelse til valgbestyrelserne.
(Folketingsvalglovens § 22.) De ændrede regler om virkningen af, at en kandidat, der har anmeldt sig  

 som kandidat for et parti, ikke godkendes af partiet, medfører, at  

 meddelelsen til valgbestyrelserne om de opstillede kandidater i amtskredsen  

 (storkredsen) for fremtiden skal indeholde oplysning om, hvilke kandidater  

 der ikke er godkendt af et parti, og som derfor ikke kan opstilles til  

 valget.
Bortset herfra har de ændrede regler om kandidatopstilling ikke  

 medført indholdsmæssige ændringer i reglerne om statsamtmandens (Københavns  

 Magistrat, Frederiksberg Kommunalbestyrelse) meddelelse til valgbestyrelserne  

 om de opstillede kandidater i amtskredsen (storkredsen).
Indenrigsministeriet, den 18. juni 1987 Knud Enggaard /Anne Birte Pade Bilag 1 Uddrag af lov nr. 271 af 13. maj 1987 om valg til Folketinget.
(Udelades her) Bilag 2 Uddrag af lov om valg til Folketinget, jf. lovbekendtgørelse nr. 418 af  

 22. september 1980, som ændret senest ved § 127 i lov nr. 271 af 13. maj  

 1987.
(Udelades her) Bilag 3 Formular for anmeldelse af en kandidat, der opstiller for et parti.
