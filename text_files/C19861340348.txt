 På årsmødet den 2. oktober d.å. i Statens Udvalg for Kontrol med forstligt  

 Formeringsmateriale vedtog man følgende fortolkning af Landbrugsministeriets  

 bekendtgørelse nr. 150 af 31. marts 1981, § 5, stk. 1 og stk. 2, om  

 anmeldelse og certificering ved import af formeringsmateriale af sådanne  

 forstlige træarter, som er indeholdt i bekendtgørelsens bilag 2, stk. 2 og  

 stk. 3, dvs. sådanne øvrige OECD-træarter, som ikke er EF-træarter:
 Import af formeringsmateriale af de nævnte arter til hovedsagelig  

 forstlige formål, herunder til juletræ- og pyntegrøntproduktion, anmeldes  

 straks til Herkomstkontrollen vedlagt forekommende herkomstcertifikat samt  

 faktura.
 På grundlag af en gennemgang og bedømmelse af de fremsendte oplysninger  

 vælger Herkomstkontrollen en af tre muligheder:
 1. Der udstedes dansk stamcertifikat på partiet.
 2. Det meddeles, at dansk stamcertifikat evt. vil  

 kunne udstedes efter inspektion af partiet.
 3. Det meddeles, at dansk stamcertifikat ikke kan  

 udstedes på partiet på det foreliggende grundlag.
 Valget mellem de tre muligheder træffes efter følgende retningslinjer:
ad 1. Vælges, hvor der importeres frø eller planter, hvor der fra  

 eksportlandet (dvs. sidste handelsled før Danmark) foreligger originale,  

 officielle herkomstcertifikater af betryggende kvalitet, og hvor  

 formeringsmaterialet har været under officiel herkomstkontrol i alle led fra  

 tidspunktet for frøhøst til importtidspunktet.
Frømaterialer, som afsendes  

 direkte fra producentlandet (her lig eksportlandet) til dansk adressat med de  

 nødvendige herkomstcertifikater, hører til dette punkt.
ad 2. Vælges, hvor der importeres frø fra mellemhandlerlande uden officiel  

 herkomstkontrol for pågældende træart, hvor der af producentlandet er udstedt  

 originale, officielle herkomstcertifikater af betryggende kvalitet, som skal  

 følge partiet, hvor frømaterialet importeres i producentlandets originale,  

 plomberede pakninger, og hvor importøren meddeler, at han ønsker dansk  

 stamcertifikat.
Plomberne brydes i nærvær af Herkomstkontrollen, som  

 kontrollerer overensstemmelsen mellem herkomstcertifikater og indre  

 pakkesedler.
Med dette formål for øje foretager Herkomstkontrollen en  

 inspektionsrejse i marts-april måned hver år.
 ad 3. Vælges i tilfælde hvor betingelserne i henhold til punkterne 1 og 2  

 ikke er opfyldt.
Såfremt der udstedes dansk stamcertifikat på partiet, jvf. punkterne 1 og  

 2, følges reglerne i bekendtgørelsens § 6 om certifikatudstedelse og  

 fakturaoplysninger ved videresalg.
Såfremt der ikke udstedes dansk  

 stamcertifikat på partiet, jvf. punkt 3, træder reglerne i § 6 ikke i kraft,  

 og partiet vil kunne forhandles i Danmark uden certifikatudstedelse og  

 fakturaoplysninger.
Ovenstående regler træder i kraft med øjeblikkelig virkning.
Samtidig  

 tilbagekaldes de hidtil gældende »Regler for import af OECD-træarter fra  

 Vesttyskland som ikke er EF-træarter« (udateret).
 p.H.v.
