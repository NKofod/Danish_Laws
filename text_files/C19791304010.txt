 Til samtlige virksomheder, autoriserede til eksport af kød, slagteaffald  

 og kødvarer samt slagtet fjerkræ og slagtede kaniner og dyrlægerne ved disse.
 International transport af letfordærvelige levnedsmidler (ATP).
 På given foranledning skal opmærksomheden henledes på, at den i  

 cirkulæreskrivelse herfra af 29. november 1977, K.K. 4188-1977, nævnte pligt  

 til at påse, at transportmateriellet er ledsaget af gyldigt ATP-certifikat,  

 alene vedrører materiel til landevejstransport, jf. § 1, i bekendtgørelse nr.  

 549 af 19. november 1976 om international transport af letfordærvelige  

 levnedsmidler.
 For jernbanemateriellet varetager DSB i henhold til § 36, stk. 2, i  

 ovennævnte bekendtgørelse kontrollen med, at det anvendte transportmateriel  

 er behørigt godkendt og korrekt mærket.
 Såfremt der skulle opstå begrundet tvivl om sådant jernbanemateriels  

 godkendelse, skal der i sådanne tilfælde dog rettes henvendelse til  

 afsendelsesstationen.
 Ratifikation af ATP-overenskomsten er udover de i ovennævnte  

 cirkulæreskrivelse af 29. november anførte lande nu også foretaget af:
Bulgarien, den 26. januar 1978, Luxemburg, den 9. maj 1978, Holland, den 30. november 1978, samt Sverige, den 13. december 1978.
For de nævnte lande træder  

 bestemmelserne i kraft 1 år efter ratifikationen.
 P.V.V.
