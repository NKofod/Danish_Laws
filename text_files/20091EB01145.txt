Bilag 1 Beretning afgivet af Miljø- og Planlægningsudvalget den 15. september 2010 Beretning over Forslag til folketingsbeslutning om yderligere fredning og bedre beskyttelse af Tøndermarskens unikke naturværdier [af Mette Gjerskov (S) m.fl.] 1. Udvalgsarbejdet Beslutningsforslaget blev fremsat den 16. april 2010 og var til 1. behandling den 21. maj 2010. Beslutningsforslaget blev efter 1. behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 3 møder.
2. Politiske bemærkninger Udvalget anerkender, at der er behov for yderligere beskyttelse af Tøndermarskens unikke naturværdier.
Udvalget konstaterer derfor med tilfredshed, at miljøministeren i forbindelse med 1. behandling af forslaget tilkendegav at ville undersøge mulighederne for og konsekvenserne af  miljømæssigt og økonomisk, bl.a. i forhold til sammenhængende virkemidler  at gennemføre tiltag, herunder en eventuel fredning, der sikrer en forbedring af beskyttelsesniveauet.
 Udvalget opfordrer miljøministeren til at iværksætte undersøgelsen hurtigst muligt, så der kan foreligge et resultat senest den 1. januar 2011.
 P.u.v.
Ida Auken formand Bilag 1 Oversigt over bilag vedrørende B 230 Bilagsnr.
