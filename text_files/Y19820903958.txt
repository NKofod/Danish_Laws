 Det er som led i etableringen af en central poståbning i en kommune  

 ikke udelukket at fastsætte regler, hvorefter al post, som indgår til  

 kommunen, åbnes centralt, selv om en forsendelse måtte være stilet til en  

 navngiven person, medmindre forsendelsen er mærket »personligt«,  

 »privat« eller lignende.
I skrivelse af 10. marts 1982 (j.nr. 12-5) har De udbedt Dem en vejledende  

 udtalelse fra indenrigsministeriet om spørgsmålet om adgangen til i  

 forbindelse med kommunens centrale poståbning at åbne breve, der er  

 adresseret til enkeltpersoner i forvaltningen.
De har i denne forbindelse  

 bl.a. henvist til en avisnotits fra 16. februar 1978 vedrørende en udtalelse  

 fra daværende justitsminister Erling Jensen til Næstved kommune, hvorefter en  

 forvaltningschef i kommunen ikke kan tillade sig at åbne breve, der er  

 adresseret til ansatte i hans afdeling.
De har endvidere henvist til den  

 seneste kommenterede udgave af lov om kommunernes styrelse, 4. udgave, 1981  

 hvor der er henvist til en skrivelse af 8. juli 1980 fra indenrkgsministeriet  

 om det rejste spørgsmål.
Indenrigsminksteriet har i skrivelsen bl.a. udtalt, at der må tilkomme  

 borgmesteren adgang til efter forhandling med socialforvaltningen at træffe  

 beslutning om at etablere central poståbning også omfattende post stilet til  

 socialforvaltningen og det sociale udvalg i vedkommende kommnue, når de  

 nødvendige hensyn tages, herunder at det bl.a. foreskrives, at breve, der  

 ikke blot er stilet til bestemte personer, men også er mærket  

 »personligt« eller lignende, ikke må åbnes af andre end dem, til  

 hvem de er stilet.
Da der synes at være modstrid mellem indholdet af den  

 omtalte avisnotits og indenrigsministeriets skrivelse, har De anmodet  

 ministeriet om en vejledende udtalelse.
For så vidt angår spørgsmålet om åbning af post, der er adresseret til  

 navngivne enkeltpersoner i kommunens forvaltning, skal man om den nævnte  

 avisnotits bemærke, at Næstved kommunalbestyrelse havde rejst 3 forskellige  

 spørgsmål over for justitsministeriet.
For 2 af eksemplernes vedkommende var  

 det klart angivet, at posten vedrørte Næstved kommune, således at der på  

 kuverten var anført »Næstved kommune, assistent X, Y forvaltning«  

 eller »Næstved kommune, att. assistent X, Y forvaltning«, medens  

 der i det tredie eksempel var anført »Assistent X, Y forvaltning«.  

 I indhentede udtalelser fra politimesteren i Næstved, statsadvokaten for  

 Sjælland og rigsadvokaten, hvortil justitsministeriet kunne henholde sig, var  

 det opfattelsen, at kommunen, så længe den opfatter brevene som henvendt til  

 kommunen, ikke overtræder straffelovens § 263 eller andre bestemmelser, når  

 hensigten alene er at åbne breve adresseret som anført for at lade posten  

 indgå i kommunens journalsystem.
I de førstnævnte 2 adresseringseksempler var  

 det opfattelsen, at der forelå manglende forsæt til at overtræde  

 straffelovens § 263, og at andre end X kunne åbne brevene, der direkte  

 fremtrådte som stilet til kommunen.
I det tredie eksempel måtte brevet  

 derimod anses for stilet til den pågældende assistent, hvorfor det  

 principielt måtte være ukorrekt, at andre end den pågældende åbnede brevet,  

 medmindre dette efter hele sit præg klart var beregnet for kommunen.
På denne  

 baggrund er det indenrigsministeriets opfattelse, at der ikke består nogen  

 uoverensstemmelse mellem indenrigsministeriets og justitsministeriets  

 opfattelse af retstilstanden på området.
Indenrigsministeriet må således på baggrund af de anførte eksempler være  

 af den opfattelse, at det - således som det også fremgår af den nævnte  

 skrivelse af 8.juli 1980 til Dansk Socialrådgiverforening - ikke er  

 udelukket, at et brev adresseret til en navngiven person i forvaltningen, og  

 som ikke er mærket »personligt« eller lignende, kan åbnes i den  

 centrale poståbning, men at det i øvrigt i nogen grad kan bero på, hvorledes  

 navnet er påført kuverten.
Ministeriet har således ikke bemærkninger til den  

 ordning, som De har skitseret, hvorefter -al post, som indgår til kommunen,  

 åbnes centralt, medmindre forsendelserne er mærket »privat« eller  

 lignende.
 Den sene besvarelse beklages.
 P.M.V.
 E.B.
Johan Erichsen Borgmester  K.  Schultz Hobro  kommune 9500  Hobro (* 1) Indenrigsministeriets afgørelser og udtalelser om kommunale forhold  

 1982 1.15.
