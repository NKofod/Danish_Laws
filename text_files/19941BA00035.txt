Nr BSF 35 Forslag til folketingsbeslutning om kommunal anvisningsret i  

 pensionskassebyggeri Fremsat af Keld Albrechtsen (EL) Bruno Jerup (EL) Søren Søndergaard (EL) den 16. december 1994 Folketinget opfordrer regeringen til at fremsætte forslag til ændring af reglerne i § 14 om den kommunale anvisningsret i lov om boligbyggeri, således at en kommunalbestyrelse efter samme regler kan benytte denne anvisningsret i pensionskassebyggeri.
Bemærkninger til forslaget Mange pensionskasser har i de senere år opført boliger, og mange  

 pensionskasser giver deres egne medlemmer fortrinsstilling til disse boliger.  

 Da der imidlertid må siges at være tale om støttet byggeri, som modtager et  

 betydeligt offentligt tilskud i form af fradraget for indbetalinger til  

 pensionsopsparing og fritagelse for realrenteafgift, må det være rimeligt, at  

 pensionskassebyggeri på linje med det almennyttige byggeri er med til at løse  

 samfundsproblemer.
Derfor bør der indføres kommunal anvisningsret til op til hver fjerde  

 ledige bolig i pensionskassebyggeriet, således at disse boliger kan tilbydes  

 bl.a. flygtninge og indvandrere.
Dermed kan det sikres, at flygtninge og  

 indvandrere får andre boligtilbud end lejligheder i almennyttige afdelinger  

 med store sociale problemer.
