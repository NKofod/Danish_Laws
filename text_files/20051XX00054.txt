Skriftlig fremsættelse (9. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 brugsmodeller (Lovforslag nr.
L 49).
Beskyttelse af intellektuelle ejendomsrettigheder er et  

 vigtigt led i at stimulere innovation.
Med brugsmodelbeskyttelsen tilgodeses  

 beskyttelsesbehovet for mindre tekniske frembringelser Brugsmodel karakteriseres ofte som et "lille"  

 patent.
En brugsmodel er, ligesom et patent, en eneret til at udnytte en  

 opfindelse  

 erhvervsmæssigt.
Modsat patentet, tager brugsmodelregistrering især sigte på  

 beskyttelse af praktiske frembringelser af håndværksmæssig karakter, men også  

 andre produkter, kemiske forbindelser, lægemidler, levnedsmidler m.m. kan  

 beskyttes ad denne vej.
 Mange af frembringelserne er altså skabt af brugerne, og  

 beskyttelsen er dermed et vigtigt led i at stimulere brugerdreven innovation.
For de mindre virksomheder er det yderst vigtigt at rammerne  

 for beskyttelse af deres innovation er optimale.
Det betyder, at det er  

 altafgørende, at virksomhederne kan forstå reglerne, opnå beskyttelse hurtigt  

 og frem for alt billigt.
Hensigten med lovforslaget er at gøre det lettere at  

 beskytte mindre opfindelser ved at skabe bedre rammer for, at den enkelte kan  

 udfolde  

 sine idéer og skabe noget nyt.
Samtidigt skal ændringen styrke udviklingen i  

 især de mindste virksomheder ved at forenkle reglerne og forbedre muligheden  

 for at beskytte resultaterne af innovation..
 Muligheden for brugsmodelbeskyttelse har eksisteret i 12 år,  

 og lovforslaget er et resultat af mange af de erfaringer, der er gjort med de  

 gældende regler.
Det foreslås at ændre brugsmodelloven fra en lov, der i  

 udpræget grad henviser til patentloven, til en selvstændig lov.
Loven  

 henviser  

 derfor som udgangspunkt ikke længere til patentlovens bestemmelser, men  

 indeholder i stedet de materielle bestemmelser på alle områder.
Der  

 forefindes  

 dog stadig enkelte henvisninger til patentloven, idet de to love er nært  

 beslægtede.
Det er så vidt muligt tilstræbt at anvende patentlovens ordlyd i  

 brugsmodelloven for at skabe størst mulig parallelitet mellem de to  

 retsområder.
Hensigten med dette er, at fortolkningen af bestemmelserne i  

 brugsmodelloven skal ske med udgangspunkt i fortolkningen af de tilsvarende  

 bestemmelser i patentloven.
 Herudover er der foretaget en række tilretninger af  

 brugsmodelloven med henblik på at fjerne uhensigsmæssigheder og uklarheder.  

 Som  

 eksempler kan nævnes indførsel af muligheden for genoprettelse af tabte  

 rettigheder og reglerne for videreførelse af internationale ansøgninger.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
