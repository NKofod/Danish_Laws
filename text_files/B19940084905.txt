 I henhold til § 29 i lov om miljøbeskyttelse, jf. lovbekendtgørelse nr.  

 590 af 27. juni 1994, § 8 i lov om vandforsyning, jf. lovbekendtgørelse nr.  

 337 af 4. juli 1985, § 26 i lov om vandløb, jf. lovbekendtgørelse nr. 404 af  

 19. maj 1992, § 11 i lov nr. 180 af 8. maj 1985 om okker, § 67, stk. 2, i lov  

 nr. 9 af 3. januar 1992 om naturbeskyttelse og § 35, stk. 1, i lov om  

 råstoffer, jf. lovbekendtgørelse nr. 165 af 10. marts 1992 fastsættes efter  

 forhandling med de kommunale organisationer:
 § 1.  Denne bekendtgørelse vedrører anlæg, som er  

 omfattet af § 6, stk. 3, nr. 4 i lov om planlægning, jf. lovbekendtgørelse  

 nr. 383 af 14. juni 1993.
 § 2.  De i stk. 2 nævnte dispensationer, tilladelser  

 og godkendelser kan kun meddeles på grundlag af endeligt vedtagne  

 regionplanretningslinier, der skal være udarbejdet på grundlag af den  

 regionplanlægning, som er foreskrevet i kapitel 2 i bekendtgørelse nr. 847 af  

 30. september 1994 om supplerende regler i medfør af lov om planlægning  

 (samlebekendtgørelse).
 Stk. 2.  Følgende dispensationer, tilladelser og  

 godkendelser er omfattet af stk. 1:
 Stk. 3.  Ligestillet med regionplanretningslinier efter  

 stk. 1 er godkendte retningslinier efter § 7, stk. 1, nr. 6, i lov om lands-  

 og regionplanlægning, der er opretholdt efter § 68, stk. 1, i lov om  

 planlægning.
 § 3.  Bekendtgørelsen træder i kraft den 15. oktober  

 1994.
 Stk. 2.  Samtidig ophæves Miljøministeriets  

 bekendtgørelse nr. 584 af 24. juni 1992 om miljøgodkendelse m.v. af de anlæg,  

 der er omfattet af miljøvurderinger i henhold til lov om planlægning (VVM).
Miljø- og energiministeriet, den 30.  

 september 1994 Svend Auken / Solveig Øster (* 1) Bekendtgørelsen indeholder bestemmelser, der gennemfører Rådets  

 direktiv nr. 85/337/EØF af 27. juni 1985 om vurdering af visse offentlige og  

 private projekters indvirkning på miljøet - VVM-direktivet.
