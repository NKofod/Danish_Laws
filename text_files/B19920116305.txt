I henhold til § 20, stk. 2, § 43, § 44, § 73, § 74, stk. 1, og § 84 i lov om arbejdsmiljø, jf. lovbekendtgørelse nr. 646 af 18. december 1985 som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992 og lov nr.  

 474 af 24.
 juni 1992, fastsættes:
Område § 1.  Bekendtgørelsen omfatter ethvert arbejdssted,  

 hvor der udføres arbejde for en arbejdsgiver, med de begrænsninger der følger  

 af § 2, stk. 2, og § 3 i lov om arbejdsmiljø samt undtagelserne i § 2.
 Stk. 2.  I denne bekendtgørelse betegner:
§ 2.  Bekendtgørelsen gælder ikke, Stk. 2.  Inden for landbrug, skovbrug og gartneri gælder  

 bekendtgørelsen kun for virksomhedens bygninger og bedriftsanlæg samt  

 arealerne i umiddelbar tilknytning hertil.
 Stk. 3.  Det samme gælder andre virksomheder, hvis  

 område er meget udstrakt eller spredt beliggende.
 Stk. 4.  Ved arbejde på marker, skove og andre arealer,  

 der som følge af stk. 2 eller 3 ikke omfattes af denne bekendtgørelse, finder  

 bekendtgørelse om skiftende arbejdssteders indretning anvendelse.
§ 3.  §§ 23-28 og 31, stk. 1 kan for arbejdsrum, hvori  

 der kun lejlighedsvis eller ganske kortvarig udføres arbejdsopgaver, fraviges  

 i det omfang, det efter forholdene er rimeligt og forsvarligt.
Det kan være  

 tilfældet eksempelvis for depotrum, arkiv- og redskabsrum, teknikrum og  

 ingeniørgange.
 § 4.  Bekendtgørelsen bevirker ingen ændringer i de  

 særlige krav til et arbejdssteds indretning, som følger af  

 arbejdsmiljølovgivningens regler i øvrigt, som f.eks. reglerne om  

 kloakarbejde, arbejde med bly og arbejde med asbest.
 § 5.  Forpligtelsen ifølge bekendtgørelsen påhviler  

 arbejdsgivere, virksomhedsledere, arbejdsledere og øvrige ansatte,  

 leverandører, projekterende og rådgivere med flere efter arbejdsmiljølovens  

 almindelige regler.
 Stk. 2.  Det påhviler desuden den, der udlejer eller  

 fremlejer bygninger, lokaler, arealer m.v. til brug for en virksomhed, der er  

 omfattet af denne bekendtgørelse, at sørge for, at det udlejede er til  

 rådighed for det pågældende formål på en måde, så det kan indrettes i  

 overensstemmelse med kravene ifølge bekendtgørelsen.
Planlægning og indretning af arbejdsstedet § 6.  Arbejdsstedet skal indrettes sikkerheds- og  

 sundhedsmæssigt fuldt forsvarligt ud fra både en enkeltvis og samlet  

 vurdering af de forhold i arbejdsmiljøet, som på kort eller langt sigt kan  

 have indvirkning på den fysiske eller psykiske sundhed.
§ 7.  Nyindretning af arbejdssteder, herunder  

 væsentlig ombygning, der kan sidestilles med nyindretning, skal planlægges og  

 gennemføres således, at hensynet til sikkerhed og sundhed i forbindelse med  

 driften som helhed er tilgodeset.
Foruden kravene i henhold til kapitel  

 3-9 skal herved navnlig iagttages, at bygninger med tilhørende arealer,  

 arbejdsrum, bedriftsindretning, installationer m.v., dimensioneres, indrettes  

 og indbyrdes placeres således, at § 8.  Virksomhedens sikkerhedsorganisation skal  

 deltage i planlægningen af arbejdsstedets indretning i overensstemmelse med  

 reglerne for virksomhedernes sikkerheds- og sundhedsarbejde.
Almindelige bestemmelser § 9.  Hvor hensynet til sikkerhed og sundhed gør det  

 påkrævet, skal arbejdsstedet være indrettet, så arbejde, der ikke efter sin  

 art er udendørs, kan foregå i forsvarlige arbejdsrum, medmindre dette vil  

 være åbenbart urimeligt eller uhensigtsmæssigt.
 Stk. 2.  Ved arbejde, der foregår udendørs i længere  

 perioder, skal foranstaltninger til beskyttelse af de ansatte mod vejrliget,  

 f.eks. telt, halvtag eller skur, etableres i det omfang, det efter  

 omstændighederne er rimeligt.
 § 10.  Bygninger og bedriftsindretninger, herunder  

 tekniske anlæg og installationer, tunneler, minegange, gruber, læsseramper og  

 lignende, skal være af forsvarlig konstruktion og indretning under hensyn til  

 anvendelsen samt holdt forsvarligt vedlige.
 Stk. 2.  Der skal under hensyn til risikoen ved brand og  

 andre ulykker være forsvarlig mulighed for flugt og redning af personer.
 Stk. 3.  Tekniske anlæg, hjælpemidler og installationer  

 m.v., som kan frembyde en sikkerheds- eller sundhedsmæssig risiko, skal være  

 placeret og opstillet forsvarligt under hensyn hertil, forholdene i øvrigt og  

 således, at de i tilfælde af uheld er til mindst mulig fare.
 Stk. 4.  Områder, hvor der kan være risiko for  

 nedstyrtning eller nedstyrtende genstande, skal sikres ved indhegning,  

 overdækning eller anden passende foranstaltning.
 § 11.  Der skal i nødvendigt omfang findes en holdbar  

 skiltning anbragt på hensigtsmæssige steder, der giver oplysning eller  

 advarsel om forhold af sikkerheds- og sundhedsmæssig betydning.
 Stk. 2.  Hvor der kan opstå særlige faresituationer,  

 skal arbejdsstedet være forsynet med alarmsystemer, som f.eks.  

 branddetektorer, der på hensigtsmæssig måde advarer herom.
§ 12.  Hvor arbejdets art og forholdene i øvrigt gør  

 det påkrævet, skal arbejdsstedet være forsynet med passende  

 ildslukningsudstyr, redningsudstyr, samt fornødne hjælpemidler til  

 førstehjælp i ulykkestilfælde.
Hvis det er nødvendigt for at kunne yde en  

 forsvarlig førstehjælp, skal der findes særlige lokaler indrettet og udstyret  

 hertil.
Nævnte udstyr m.v. skal findes i tilstrækkelig mængde, anbragt på  

 hensigtsmæssige steder.
 § 13.  Der skal på arbejdsstedet være indrettet  

 tilstrækkelige færdselsveje og -arealer af en sådan størrelse og  

 beskaffenhed, at færdslen på stedet kan foregå uhindret samt uden fare for  

 sikkerhed og sundhed og med anvendelse af tekniske hjælpemidler i fornødent  

 omfang.
 Stk. 2.  Færdselsveje og -arealer, der er hævet over  

 tilstødende arealer, skal være forsynet med passende værn.
 Stk. 3.  Færdselsveje for køretøjer skal placeres i en  

 passende afstand fra døre, porte, passager for gående færdsel, korridorer,  

 trapper og lignende.
 § 14.  Bygningsdele, bedriftsindretninger, tekniske  

 anlæg, installationer og lignende, som regelmæssigt eller tilbagevendende  

 skal være tilgængelige for eftersyn, rensning og justering, skal i nødvendigt  

 omfang være udstyret med forsvarlige adgangsveje og arbejdsplatforme til brug  

 herfor.
Stk. 2.  Når særlige forhold taler derfor, kan sådanne  

 adgangsveje udformes som lejdere.
Lejdere skal være hensigtsmæssigt indrettet  

 og sikret mod personnedstyrtning.
§ 15.  Placeringen, antallet og dimensionerne af døre,  

 porte, lemme m.v. skal være forsvarlige under hensyn til arbejdets art og  

 forholdene i øvrigt.
De skal bestå af egnede materialer og være udformet og  

 indrettet således, at de let kan åbnes, lukkes og passeres uden risiko.
De  

 skal give tilstrækkelig isolering mod støj, kulde, fugt og brand m.v.
 § 16.  Afhængig af arbejdets art og forholdene i  

 øvrigt skal der være et tilstrækkeligt antal flugtveje og nødudgange af en  

 sådan udformning, dimension og placering, at der er en betryggende mulighed  

 for, at alle på arbejdsstedet i en faresituation kan komme i sikkerhed i det  

 fri eller til et sikkerhedsområde.
Stk. 2.  Døre og porte i flugtveje skal åbne i  

 flugtretningen, og de skal kunne betjenes på en nem og sikker måde uden brug  

 af nøgle.
Udgange, der specielt fungerer som nødudgange, må ikke være  

 forsynet med skyde- eller drejedøre.
 Stk. 3.  Flugtveje og nødudgange skal holdes frit  

 passable.
 § 17.  I det omfang det er påkrævet af hensyn til en  

 sikker orientering og færdsel, skal færdselsveje og -arealer samt flugtveje  

 have en tydelig markering af færdselsretninger, udgange og uventede  

 niveauforskelle.
 Stk. 2.  Flugtveje og nødudgange, hvortil der kræves  

 belysning, skal være forsynet med tilstrækkelig nødbelysning.
§ 18.  Der skal ved indretningen af arbejdsstedet i  

 givet fald tages hensyn til handicappede arbejdstagere.
Det gælder navnlig  

 forholdene omhandlet i §§ 13, 15, 19, 47, 50 og 54.
Arbejdsplads § 19.  Den enkeltes arbejdsplads skal være  

 hensigtsmæssigt indrettet, herunder være så rummelig, at nødvendigt inventar,  

 hjælpemidler og materialer kan anbringes indbyrdes forsvarligt og således, at  

 alle funktioner, der er forbundet med arbejdet, kan udføres sikkert og med  

 forsvarlige arbejdsstillinger og -bevægelser.
Stk. 2.  Hvor arbejdet uden ulempe kan foregå siddende,  

 skal der findes en hensigtsmæssig arbejdsplads til dette.
Ved stående og  

 gående arbejde skal der, så vidt det er muligt, findes siddepladser, der kan  

 benyttes ved afbrydelse i arbejdet.
 Stk. 3.  Der skal være forsvarlig adgang til  

 arbejdspladsen og forsvarlig flugtmulighed herfra.
 § 20.  Arbejdspladsen skal være placeret og indrettet,  

 så den ansatte ikke påvirkes unødigt af stoffer og materialer, stråling,  

 ekstreme temperaturer, ildelugt, støj eller vibrationer m.v. fra andre  

 arbejdspladser eller processer.
 § 21.  Hvor der er risiko for forurening med  

 materialer, der er smittefarlige, eller med stoffer eller materialer, som det  

 af hensyn til sikkerhed eller sundhed er vigtigt at få fjernet hurtigt fra  

 huden eller hindre spredning af, skal der i nærheden af arbejdspladsen findes  

 passende og tilstrækkelige hjælpemidler hertil, som f.eks. øjenskylleflaske,  

 nødbruser, og særlige rensemidler.
Arbejdsrum § 22.  Arbejdsrum skal være forsvarligt indrettet og  

 placeret under hensyn til de processer, der skal foregå i arbejdsrummet, og  

 således at unødige påvirkninger fra stoffer og materialer, stråling, ekstreme  

 temperaturer, ildelugt, støj eller vibrationer m.v. fra andre dele af  

 arbejdsstedet og omgivelserne i øvrigt så vidt muligt er undgået.  

 Arbejdspladser skal være forsvarligt placeret i arbejdsrummet.
 Stk. 2.  Hvis der i et arbejdsrum er særlige sikkerheds-  

 eller sundhedsmæssige ricisi på grund af arbejdets art, særlige  

 arbejdsprocesser m.v., skal arbejdsrummet være placeret, indrettet og  

 udstyret, så farerne er imødegået mest muligt.
 § 23.  Arbejdsrum skal under hensyn til arbejdets art  

 være forsvarligt isoleret mod udefra kommende fugt, kulde og varme samt mod  

 støj og vibrationer.
 § 24.  Gulvareal, rumhøjde og rumindhold skal være  

 afpasset efter arbejdets art, de tekniske hjælpemidler, materialer og  

 inventar, der findes i arbejdsrummet, samt det antal personer, der normalt  

 færdes eller opholder sig der.
§ 25.  Arbejdsrum skal have en sådan tilgang af  

 dagslys, at de er velbelyste.
Vinduer og ovenlys skal være udført, placeret  

 og eventuelt afskærmet således, at de ikke medfører blænding, overophedning  

 eller generende kuldenedfald.
 Stk. 2.  Der skal fra arbejdsrum være udsyn til  

 omgivelserne gennem vinduer eller lignende.
Stk. 3.  Bestemmelserne i stk. 1 og 2 gælder ikke, hvor  

 arbejdets art ikke tillader dagslys.
Bestemmelserne kan desuden fraviges helt  

 eller delvis, hvis deres gennemførelse ville betyde en afgørende ulempe for  

 virksomhedens drift.
§ 26.  Gulvet i arbejdsrummet og under de enkelte  

 arbejdspladser skal så vidt muligt være i samme niveau og uden buler eller  

 huller.
Eventuelle niveauforskelle og huller skal være tydeligt markeret.
Stk. 2.  Gulvbelægningen skal være tilpasset det  

 arbejde, der udføres i arbejdsrummet, og have en under hensyn til arbejdets  

 art passende hårdhed og skridsikkerhed.
Hvor der er risiko for væsentlig  

 væskespild eller behov for spuling, skal gulvet være indrettet hertil.
 § 27.  Arbejdsrummet skal være indrettet, så de  

 akustiske forhold under hensyn til arbejdsrummets anvendelse er  

 tilfredsstillende.
 Stk. 2.  Arbejdsprocesserne i arbejsrummet skal være  

 placeret, så de ikke unødigt medfører påvirkning fra støj eller vibrationer.
 § 28.  Overfladerne på gulve, vægge og lofter i  

 arbejdsrum skal være af en sådan beskaffenhed, at de i fornødent omfang er  

 afvisende over for forurening, og således at de kan rengøres effektivt på  

 forsvarlig måde.
 Stk. 2.  Overfladerne må ikke kunne bevirke unødig  

 synsbelastning.
§ 29.  Arbejdsrummets overflader må ikke afgive dampe  

 eller støv til arbejdsrummet eller kunne give anledning til dannelse af  

 statisk elektricitet, så de ansatte udsættes for sundhedsskadelige eller  

 kraftigt generende påvirkninger.
I arbejdsrum, hvor der kan være  

 eksplosionsfare, skal gulvbelægningen være egnet og ikke gnistgivende.
Inventar § 30.  Der skal på arbejdsstedet findes passende  

 inventar, således at arbejdet kan udføres forsvarligt.
 Stk. 2.  Stole, arbejdsborde og lignende, der anvendes  

 ved skiftende arbejdsopgaver eller af skiftende personale, skal i fornødent  

 omfang være indstillelige.
Stk. 3.  Inventaret skal være fremstillet af materialer,  

 der ikke frembyder sundhedsfare.
Udformning og materialer skal være af en  

 sådan art, at inventaret kan renholdes effektivt på hensigtsmæssig måde over  

 for de forureninger, det udsættes for.
 Temperaturforhold m.v.
§ 31.  I arbejdstiden skal temperaturen i  

 arbejdsrummene være tilpasset den menneskelige organisme under hensyn til de  

 anvendte arbejdsmetoder og den fysiske belastning, som de ansatte udsættes  

 for.
Temperaturforholdene i arbejsrummet skal være uden generende  

 temperaturforskelle.
Stk. 2.  Hvis opvarmning af et arbejdsrum ikke er mulig  

 på grund af produktionens art eller efter forholdene ikke er rimelig, skal  

 der ske lokal opvarmning af de enkelte arbejdspladser.
Hvis dette ikke er  

 muligt, skal der træffes andre foranstaltninger til beskyttelse af de ansatte  

 mod kulde.
§ 32.  Hvis produktionen eller produkterne kræver  

 nedkøling, skal denne ske på en sådan måde, at de ansatte ikke udsættes for  

 sundhedsskadelig træk eller kuldestråling.
Hvor det er muligt, skal  

 arbejdspladser termisk isoleres fra nedkølingsprocessen.
Stk. 2.  Hvis produktionen medfører kraftig  

 varmestråling, skal der træffes egnede foranstaltninger, som f.eks.  

 afskærmning eller indkapsling af den pågældende arbejdsproces, til  

 beskyttelse af de ansatte.
Hvis dette ikke er muligt, skal der træffes andre  

 foranstaltninger til beskyttelse af de ansatte mod varmestråling.
 § 33.  Fugtighed eller damp, der opstår som følge af  

 arbejdsprocesser eller aktiviteter i arbejdsrummet, og som ikke er nødvendig  

 af hensyn til produktionen, skal i videst muligt omfang fjernes.
Ventilation § 34.  Hvert arbejdsrum skal have tilstrækkelig  

 tilførsel af frisk luft uden generende træk.
 Stk. 2.  Hvis der ikke på forsvarlig måde kan opnås  

 tilstrækkelig luftfornyelse gennem vinduer, døre, ventiler og lignende til  

 det fri, skal der indrettes en mekanisk ventilation, der giver tilstrækkelig  

 tilførsel af frisk luft af passende temperatur og fugtighed.
§ 35.  Hvis det ikke kan hindres, at der ved en  

 arbejdsproces sker udvikling af luftarter, støv eller lignende, der er  

 sundhedsskadelige eller eksplosive, eller udvikling af røg, mikroorganismer,  

 aerosoler, ildelugt eller anden generende luftforurening, skal der etableres  

 en mekanisk udsugning, der såvidt muligt fjerner forureningen på det sted,  

 hvor den udvikles.
Samtidig skal der tilføres frisk erstatningsluft af  

 passende temperatur.
 Stk. 2.  Hvis forureningen ikke kan fjernes effektivt på  

 udviklingsstedet, skal arbejdsprocessen henlægges til et særligt rum, kabine  

 eller lignende, hvor der ikke udføres andet arbejde, og som er udstyret med  

 tilstrækkelig mekanisk ventilation.
 Stk. 3.  Den udsugede luft må ikke føres tilbage til  

 arbejdsrummet eller andre lokaler.
 Stk. 4.  De i stk. 1 og 2 nævnte ventilationsanlæg skal  

 være forsynet med en kontrolanordning, der angiver utilstrækkelig funktion.
 § 36.  Tilførsel af frisk luft ved mekanisk  

 ventilation skal bestå af udeluft, der bliver mindst muligt forurenet fra  

 nærliggende skorstene, afkastningsluft eller andre forureningskilder.
 Stk. 2.  Den friske luft kan dog i begrænset omfang  

 blandes med udsuget luft fra arbejdsrummet, forudsat at denne luft er renset  

 og ikke stammer fra ventilationsanlæg omhandlet i § 35.
§ 37.  Ventilationsanlæg skal være konstrueret og  

 installeret således, at de ikke i sig selv tilfører arbejdsstedet  

 sundhedsskadelige stoffer eller materialer, herunder mikroorganismer.
De skal  

 være velfungerende, f.eks. med afbalancerede indblæsnings- og  

 udsugningsmængder.
 Stk. 2.  Afkastningsluften skal føres ud til det fri.  

 Afkast skal placeres således, at mindst mulig afkastluft suges ind ved  

 udeluftindtag, gennem vinduer og døre, eller giver anledning til gener på  

 arbejdsstedet i øvrigt.
 Stk. 3.  Ventilationsanlæg skal være indrettet og  

 placeret, så støj og trækgener undgås, og således at vedligeholdelsen kan ske  

 på forsvarlig måde.
 Stk. 4.  Ventilationsanlæg skal holdes i funktionsdygtig  

 stand, herunder holdes forsvarligt rene, og jævnligt kontrolleres.
Belysning § 38.  Belysningen på arbejdsstedet skal være af en  

 sådan beskaffenhed, at arbejdet og færdslen kan foregå forsvarligt.
 Stk. 2.  I det omfang det er påkrævet af hensyn til en  

 sikker orientering i et rum, skal der ved indgangen til dette kunne tændes  

 tilstrækkelig belysning.
 § 39.  Der skal være en tilstrækkelig almen belysning  

 i arbejdsrummet og passende særbelysning på den enkelte arbejdsplads, således  

 at arbejdet kan foregå forsvarligt, herunder i hensigtsmæssige  

 arbejdsstillinger.
 § 40.  Den kunstige belysning skal med hensyn til  

 lysfordeling, lysstyrke og lyskvalitet, være afpasset efter arbejdets art og  

 arbejdsrummets farver.
Stk. 2.  Belysningen må ikke i sig selv give anledning  

 til en sundhedsskadelig påvirkning.
Den skal være indrettet således, at den  

 ikke giver blænding, generende reflekser eller medfører generende varme.
 Stk. 3.  Hvis arbejdet er af en sådan art, at det kan  

 være forbundet med en særlig fare, hvis belysninger svigter, skal der være  

 indrettet en forsvarlig nødbelysning, der sikrer den nødvendige orientering.
Vedligeholdelse og rengøring § 41.  Arbejdsstedet skal holdes forsvarligt vedlige,  

 rent og ryddeligt, så forholdene til stadighed er sikkerheds- og  

 sundhedsmæssigt forsvarlige.
Det skal herunder navnlig iagttages, at Stk. 2.  Rengøringen skal udføres på en sådan måde, at  

 skadelig forurening ikke spredes.
 Stk. 3.  Der må ikke anvendes rengøringsmidler eller  

 -metoder, der kan forringe de sikkerheds- eller sundhedsmæssige forhold i  

 øvrigt på arbejdsstedet.
 § 42.  Der skal på arbejdsstedet være forsvarlige  

 forhold for udførelsen af oprydning, rengøring og vedligeholdelse, så  

 arbejdet hermed kan ske uden fare for sikkerhed og sundhed for såvel dem, der  

 udfører dette arbejde, som for andre beskæftigede på virksomheden.
Velfærdsforanstaltninger § 43.  På arbejdsstedet skal der til rådighed for de  

 ansatte findes følgende faciliteter indrettet i overensstemmelse med §§  

 44-46:
Stk. 2.  Der skal tillige findes Stk. 3.  Ansatte, der under arbejdet har risiko for at  

 blive forurenet med materialer, der kan være smittefarlige, eller komme i  

 berøring med stoffer eller materialer, som det af sikkerheds- eller  

 sundhedshensyn er vigtigt at få fjernet fra huden, skal benytte de  

 faciliteter, som tjener til at hindre påvirkning fra eller spredning af de  

 pågældende stoffer eller materialer.
Indtagelse af mad og drikke må ikke  

 finde sted i arbejdsrum, hvor der udføres arbejde af nævnte karakter.
 § 44.  Faciliteterne skal findes i tilstrækkeligt  

 antal under hensyn til arbejdets art og antallet af personer, der i  

 almindelighed benytter dem, og være hensigtsmæssigt beliggende i forhold til  

 hinanden, til arbejdspladser og til færdselsveje.
 § 45.  Faciliteterne skal være indrettet i fast  

 bygning, med mindre det efter forholdene ikke er muligt eller rimeligt.
Stk. 2.  Faciliteterne skal være beliggende i rum, der  

 er indrettet forsvarligt.
Faciliteter, der tjener særlige sikkerheds- eller  

 sundhedsmæssige formål, skal være indrettet hensigtsmæssigt under hensyn  

 hertil.
Rummene skal have passende tilførsel af frisk luft, passende  

 temperaturforhold m.v. samt være forsynet med nødvendigt og hensigtsmæssigt  

 inventar og udstyr.
 § 46.  Faciliteterne for de ansatte må normalt ikke  

 stå til rådighed for andre end dem, der er ansat hos den pågældende  

 arbejdsgiver, eller på anden måde er beskæftiget på arbejdsstedet.
 Stk. 2.  Flere arbejdsgivere inden for samme bebyggelse  

 kan dog have faciliteter indrettet fælles for deres ansatte, under  

 forudsætning af at der er truffet aftale om, hvem af dem det påhviler at  

 sørge for vedligeholdelse og rengøring af faciliteterne.
Stk. 3.  Hvis der på et arbejdssted er højst tre ansatte  

 beskæftiget samtidig, kan arbejdsgiveren henvise de ansatte til faciliteterne  

 i arbejdsgiverens private bolig eller en tjenestebolig, hvis den står til  

 rådighed for de ansatte under arbejdet.
Det er en betingelse, at boligen  

 ligger i nærheden af arbejdsstedet, og at de pågældende faciliteter i øvrigt  

 opfylder bekendtgørelsens krav og findes i egnede lokaler.
 Stk. 4.  Bestemmelserne i stk. 2 og 3 gælder dog ikke  

 arbejdssteder, hvor der udføres særligt tilsmudsende arbejde eller arbejde,  

 der medfører risiko for forurening med materialer, der er smittefarlige,  

 eller med stoffer og materialer, som det af hensyn til sikkerhed eller  

 sundhed er vigtigt at få fjernet hurtigt fra huden eller hindre spredning af.
Toiletter, jf. § 43, stk. 1 § 47.  Toiletterne skal have vandudskylning.
 Stk. 2.  Arbejdstilsynet kan påbyde, at der indrettes  

 særskilt toilet for ansatte, der udfører arbejde, der er særligt tilsmudsende  

 eller udsætter dem for forurening, som af sundhedsmæssige grunde ikke må  

 spredes.
Spiseplads, jf. § 43, stk. 1 § 48.  Spisepladsen skal anvises i et egnet lokale med  

 forsvarlige hygiejniske forhold og indeholde et antal borde og siddepladser  

 med ryglæn, der står i passende forhold til antallet af ansatte.  

 Arbejdspladsen kan ikke anvises som spiseplads.
 Stk. 2.  Hvis der på et arbejdssted i almindelighed er  

 beskæftiget mere end tre ansatte samtidig, skal der findes en særlig  

 spiseafdeling, normalt indrettet i et særskilt rum.
 Stk. 3.  Der skal indrettes særskilt spiseafdeling for  

 ansatte, der udfører arbejde, der er tilsmudsende, hvis der ikke foretages  

 omklædning før spisepauserne.
 Stk. 4.  Der skal træffes passende foranstaltninger til  

 beskyttelse af ikke-rygere mod gener fra tobaksrøg.
§ 49.  Medbragt mad og drikke skal kunne opbevares  

 sundhedsmæssigt forsvarligt, og der skal desuden være mulighed for at varme  

 mad og drikke.
Der skal være adgang til frisk drikkevand.
Håndvaske, jf. § 43, stk. 1 § 50.  Håndvaske skal være forsynet med rindende koldt  

 og varmt vand og sæbe samt være hensigtsmæssigt placeret i forhold til  

 arbejdsrum, spiseafdeling, toiletter og garderober eller omklædningsrum.
 Stk. 2.  Håndvaske, der benyttes i forbindelse med  

 arbejde, hvor de ansatte udsættes for forurening, som af sundhedsmæssige  

 grunde ikke må spredes, må ikke have håndbetjente vandhaner.
 Stk. 3.  I det omfang, forureningen af huden ikke kan  

 fjernes med almindelig sæbe, skal der ved håndvasken findes hudrensemidler.
Garderobe og omklædningsrum, jf. § 43, stk. 1 § 51.  Gangtøj og arbejdstøj skal kunne opbevares  

 forsvarligt i f.eks. garderobe eller omklædningsrum.
 Stk. 2.  De ansatte skal desuden have mulighed for  

 forsvarlig opbevaring af personlige ejendele, f.eks. i et aflåseligt  

 garderobeskab, aflåselig skuffe i eget arbejdsbord eller andet aflåseligt rum  

 af passende størrelse.
§ 52.  Omklædningsrum skal indeholde aflåseligt  

 garderobeskab til hver ansat.
Garderobeskabe skal have ventilationsåbninger.
 Stk. 2.  Hvis arbejdet er tilsmudsende eller vådt, skal  

 gang- og arbejdstøj opbevares forsvarligt adskilt, f.eks. i 2 adskilte  

 garderobeskabe.
 Stk. 3.  Hvis arbejdet medfører særlig risiko for, at  

 arbejdstøjet bliver vådt, skal der findes særskilt tørreplads, hvor det kan  

 tørres på passende tid.
 Stk. 4.  Kvinder og mænd skal enten have adskilte  

 omklædningsrum eller have mulighed for at benytte samme omklædningsrum hver  

 for sig.
 Stk. 5.  Omklædningsrummene skal være udstyret med  

 siddepladser.
§ 53.  Hvis de ansatte udsættes for forurening, som af  

 sundhedsmæssige grunde ikke må spredes, skal der være indrettet to adskilte  

 omklædningsrum, et til gangtøj og et til arbejdstøj.
De skal være placeret  

 således, at færdsel imellem dem kun kan ske gennem et baderum, og færdsel til  

 og fra omklædningsrummet for gangtøj ikke går gennem områder med forurening.
Stk. 2.  Omklædningsrummet for arbejdstøj skal være  

 indrettet og udstyret, så der her på forsvarlig måde kan foretages pakning af  

 arbejdstøjet i tæt emballage, inden det fjernes til vask.
Benyttes  

 eengangsbeklædning eller udstyr, skal der findes lukkede, hensigtsmæssige  

 affaldsbeholdere hertil.
 Stk. 3.  Omklædningsrummet for arbejdstøj må ikke være  

 til benyttelse for andre end dem, der er udsat for den pågældende forurening.
Baderum, jf. § 43, stk. 2 § 54.  Baderum skal være indrettet med et passende  

 antal håndvaske og brusebade med koldt og varmt vand.
Brusebade skal være  

 afskærmet fra omklædningsrum, forrum og andre omgivelser.
 Stk. 2.  Kvinder og mænd skal enten have adskilte  

 baderum eller have mulighed for at benytte samme baderum hver for sig.
 § 55.  På arbejdssteder, hvor arbejdet medfører  

 ildelugt, der ikke kan fjernes fra huden ved brusebad, kan Arbejdstilsynet  

 påbyde, at der indrettes sauna.
Renseplads, jf. § 43, stk. 2 § 56.  Renseplads skal findes på et dertil egnet sted,  

 eventuelt et særligt rum, med de nødvendige hjælpemidler, så rengøringen kan  

 foregå sikkerheds- og sundhedsmæssigt forsvarligt.
Hvileplads, jf. § 43, stk. 2 § 57.  Til hvilepauser skal der findes en passende  

 hvileplads.
Hvilepladsen må ikke indrettes i arbejdsrum, hvor der er  

 støjgener eller foregår tilsmudsende arbejde, eller hvor der arbejdes med  

 sundhedsskadelige stoffer og materialer.
 Stk. 2.  Der skal træffes passende foranstaltninger til  

 beskyttelse af ikke-rygere mod gener fra tobaksrøg.
Soveplads, jf. § 43, stk. 2 § 58.  Soveplads skal være indrettet i et passende,  

 aflåseligt rum, som, når det benyttes som soverum, ikke må anvendes til andet  

 formål.
Der skal i passende nærhed af soverummet findes toilet med håndvask.
Forholdet til anden lovgivning § 59.  Foruden denne bekendtgørelses bestemmelser  

 gælder tillige sådanne regler, som i medfør af anden lovgivning måtte være  

 fastsat om arbejdssteders indretning.
§ 60.  Bygningsreglementet gældende på det tidspunkt,  

 hvor et arbejdssted er indrettet, udgør de mindstekrav, der efter  

 bekendtgørelsen stilles til arbejdsstedets bygningsmæssige udformning og  

 indretning.
Efter væsentlig ombygning udgør bygningsreglementet på  

 ombygningstidspunktet mindstekravene.
 § 61.  Til arbejdssteder inden for de  

 erhvervskategorier, hvor arbejdsprocessen ikke har en afgørende betydning for  

 bygningens udformning eller dens indretning, stilles ikke bygningsmæssige  

 krav ud over de minimumskrav, der følger af § 60, forudsat byggeriet er  

 gennemført efter byggetilladelse udstedt efter den 1. maj 1986.
Stk. 2.  Den nærmere afgrænsning af hvilke  

 erhvervskategorier, der er omfattet af stk. 1, er fastsat i aftale mellem  

 Arbejdsministeriet og Boligministeriet efter forhandling med de kommunale  

 organisationer.
De pågældende erhvervskategorier er grupperet i bilag 1.  

 Eksempler på arbejdsprocesser/virksomheder, der ikke er omfattet af stk. 1,  

 er givet i bilag 2. Afgrænsningen kan, når der er behov herfor, reguleres af  

 Boligministeriet og Arbejdsministeriet efter forhandling med de kommunale  

 organisationer.
 § 62.  Tilsynet med overholdelsen af de  

 bygningsmæssige krav for såvidt angår arbejdssteder omfattet af § 61, stk. 1,  

 udøves alene af kommunalbestyrelsen.
 Stk. 2.  Konstateres der efter indretningen af et sådant  

 arbejdssted sundhedsmæssigt uforsvarlige forhold af årsager, som der ikke er  

 bestemmelser om i Bygningsreglementet, kan Arbejdstilsynet uanset  

 foranstående bestemmelser påbyde foranstaltninger til imødegåelse heraf.
Detailregler § 63.  Direktøren for Arbejdstilsynet bemyndiges til,  

 under medvirken af Arbejdsmiljørådet, jf. lov om arbejdsmiljø § 66, stk. 1,  

 nr. 3, at fastsætte detailregler for faste arbejdssteders indretning i  

 overensstemmelse med foranstående bestemmelser.
Stk. 2.  I reglerne kan der desuden fastsættes  

 bestemmelser om, Stk. 3.  Der kan i reglerne anvendes henvisninger til  

 normer og standarder, der har sikkerheds- eller sundhedsmæssig betydning, når  

 disse angives entydigt, herunder med datering.
 § 64.  Direktøren for Arbejdstilsynet udsender  

 anvisninger, hvori der gives nærmere retningslinjer for, hvorledes  

 bestemmelser i bekendtgørelsen og detailreglerne kan opfyldes.
 § 65.  Regler efter bekendtgørelsen, der kan berøre  

 anden lovgivning, fastsættes efter forudgående forhandling med de respektive  

 myndigheder.
Dispensationer og klageadgang § 66.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og forsvarligt, og i det omfang, det  

 er foreneligt med Rådets direktiv nr. 89/654/EØF af 30. december 1989 om  

 foranstaltninger til forbedring af arbejdstagernes sikkerhed under arbejdet.
 Stk. 2.  Direktøren for Arbejdstilsynet kan bemyndige  

 tilsynskredsene til i nærmere omfang at tillade afvigelser fra bestemmelser i  

 bekendtgørelsen og detailregler efter denne.
 § 67.  Arbejdstilsynets afgørelser efter denne  

 bekendtgørelse kan påklages efter lov om arbejdsmiljø § 81.
Straf § 68.  Med mindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  For overtrædelse af §§ 6-7 og §§ 9-58 kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttrædelses- og overgangsbestemmelser Ikrafttræden § 69.  Bekendtgørelsen træder i kraft den 1. januar  

 1993.
Stk. 2.  Samtidig ophæves følgende bestemmelser, optaget  

 i bekendtgørelse nr. 611 af 18. december 1985 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (ikraftholdelsesbekendtgørelsen) under § 2, nr. 1:
 lov om almindelig arbejderbeskyttelse, jf. lovbekendtgørelse nr. 297 af 4.  

 juli 1968 som ændret ved lov nr. 216 af 19. maj 1971, lov nr. 153 af 31.  

 marts 1973 og lov nr. 330 af 19. juni 1974, § 6, stk. 4, § 12, stk. 2, 1.  

 pkt., § 13, nr. 1-10, 12-18 og 21, § 14, § 16, stk. 2 og § 18, stk. 1, 1.  

 led.
 under § 2, nr. 3:
lov om arbejderbeskyttelse inden for handels- og kontorvirksomhed, jf.  

 lovbekendtgørelse nr. 298 af 4. juli 1968, som ændret ved lov nr. 216 af 19.  

 maj 1971 og lov nr. 153 af 31. marts 1973, § 5, stk. 4, § 6, stk. 2, 1. pkt.,  

 § 7, stk. 1, nr. 1-17, 20 og stk. 2, § 8, stk. 2 og § 10, stk. 1, 1. led, under § 2, nr. 4:
 lov om arbejderbeskyttelse inden for landbrug, skovbrug og gartneri, jf.  

 lovbekendtgørelse nr. 299 af 4. juli 1968, som ændret ved lov nr. 216 af 19.  

 maj 1971 og lov nr. 153 af 31. marts 1973, § 7, stk. 2, 1. pkt., § 8, stk. 2  

 og § 10, stk. 1.
 Desuden ophæves i nævnte bekendtgørelse § 2, nr. 2 samt sidste  

 afsnit i § 2, nr. 4.
 Stk. 3.  Den 1. januar 1993 ophæves bekendtgørelse nr.  

 49 af 6. februar 1986 om forenkling af byggesagsbehandlingen for visse  

 erhvervskategorier.
Overgangsregler § 70.  § 5, stk. 2, finder ikke anvendelse på lejemål,  

 der er indgået inden bekendtgørelsens ikrafttræden.
Stk. 2.  § 25, stk. 1 og 2, finder ikke anvendelse på  

 virksomheder, der ved bekendtgørelsens ikrafttræden lovligt efter de hidtil  

 gældende arbejdsmiljøregler har arbejdsrum indrettet i lokaler uden dagslys  

 eller med begrænset tilgang heraf eller uden udsyn.
Fra den 1. januar 1996  

 skal arbejdsrummene dog være indrettet med dagslystilgang i overensstemmelse  

 med § 25, stk. 1, medmindre de bygningsmæssige forhold ikke giver mulighed  

 herfor.
Stk. 3.  På virksomheder, indrettet uden særlig  

 spiseafdeling inden bekendtgørelsens ikrafttræden, kommer § 48, stk. 2, ikke  

 til anvendelse, medmindre arbejdet er af en sådan art, at spisning ikke bør  

 foregå i arbejdsrum.
Dog skal bestemmelsen opfyldes, hvis virksomheden  

 foretager væsentlig ombygning.
 Stk. 4.  Over for virksomheder, der ved bekendtgørelsens  

 ikrafttræden lovligt efter de hidtil gældende arbejdsmiljøregler er  

 indretttet i lokaler, hvor §§ 15, 27, 28, 43, stk. 2, nr. 4 og 52, stk. 3,  

 ikke kan opfyldes uden væsentlig konstruktionsmæssig ændring af bygningen,  

 kommer disse bestemmelser først til anvendelse fra den 1. januar 1996.
 § 71.  Uanset § 70, stk. 2-4, kan Arbejdstilsynet  

 påbyde en virksomhed at opfylde de heri nævnte bestemmelser inden en rimelig  

 frist, hvis særlige sikkerheds- eller sundhedsmæssige hensyn taler herfor.
 § 72.  Dispensationer fra hidtil gældende og i denne  

 bekendtgørelse videreførte regler forbliver i kraft på de ved dispensationens  

 meddelelse givne forudsætninger og fastsatte vilkår.
Arbejdsministeriet, den 16. december  

 1992 Knud Erik Kirkegaard / Henrik Grove Bilag 1.
 Erhvervskategorier omfattet af § 61, stk. 1:
(Erhvervskategorier, hvor arbejdsprocessen ikke har en afgørende betydning for bygningens udformning) Kontorer og lignende, herunder:
Advokatkontorer Ejendomsadministration Tegnestuer Engrosvirksomheder Detailhandel, herunder:
Banker Butikker Stormagasiner Daginstitutioner og skoler Bo-institutioner, herunder:
Fængsler Kostskoler Pensionater Døgninstitutioner Plejehjem Kroer m.m., herunder:
Hoteller Højskoler Forsamlingslokaler, herunder:
Forsamlingshuse Biografer Idrætshaller Koncertlokaler Museer Restauranter Udstillingsbygninger Kirker Teatre Diverse:
Anonymt byggeri (dvs. byggeri, hvis anvendelse ikke er afklaret på  

 opførelsestidspunktet) Lagerbygninger Badeanstalter Landbrugets avls- og driftsbygninger Bygninger til egentlig gartneriproduktion (drivhuse etc.) Bilag 2.
Eksempler på arbejdsprocesser/virksomheder, der ikke er omfattet af § 61,  

 stk. 1 (Eksempler på arbejdsprocesser/virksomheder, hvor særlige faremomenter gør  

 sig gældende) Arbejde med Farligt støv: f.eks. asbest, kvarts, talkum Giftstoffer: f.eks. cyan-, klor- og kviksølvforbindelser Organiske opløsningsmidler: f.eks. toluen, xylen, acetone, triklorethylen  

 perklorethylen Andre: f.eks. epoxy, polyurethan, styren Ætsende: f.eks. stærke syrer og baser eller med følgende arbejdsprocesser f.eks.:
Sprøjtemaling Svejsning Lodning Maling Lakering Trykning Limning Støbning (metal, plast) Overfladebehandling Andre kemiske processer Anlæg med f.eks.:
Transportører Støjende maskiner Industriel produktion i større omfang f.eks.:
Bryggerier Slagterier Væverier Teglværker Glasfabrikation Savværker Anlæg, der er så store, at huset må tilpasse sig anlægget f.eks.:
Stålværker Kraftværker Skibsværfter Diverse:
Bygninger til korntørringsanlæg Sygehuse Virksomheder, der skal foretage anmeldelse til Arbejdstilsynet efter  

 Kapitel 6 i Arbejdsministeriets bekendtgørelse om arbejdets udførelse.
