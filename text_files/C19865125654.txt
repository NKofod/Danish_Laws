Hermed sendes et antal eksemplarer af direktoratets cirkulære af dags dato  

 om behandling af disciplinærsager vedrørende tjenestemænd i  

 kriminalforsorgens anstalter og arresthuse.
Efter cirkulæret henlægges  

 kompetencen til at afgøre mindre disciplinærsager vedrørende tjenestemænd ved  

 arresthusene til arrestinspektøren, således at der fremover gælder ensartede  

 regler for sådanne sagers behandling på kriminalforsorgens anstalter og i  

 arresthusene.
Cirkulæret indebærer kun mindre ændringer i forhold til hidtil  

 gældende regler for disciplinærsagers behandling på kriminalforsorgens  

 anstalter. (* 1) I tilslutning til cirkulæret bemærkes i øvrigt følgende:
 1. Afhøring af personale ved arresthusene foretages af  

 arrestinspektøren eller dennes stedfortræder.
 2. Der er ikke med bestemmelsen i § 3, stk. 2,  

 tilsigtet nogen ændring i den hidtidige praksis, hvorefter der, forinden  

 afgørelse træffes, efter anmodning gives tjenestemanden adgang til en  

 kortvarig drøftelse med organisationsrepræsentanten.
3. Opmærksomheden henledes på, at direktoratet skal  

 underrettes om alle afgørelser, der medfører sanktioner i overensstemmelse  

 med tjenestemandslovens regler.
Underretning kan sædvanligvis ske ved  

 fremsendelse af kopi af afgørelsen.
 4. Opmærksomheden henledes på bestemmelsen i § 31 i  

 justitsministeriets bekendtgørelse af 12. september 1978 om ophold i  

 varetægtsfængsel, hvorefter varetægtsarrestanters klager over  

 fængselspersonalets adfærd, der indgives til  

 fængselsinspektøren/arrestinspektøren eller til direktoratet, kan indbringes  

 for retten, såfremt klageren ikke har fået medhold, eller der ikke er truffet  

 afgørelse inden 2 uger efter klagens indgivelse.
 E.B.
Erik Bang Kriminalforsorgens anstalter og arrestinspektørerne.
