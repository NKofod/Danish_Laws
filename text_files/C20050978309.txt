 Cirkulære  

 om selvforsikring i staten mv.
Anvendelsesområde § 1.  

  

 Staten  

 er selvforsikrer, hvilket indebærer, at institutioner, der er omfattet af  

 dette  

 cirkulære, ikke må tegne forsikring uden tilladelse efter § 9, jf. dog §§  

 4-8.
 § 2.  

  

 Cirkulæret  

 omfatter:
1)  

 	  

 staten, 2)  

 	  

 statsinstitutioner,  

 hvis indtægter og udgifter bestemmes på finansloven, og 3)  

 	  

 institutioner, hvis  

 driftsunderskud fuldt ud dækkes af statskassen.
 Stk. 2.  

  

 Det kan ved  

 eller i henhold til lov eller aktstykke, herunder i forbindelse med ydelse af  

 tilskud, være fastsat, at andre institutioner helt eller delvis skal følge  

 reglerne i dette cirkulære.
 § 3.  

  

 Bygninger  

 mv. som institutioner, der er omfattet af dette cirkulære, ejer i fællesskab  

 med andre, omfattes af selvforsikringsprincippet for så vidt angår den andel,  

 der ejes af den pågældende institution.
Adgang til at tegne forsikring § 4.  

  

 Der  

 skal tegnes forsikringer, hvor dette kræves ifølge lovgivningen.
 Stk. 2.  

  

 Der skal tegnes forsikring for  

 risici i udlandet, hvis det kræves i det pågældende land.
 § 5.  

  

 Der  

 kan tegnes forsikring for produktansvar og professionelt ansvar i forbindelse  

 med indtægtsdækket virksomhed og bevillingstypen statsvirksomhed.
 § 6.  

  

 Der  

 kan tegnes ansvars- og kaskoforsikring for ministerbiler, jf.  

 Finansministeriets cirkulære om statens tjenestebiler.
 Stk. 2.  

  

 Der kan tegnes  

 ansvarsforsikring for tjenestebiler i forbindelse med kørsel i udlandet, jf.  

 Finansministeriets cirkulære om statens tjenestebiler.
 § 7.  

  

 Der  

 kan i forbindelse med systemeksport på samme vilkår, som gælder for private  

 virksomheder, tegnes forsikring hos Eksport Kredit Fonden mod de risici, der  

 er  

 forbundet med betalingen for deres eksport, jf. cirkulære om offentlige  

 styrelsers deltagelse i eksportforretninger.
 § 8.  

  

 Der  

 kan ved eller i henhold til lov, herunder finanslov, ved aktstykke eller ved  

 særskilt cirkulære være givet adgang til forsikringstegning på andre områder.
 § 9.  

  

 Finansministeriet  

 kan i øvrigt efter ansøgning fra vedkommende departement tillade, at der i  

 konkrete tilfælde tegnes forsikring, hvis det vurderes at være økonomisk  

 fordelagtigt for staten.
Retablering, ydelse af erstatning og regres § 10.  

  

 Ansvar  

 for retablering af skader mv. påhviler den pågældende institution.
§ 11.  

  

 At  

 der ikke er tegnet forsikring, har som udgangspunkt ikke betydning for  

 institutionernes erstatningsansvar eller for institutionernes krav på  

 erstatning fra andre.
Erstatningsansvaret og størrelsen af en eventuel  

 erstatning fastlægges i overensstemmelse med dansk rets almindelige regler,  

 herunder erstatningsansvarsloven og de deri indeholdte regler om staten som  

 selvforsikrer.
 § 12.  

  

 Der  

 bør foretages en specificeret, eventuelt uvildig, vurdering af skadens omfang  

 i  

 tilfælde, hvor der kan gøres krav gældende mod et forsikringsselskab eller en  

 skadevolder.
Bevillingsmæssig behandling af selvforsikringsskader § 13.  

  

 Reglerne  

 om den bevillingsmæssige behandling af selvforsikringsskader er fastsat i  

 budgetvejledningen.
Køb, salg og leje af fast ejendom og løsøre § 14.  

  

 Afhændes  

 ejendomme, der er omfattet af dette cirkulære, skal private købere oplyses  

 om,  

 at forsikring ikke er tegnet.
 § 15.  

  

 Udlejes  

 eller bortforpagtes bygninger, løsøre mv., der er omfattet af dette  

 cirkulære,  

 skal der i lejen eller forpagtningsafgiften inkluderes et beløb svarende til  

 normal forsikringspræmie.
 § 16.  

  

 Overtages  

 en privat ejendom af en institution, der er omfattet af dette cirkulære,  

 opsiges eksisterende forsikringer, jf. dog § 9.
 Stk. 2.  

  

 Overtages den  

 fulde brugsret til en ejendom, og påhviler risikoen for det lejede en  

 institution,  

 der er omfattet af dette cirkulære, opsiges eksisterende forsikringer  

 ligeledes, jf. dog § 9.
 Stk. 3.  

  

 Ved opsigelse af  

 forsikringer skal der, hvor dette kræves, indhentes samtykke fra eventuelle  

 private panthavere.
Tjenesterejser til udlandet § 17.  

  

 Statsansatte  

 mv. er under tjenesterejser mv. til udlandet, Færøerne og Grønland omfattet  

 af  

 Finansministeriets cirkulære om tjenesterejseforsikringen.
Udgifterne i  

 forbindelse med skader afholdes af de pågældende institutioner.
 Ikrafttræden mv.
 § 18.  

  

 Cirkulæret  

 træder i kraft den 1. januar 2006.
 Stk. 2.  

  

 Samtidig ophæves  

 cirkulære af 22. marts 2004 om statens selvforsikringsordning.
