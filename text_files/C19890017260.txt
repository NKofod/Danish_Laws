I.
Indledning Ved lov nr. 389 af 7. juni 1989, jf. bilag 1, er der med virkning fra 1.  

 januar 1990 foretaget ændringer i den sociale styrelseslov samt i forskellige  

 lovbestemmelser om det sociale udvalg.
 Disse ændringer indebærer en ophævelse af det sociale udvalgs selvstændige  

 kompetence.
Det sociale udvalgs selvstændige kompetence betød, at der for kommunerne  

 var en pligt til at have et socialudvalg og en socialforvaltning.
Det var  

 alene det sociale udvalg, der kunne træffe afgørelse i sager om ydelser efter  

 den sociale lovgivning.
 Sagernes behandling kunne heller ikke henlægges til andre udvalg eller  

 forvaltninger.
Med lovændringerne er der nu mulighed for, at kommunerne kan etablere  

 andre udvalgs- og forvaltningsstrukturer efter de lokale behov og i takt med  

 udviklingen.
Kommunerne kan også vælge at beholde den nuværende struktur med  

 et socialudvalg og en socialforvaltning.
 Sager om ydelser m.v. til enkeltpersoner efter den sociale lovgivning kan  

 dog fortsat ikke behandles i den samlede kommunalbestyrelse.  

 Kommunalbestyrelsen henlægger behandlingen af disse sager til et eller flere  

 stående udvalg, afhængig af den struktur, som den enkelte kommune vælger.
 For amtskommunerne gjaldt en tilsvarende forpligtelse til at have et  

 social- og sundhedsudvalg med tilhørende socialforvaltning, og der er med  

 lovændringerne også nu for amtskommunerne mulighed for at ændre udvalgs- og  

 forvaltningsstrukturerne.
I den kommunale styrelseslov omfatter udtrykket kommunalbestyrelse såvel  

 kommunalbestyrelsen i en kommune som amtsrådet i en amtskommune.
Udtrykket  

 »kommunalbestyrelse« vil derfor i det følgende blive anvendt om  

 begge organer.
Den sociale styrelseslovs § 3 indebærer endvidere, at kommunalbestyrelsen  

 skal nedsætte et udvalg til varetagelse af opgaverne efter bistandslovens  

 afsnit VIII om hjælpeforanstaltninger over for børn og unge uden  

 forældremyndighedsindehaverens samtykke.
Udvalget, der består af 5 eller 7 af  

 kommunalbestyrelsens medlemmer, for hvem der skal vælges stedfortrædere, har  

 en selvstændig kompetence i forhold til kommunalbestyrelsen.
Det er forudsat,  

 at der kan være personsammenfald med medlemmer af det eller de stående  

 udvalg, som i øvrigt behandler enkeltsagerne efter den sociale lovgivning.
 Bestemmelsen om det særlige afsnit VIII-udvalg skal ses på baggrund af det  

 udvalgsarbejde, der for tiden finder sted i Socialministeriet om de retlige  

 rammer for indsatsen over for børn og unge (Graversen-udvalget). Udvalget,  

 der skal afslutte sit arbejde i 1990, er i sit arbejde ikke bundet af  

 reglerne om afsnit VIII-udvalget.
 Vejledningen har til formål at beskrive forholdet mellem  

 forvaltningslovens regler om tavshedspligt m.v. og den sociale forvaltning,  

 således som den kan fremstå efter den 1. januar 1990.
 Samtidig er pkt. 28 til pkt. 31 i Socialministeriets cirkulære nr.
 140 af 15. august 1975 om bistandslovens almindelige bestemmelser  

 indarbejdet i vejledningen.
 Vejledningen har virkning fra den 1. januar 1990.
II.
Kommunalbestyrelsens stående udvalg Efter de hidtidige regler havde det sociale udvalg en selvstændig  

 kompetence.
Efter den sociale lovgivning handlede det sociale udvalg på egne  

 vegne i sager om ydelser til enkeltpersoner, og kommunalbestyrelsen kunne  

 ikke gribe ind, heller ikke med generelle instrukser over for udvalget.
 Ændringerne indebærer, at det sociale udvalgs beføjelser efter den sociale  

 lovgivning er blevet overført til kommunalbestyrelsen.
Det sociale udvalg har endvidere haft en række opgaver i følge anden  

 lovgivning, som også er blevet overført til kommunalbestyrelsen.
Lovteknisk  

 er »det sociale udvalg« i den sociale lovgivning og anden  

 lovgivning blevet erstattet med »kommunalbestyrelsen«.
Under hensyn til det betydelige diskretionshensyn til den enkelte ansøger  

 og familien, som også lå bag det sociale udvalgs selvstændige kompetence, er  

 der dog i den sociale styrelseslovs § 2, stk.2, gjort en undtagelse herfra.  

 Sager om ydelser m.v. efter den sociale lovgivning til enkeltpersoner kan  

 således ikke behandles i den samlede kommunalbestyrelse.
Kommunalbestyrelsen  

 træffer i styrelsesvedtægten bestemmelse om, til hvilket eller hvilke stående  

 udvalg, disse sager skal henlægges.
 Kommunalbestyrelsen vil ikke kunne ændre de konkrete afgørelser, som  

 træffes i udvalget eller udvalgene efter den sociale lovgivning eller kunne  

 kræve oplysninger om og i enkeltsagerne.
 Kommunalbestyrelsen vil endvidere ikke kunne give instruktion om, hvilken  

 afgørelse der skal træffes i de enkelte konkrete sager.
 I sager om ydelser m.v. efter den sociale lovgivning til enkeltpersoner er  

 der således en ekstra beskyttelse af enkeltpersonen og sagens følsomme  

 oplysninger, idet kommunalbestyrelsen ikke kan indhente en konkret sag til  

 behandling, og sagerne adskiller sig herved fra fx. sager fra et teknisk  

 udvalg.
 Ophævelsen af det sociale udvalgs selvstændige kompetence medfører  

 imidlertid, at kommunalbestyrelsen kan fastlægge generelle instruktioner for  

 behandlingen og afgørelsen i sociale sager.
 Kommunalbestyrelsen kan endvidere i sin styrelsesvedtægt etablere stående  

 udvalg på tværs af den nuværende struktur.
Kommunalbestyrelsen vil også selv kunne vælge, om der skal fastsættes  

 retningslinier for sagernes behandling i udvalget eller mellem udvalgene, og  

 i givet fald hvilke retningslinier, der skal fastlægges.
Udvalget eller  

 udvalgene er derfor i et underordnelsesforhold til kommunalbestyrelsen, i det  

 omfang der ikke er tale om behandlingen af konkrete sager vedrørende ydelser  

 m.v. til enkeltpersoner.
 Afgørelserne fra det eller de udvalg, der træffer afgørelse i de sociale  

 sager, kan som hidtil omgøres af klagemyndighederne.
Borgmesteren har som hidtil mulighed for at indkalde en social sag til  

 gennemsyn i de tilfælde, hvor en borger klager over selve sagsbehandlingen,  

 dvs. personalets optræden, sagsbehandlingstiden o.l.
Da borgmesteren som  

 øverste politiske og administrative chef har ansvaret for personalet og  

 sagernes ekspedition, må pågældende have mulighed for at se sagen for at  

 kunne behandle klagen.
 Kommunerne kan endvidere som hidtil etablere en central poståbning  

 omfattende al post, der indgår til kommunen, herunder også post vedrørende  

 sociale sager.
III.
Udvalgene og reglerne om tavshedspligt, videregivelse af oplysninger  

 m.v.
 Reglerne om tavshedspligt, videregivelse af oplysninger m.v. fremgår af  

 forvaltningslovens §§ 27 - 32, jf. lov nr. 571 af 19.december 1985, samt af  

 straffelovens §§ 152 ff, jf. lovbekendtgørelse nr.
 607 af 6.september 1986, som senest ændret ved lov nr. 373 af 7.juni 1989.  

 Der henvises til Justitsministeriets vejledning om forvaltningsloven fra  

 1986, og i det følgende vil kun de vigtigste bestemmelser blive trukket frem  

 i kort form.
 Forvaltningslovens §§ 27 - 32 er gengivet i bilag 2.
Forvaltningsloven Forvaltningslovens § 28:
 Forvaltningslovens § 28 opdeler fortrolige oplysninger i to kategorier,  

 nemlig i rent private oplysninger og i almindeligt fortrolige oplysninger.  

 Begge former for fortrolige oplysninger er omfattet af reglerne om  

 tavshedspligt.
Oplysninger om rent private forhold Efter forvaltningslovens § 28,stk.1, må oplysninger om enkeltpersoners  

 rent private forhold som f.eks. oplysninger om race, religion, seksuelle  

 eller strafbare forhold, helbredsforhold og om væsentlige sociale problemer  

 som hovedregel ikke videregives til en anden forvaltningsmyndighed.  

 Oplysninger om rent private forhold kan dog videregives i følgende tilfælde,  

 jf. § 28,stk.2,:
Almindeligt fortrolige oplysninger Andre fortrolige oplysninger end de, der er nævnt i § 28,stk.1, må efter §  

 28,stk.3, kun - ud over de situationer, der er nævnt i § 28,stk.2, -  

 videregives til en anden forvaltningsmyndighed, når det må antages, at  

 oplysningen vil være af væsentlig betydning for myndighedens virksomhed eller  

 for en afgørelse, som myndigheden skal træffe.
Videregivelse af almindeligt  

 fortrolige oplysninger må således heller ikke ske mellem forskellige  

 forvaltningsmyndigheder, medmindre der er et sagligt behov for det.
 Forvaltningslovens § 28 gælder både i sager, der rejses af ansøgeren, og i  

 sager der rejses af udvalget/forvaltningen.
Forvaltningslovens § 28,stk.6, bestemmer, at lokale administrative  

 organer, som ved lov er tillagt en selvstændig kompetence, anses for en  

 selvstændig myndighed efter § 28. I denne forbindelse bemærkes, at de enkelte  

 folkeskoler har status som selvstændige forvaltningsmyndigheder, jf.
VII,  

 pkt. 6. Bestemmelsen om, hvilke administrative organer, der kan betragtes som  

 selvstændige myndigheder, har hidtil omfattet det sociale  

 udvalg/socialforvaltningen.
Eftersom den selvstændige kompetence er ophævet,  

 vil udvalget eller udvalgene ikke blive betragtet som en selvstændig  

 myndighed i forhold til den øvrige kommunale organisation efter  

 forvaltningslovens § 28. Med lovændringen og ønsket om smidigere strukturer i  

 kommunerne er den yderligere beskyttelse i forvaltningslovens § 28,stk.6,  

 bortfaldet.
I sociale sager bør et samtykke dog normalt indhentes, før der  

 sker videregivelse af fortrolige oplysninger.
Der henvises herom til afsnit  

 VI og VII.
De sociale sager er endvidere fortsat omfattet af  

 forvaltningslovens § 28 ved videregivelse til andre forvaltningsmyndigheder  

 uden for den kommunale organisation.
Afsnit VIII-udvalgene Som anført i indledningen har udvalget efter bistandslovens afsnit VIII  

 fortsat en selvstændig kompetence, tillagt ved lov.
 Forvaltningslovens § 28 finder derfor anvendelse på dette udvalg i fuldt  

 omfang.
 Forvaltningslovens § 27:
Efter § 27 har den, der virker inden for den offentlige forvaltning,  

 tavshedspligt, når en oplysning ved lov eller anden gyldig bestemmelse er  

 betegnet som fortrolig, eller når det iøvrigt er nødvendigt at hemmeligholde  

 den for at varetage væsentlige hensyn til offentlige eller private  

 interesser.
Brud på tavshedspligten er disciplinært sanktioneret og i grovere  

 tilfælde strafferetligt sanktioneret efter straffeloven.
 Forvaltningslovens § 29:
Efter § 29 må oplysninger om enkeltpersoners rent private forhold i  

 ansøgningssager ikke indhentes fra andre dele af forvaltningen eller fra en  

 anden forvaltningsmyndighed.
Denne hovedregel brydes af - ansøgerens samtykke - andet følger af lov - særlige hensyn til ansøgeren overstiger ansøgerens interesse i, at  

 oplysningen ikke indhentes.
Med udtrykket »andre dele« af forvaltningen sigtes der til  

 forvaltningsmyndigheder, som varetager forskellige forvaltningsopgaver, og  

 derfor er opdelt i flere dele eller grene.
Har kommunen derfor fx.  

 organiseret sig med et udvalg, der alene behandler sociale sager og et  

 udvalg, der alene behandler skolesager, og i tilknytning hertil etableret en  

 socialforvaltning og en skoleforvaltning, indebærer § 29, at ansøgeren i en  

 sag efter folkeskolelovgivningen skal meddele samtykke til, at  

 skoleforvaltningen indhenter oplysninger fra den del af forvaltningen, som  

 behandler sociale sager.
Har kommunen derimod etableret eet udvalg, som både behandler sociale  

 sager og skolesager som et enkelt samlet forvaltningsområde, eller betjenes  

 flere udvalg, der behandler sager inden for skoleområdet og det sociale  

 område af een og samme forvaltningsgren, er der tale om »samme del af  

 forvaltningen«, hvorfor samtykke efter § 29 normalt ikke vil være  

 påkrævet.
Det er i den forbindelse uden betydning, at forvaltningsgrenen er  

 opdelt i en række kontorer eller afdelinger.
 Der er endvidere i den sociale lovgivning positive lovhjemler til at  

 indhente oplysninger også uden samtykke i sociale sager, f.eks. § 22 i lov om  

 social pension og bistandslovens § 17. En indhentelse af oplysninger bør dog,  

 jf. afsnit VII, i almindelighed ske i forståelse med den, som den fortrolige  

 oplysning vedrører.
 Forvaltningslovens § 31:
 I forvaltningslovens § 31 er der fastsat nærmere regler om, i hvilket  

 omfang en forvaltningsmyndighed på begæring af en anden forvaltningsmyndighed  

 skal videregive oplysninger.
Efter § 31,stk.1, skal oplysningerne videregives, hvis oplysningerne er af  

 betydning for myndighedens virksomhed eller for en afgørelse, som myndigheden  

 skal træffe.
Den myndighed, der har oplysningen, afgør om videregivelsen er  

 berettiget.
 Efter § 31,stk.2, består en videregivelsespligt ikke, hvis videregivelsen  

 medfører et merarbejde, der væsentligt overstiger den interesse, den anden  

 myndighed har i at få oplysningerne.
 Dette vil normalt ikke være tilfældet, når det alene drejer sig om  

 oplysninger i enkelttilfælde.
 Forvaltningslovens § 32:
 Efter § 32 må den, der virker inden for den offentlige forvaltning, ikke i  

 den forbindelse skaffe sig fortrolige oplysninger, som ikke er af betydning  

 for udførelsen af pågældendes opgaver.
 Sammenfattende kan det siges, at videregivelse af oplysninger fra det  

 eller de stående udvalg, som træffer afgørelse i konkrete sociale sager, til  

 andre myndigheder uden for den kommunale forvaltning fortsat vil være  

 omfattet af forvaltningslovens § 28.
Videregivelse fra udvalget eller udvalgene til andre udvalg og andre dele  

 af den kommunale forvaltning, bortset fra afsnit VIII-udvalget, vil derimod  

 ikke være omfattet af forvaltningslovens § 28. Men en sådan videregivelse vil  

 være omfattet af forvaltningslovens §§ 27 og 32. Endelig gælder  

 forvaltningslovens § 29 i ansøgningssagerne.
Om anvendelsen af denne  

 bestemmelse henvises til det ovenfor anførte.
IV.
Personalesager I sager om ansøgninger om ansættelse og forfremmelse inden for kommunen  

 gælder forvaltningslovens regler, herunder forvaltningslovens § 29. Dette  

 betyder, at indhentelse af oplysninger fra andre dele af forvaltningen - også  

 fra den del af forvaltningen, der behandler sociale sager - normalt kun kan  

 ske med ansøgerens samtykke.
Herudover gælder for personalesager naturligvis  

 reglerne om tavshedspligt m.v. i § 27 og reglen i § 32 om, at man ikke må  

 skaffe sig fortrolige oplysninger, som ikke har betydning for sagens  

 behandling.
V.
Tavshedspligt og videregivelse samt indhentelse af oplysninger i  

 sociale sager Reglerne om tavshedspligt på det offentlige område fremgår af  

 forvaltningslovens § 27 og straffelovens § 152 og §§ 152c - 152f.
1. Hvem har tavshedspligt? I forvaltningslovens § 27 er det præciseret, at straffelovens almindelige  

 bestemmelser om tavshedspligt i offentlig tjeneste eller hverv omfatter alle  

 inden for den offentlige forvaltning, hvad enten de er tilknyttet den  

 statslige eller den kommunale forvaltning.
Også nævn og råd nedsat i  

 tilknytning til den offentlige forvaltning samt personer tilknyttet kommunale  

 fællesskaber er omfattet af forvaltningslovens § 27. Endvidere gælder  

 tavshedspligten også for personer ansat ved dag- og døgninstitutioner på det  

 sociale område med driftsoverenskomst med kommunerne/amtskommunerne.
 Der henvises i øvrigt til pkt. 146 i Justitsministeriets vejledning fra  

 1986 om forvaltningsloven.
 Tavshedspligten gælder såvel tjenestemænd som overenskomstansatte, og  

 uanset om der er tale om midlertidig ansættelse eller deltidsbeskæftigelse.  

 Tavshedspligten påhviler endvidere dem, der varetager offentlige hverv, hvad  

 enten hvervet er varigt eller forbigående, lønnet eller ulønnet, frivilligt  

 eller pligtmæssigt (ombud), og hvad enten det beror på beskikkelse eller  

 valg, samt stedfortrædere (Justitsministeriets vejledning pkt. 147).
 Kommunalbestyrelsesmedlemmer, amtsrådsmedlemmer, og stedfortrædere er  

 således omfattet, såvel som personalet i de kommunale og amtskommunale  

 forvaltninger.
 Tavshedspligten bortfalder ikke med tjenestens eller hvervets ophør.
 Også efter dette tidspunkt er tidligere offentligt ansatte m.fl.
 bundet af deres tavshedspligt, således at det er dem forbudt uberettiget  

 at videregive eller udnytte fortrolige oplysninger, som de har fået kendskab  

 til i forbindelse med tjenesten eller hvervet.
2. Hvilke oplysninger? En oplysning er omfattet af tavshedspligten, når den ved lov eller anden  

 gyldig bestemmelse er betegnet som fortrolig.
 »Anden gyldig bestemmelse« kan f.eks. være en bekendtgørelse, en  

 forretningsorden eller en tjenestebefaling om tavshedspligt.
 Adgangen til at give tjenestebefalinger er dog begrænset af bestemmelsen i  

 forvaltningslovens § 27,stk.2.
 En oplysning er i øvrigt omfattet af tavshedspligten, når det er  

 nødvendigt at hemmeligholde den for at varetage væsentlige hensyn til  

 offentlige eller private interesser.
 I § 27, stk. 1, opregnes en række af de hensyn, der efter en konkret  

 vurdering i hvert enkelt tilfælde kan føre til, at en oplysning er fortrolig  

 og dermed undergivet tavshedspligt.
 Særligt bestemmelsen i § 27,stk.1,nr.6, om enkeltpersoners eller private  

 selskabers eller foreningers interesse i at beskytte oplysninger om deres  

 personlige eller interne, herunder økonomiske forhold, har betydning på det  

 sociale område.
I det følgende uddybes § 27, stk. 1, nr. 6, nærmere, da det inden for det  

 sociale område er tavshedspligtens rækkevidde i forhold til oplysninger om  

 enkeltpersoners personlige forhold, som har størst betydning.
Med hensyn til  

 de øvrige typer af oplysninger, der er nævnt i § 27, stk. 1, henvises til  

 Justitsministeriets vejledning om forvaltningsloven.
 Bestemmelsen i § 27, stk. 1, nr. 6, har til formål at sikre beskyttelsen  

 af privatlivets fred.
Omfattet af bestemmelsen er først og fremmest oplysninger om  

 enkeltpersoners rent private forhold, herunder oplysninger om race, religion  

 og hudfarve, om politiske, seksuelle og strafbare forhold samt oplysninger om  

 helbredsforhold.
Oplysninger om foreningsmæssige forhold og væsentlige  

 sociale problemer samt misbrug af nydelsesmidler og lignende vil ligeledes  

 typisk være omfattet af bestemmelsen.
 Også andre oplysninger vedrørende enkeltpersoners forhold, der ikke er  

 umiddelbart tilgængelige for andre, som kommer i forbindelse med den  

 pågældende, vil efter bestemmelsen kunne være omfattet af tavshedspligten.  

 Det gælder f.eks. oplysninger om familiemæssige forhold og oplysninger om  

 indtægts- og formueforhold.
Om oplysningerne er så følsomme, at de skal hemmeligholdes, vil i øvrigt  

 være afhængig af, i hvilken sammenhæng de fremkommer.
En almindelig  

 adresseoplysning vil således normalt ikke være fortrolig, men kan være det,  

 hvis det deraf fremgår, at en person er indlagt på et psykiatrisk hospital  

 eller er i fængsel.
Det samme kan gælde oplysninger, der indirekte røber et  

 klientforhold.
3. Hvem træffer afgørelse om, hvorvidt en oplysning er  

 undergivet tavshedspligt ? Tavshedspligten efter straffelovens §§ 152 - 152d og forvaltningslovens §  

 27, stk. 1, påhviler den enkelte ansatte m.v. i den offentlige forvaltning.  

 Den, der i forbindelse med sit arbejde får kendskab til fortrolige  

 oplysninger, skal således selv påse, at oplysningerne ikke videregives til  

 uvedkommende.
I nogle tilfælde kan det give anledning til tvivl, om en oplysning er  

 fortrolig.
I et vist omfang kan sådanne tvivlsspørgsmål løses ved, at  

 myndighedens ledelse over for de ansatte ved tjenestebefaling præciserer, i  

 hvilket omfang bestemte oplysninger må anses for at være fortrolige.  

 Herudover bør den, der er i tvivl, om en oplysning er undergivet  

 tavshedspligt, altid søge råd hos sine foresatte inden for myndigheden.
4. Hvad indebærer tavshedspligten? Det følger af straffelovens bestemmelser om tavshedspligt, at fortrolige  

 oplysninger ikke uberettiget må videregives eller udnyttes.
Heri ligger for det første et forbud mod at videregive de fortrolige  

 oplysninger til uvedkommende.
Det er ingen betingelse, at oplysningerne er  

 offentliggjort eller videregivet til en større personkreds.
Brud på  

 tavshedspligten kan således også foreligge, selv om de fortrolige oplysninger  

 kun er røbet til en enkelt, eventuelt nærtstående person, i en snæver  

 fortrolig kreds eller over for nogen, der har lovet ikke at bringe dem  

 videre.
For det andet kan tavshedspligten tilsidesættes ved at udnytte de  

 fortrolige oplysninger på retsstridig måde uden at videregive dem.
Som  

 eksempel kan nævnes en offentligt ansats udnyttelse af sin viden om, at  

 myndighederne påtænker at gennemføre fysisk planlægning, til at skaffe sig  

 eller andre økonomiske fordele ved at erhverve en fast ejendom, der er  

 omfattet af planerne.
Endelig kan tavshedspligten efter omstændighederne tilsidesættes ved  

 passivitet, f.eks. ved at fortrolige dokumenter opbevares på en så  

 uforsvarlig måde, at uvedkommende kan få adgang til oplysninger.
Dette kan  

 sidestilles med en uberettiget videregivelse af oplysninger.
5. Begrænsninger i tavshedspligten Det er i straffelovens bestemmelser om tavshedspligt i § 152 e  

 udtrykkeligt fremhævet, at tavshedspligten ikke gælder i tilfælde, hvor den  

 pågældende er forpligtet til at videregive oplysningen eller handler i  

 berettiget varetagelse af åbenbar almen interesse eller af eget eller andres  

 tarv.
 Straffelovens bestemmelser om tavshedspligt finder ligesom andre  

 bestemmelser i straffeloven ikke anvendelse i det omfang, en handling er  

 berettiget i medfør af reglerne om nødværge, lovlig retshåndhævelse, nødret  

 eller i medfør af principperne om uanmodet forretningsførelse eller samtykke.
 Særligt med hensyn til pligt til videregivelse findes en række tilfælde,  

 hvor der er pligt for personer i den offentlige forvaltning til at videregive  

 oplysninger, som efter deres karakter er omfattet af tavshedspligt, jf.  

 nærmere herom i afsnit VI om videregivelse af oplysninger.
VI.
Videregivelse af fortrolige oplysninger i sociale sager 1. Videregivelse af fortrolige oplysninger Reglerne om videregivelse af oplysninger om enkeltpersoners rent private  

 forhold findes, udover i forvaltningsloven § 27, i lovens §§ 28 og 31. Disse  

 regler er nærmere gennemgået ovenfor i afsnit III.
Hovedreglen er, at disse oplysninger ikke kan videregives til andre  

 forvaltningsmyndigheder.
Der er en række undtagelser fra denne hovedregel:  

 den vigtigste undtagelse er, at oplysningerne kan videregives, når den,  

 oplysningerne angår, har givet samtykke.
 Det sociale udvalg skulle før ændringerne i den sociale lovgivning  

 opfattes som en selvstændig myndighed i forhold til resten af kommunen, i det  

 omfang udvalget handlede inden for sin selvstændige kompetence.
 Efter lovændringen har (på det sociale område) kun det nye afsnit  

 VIII-udvalg en selvstændig kompetence, og som nævnt skal dette udvalg derfor  

 opfattes som en selvstændig myndighed i forhold til resten af kommunen.
Men for den øvrige del af det sociale område findes ikke længere nogen  

 selvstændig kompetence.
Det vil sige, at uanset om kommunen vælger fortsat at  

 lade sociale sager behandle i et socialudvalg, i et andet stående udvalg  

 sammen med andre typer af sager eller vælger at lade forskellige typer  

 sociale sager behandle i forskellige stående udvalg, vil udvalget eller  

 udvalgene ikke skulle opfattes som en selvstændig myndighed eller  

 selvstændige myndighederi forhold til resten af kommunen.
For videregivelse af fortrolige oplysninger i sociale sager til andre dele  

 af den kommunale forvaltning gælder fortsat de begrænsninger, der følger af  

 forvaltningsloven §§ 27 og 32. Med disse begrænsninger vil oplysninger kunne  

 videregives inden for kommunen uden samtykke fra den, oplysningerne vedrører.  

 Det følger dog af bestemmelsen i forvaltningslovens § 29, at oplysninger om  

 rent private forhold som hovedregel ikke uden samtykke må videregives til  

 andre dele af den kommunale forvaltning, som behandler ansøgningssager,  

 ligesom oplysninger af denne karakter ikke bør indhentes i sager om social  

 rådgivning, med mindre der foreligger sammentykke, jf. afsnit VII.
Herudover  

 kan hensynet til bevarelsen af tillidsforhold mellem borger og forvaltning i  

 en række tilfælde tale for, at de dele af forvaltningen, der behandler  

 sociale sager, inden videregivelsen sker, informerer klienten om  

 videregivelsen eller indhenter et egentligt samtykke hertil, selv om loven  

 ikke kræver det.
2. Særlige regler om videregivelse Visse steder i lovgivningen er fastsat regler om en særlig pligt til at  

 videregive også fortrolige oplysninger til organer, der behandler sociale  

 sager:
Efter bistandslovens § 19 kan socialministeren fastsætte regler om  

 underretningspligt for - personer, der udøver offentlig tjeneste eller hverv og herunder får  

 kendskab til forhold, der giver formodning om, at en person har behov for  

 social bistand.
 - andre grupper af personer, der under udøvelse af deres erhverv får  

 kendskab til forhold, der bevirker, at der kan være anledning til  

 hjælpeforanstaltninger efter bistandsloven.
 Socialministeriets bekendtgørelse nr. 889 af 11. december 1986 fastsætter  

 de nærmere regler for underretningspligten.
 En speciel regel om underretningspligt findes i bistandslovens § 20:
Den fastsætter en ubetinget pligt til at underrette kommunen for enhver,  

 der får kendskab til, at et barn under 18 år udsættes for vanrøgt eller  

 nedværdigende behandling eller lever under forhold, der bringer dets sundhed  

 eller udvikling i fare.
Tilsidesættelse af denne underretningspligt straffes  

 efter lovens § 21, nr. 3, med bøde eller hæfte.
 Administrationen af lov om social pension medfører i visse tilfælde, at  

 kommunen samarbejder med andre institutioner uden for den kommunale  

 forvaltning, og her forekommer eksempler på en pligt til at videregive  

 oplysninger til kommunen: Administrationen af pensionslovens regler om  

 inddragelse af social pension (§ 46) nødvendiggør et samarbejde dels med  

 amtsrådet eller den institution, der er bemyndiget til at træffe afgørelsen,  

 dels med fængselsmyndighederne.
 Amtsrådet eller den amtskommunale institution skal underrette kommunen,  

 når betingelserne for inddragelse i pensionsloven § 46, stk.2, er opfyldt (§  

 23 i Sikringsstyrelsens cirkulære af 23.
 december 1987 om social pension). Endvidere skal institutionerne efter  

 bistandslovens § 112,stk.1, og institutioner, anerkendt efter bistandslovens  

 § 96, efter visse nærmere bestemmelser underrette kommunen, når en pensionist  

 får ophold på institutionen (cirkulærets § 24). Fængselsmyndighederne er  

 pålagt samme underretningspligt, som gælder for institutioner efter  

 bistandsloven § 112, stk.1, (Justitsministeriets cirkulæreskrivelse af 13.  

 december 1984).
VII.
Indhentelse af oplysninger i sociale sager 1. Ansøgers medvirken ved sagens oplysning I de sociale love findes regler om, hvordan den myndighed, der behandler  

 en sag, kan få oplysninger til brug for behandlingen, således fx. i  

 bistandslovens § 17 og i lov om social pension § 22. Oplysningerne må i  

 første række komme fra ansøgeren selv.
 Ansøgerens begrundelse for at søge en bestemt form for bistand vil som  

 regel kunne danne udgangspunkt for bedømmelse af sagen.
Herudover må sagsbehandleren bede ansøgeren om supplerende oplysninger.  

 Ansøgeren bør kun afkræves oplysninger om forhold af direkte betydning for  

 den foreliggende sag.
Der henvises herved til reglen i forvaltningslovens §  

 32, som er gennemgået ovenfor i afsnit III.
Hvis ansøgeren søger bistand til  

 et begrænset formål, fx. et hjælpemiddel til personligt brug, der ydes uden  

 hensyn til økonomiske forhold, er der i almindelighed ikke grundlag for at  

 indhente oplysninger, som vedrører ægtefællen.
Hvis helbredsmæssige forhold er af betydning for, hvilken bistand der kan  

 ydes, kan det pålægges ansøgeren at lade sig undersøge af en læge.
Der vil  

 først og fremmest være tale om undersøgelse hos praktiserende læge, som regel  

 ansøgerens egen læge.
I visse sager, fx. ved ansøgninger om social pension,  

 ved ansøgninger om hjælp til revalidering m.v. eller om hjælp til visse  

 hjælpemidler, kan der dog blive tale om at lade ansøgeren undersøge af en  

 speciallæge.
Endvidere kan den sagsbehandlende myndighed pålægge en ansøger at lade sig  

 indlægge til observation eller behandling.
Som regel vil det dreje sig om  

 indlæggelse på et sygehus, men også indlæggelse på andre  

 behandlingsinstitutioner kan komme på tale, fx. en af de alkoholklinikker,  

 der er godkendt af Sundhedsministeriet.
2. Konsekvenser af ansøgers manglende medvirken Hvis en ansøger i en social sag ikke vil give de nødvendige oplysninger  

 eller på anden måde bidrage til sagens nødvendige oplysning, må myndigheden  

 gøre opmærksom på, at dette indebærer, at sagen må afgøres på det  

 foreliggende grundlag, hvilket kan betyde, at ansøgningen ikke imødekommes  

 eller ikke imødekommes i fuldt omfang.
Forvaltningslovens § 29, der er omtalt  

 ovenfor i afsnit III, indskrænker nemlig det ellers grundlæggende princip i  

 dansk forvaltningsret om, at myndigheden har pligt til at søge sagen oplyst  

 (officialmaksimen). I særlige tilfælde kan det være nødvendigt at indhente  

 oplysninger i en sag, der er rejst ved ansøgning, selv om ansøgeren nægter at  

 medvirke, jf. omtalen under afsnit III ovenfor.
3. Indhentelse af oplysninger fra andre Oplysninger kan endvidere indhentes fra andre, der har kendskab til  

 forhold, som er af betydning for sagen.
Hvis oplysninger om rent private  

 forhold indhentes fra en anden myndighed, vil forvaltningslovens § 28,stk.1,  

 være gældende for denne myndigheds videregivelse af oplysningerne.
Andre  

 fortrolige oplysninger end oplysninger om rent private forhold må efter §  

 28,stk.3, kun videregives, når oplysningerne antages at være af afgørende  

 betydning for den afgørelse, som myndigheden skal træffe.
Se nærmere om  

 reglerne under afsnit III foran.
Hvis sagen er rejst ved ansøgning gælder  

 tillige forvaltningslovens § 29, jf. afsnit III ovenfor. § 29 gælder for  

 indhentelse af oplysninger om rent private forhold både fra andre myndigheder  

 og fra andre dele af forvaltningen (i en kommune således også fra andre dele  

 af den kommunale forvaltning).
4. Hvornår kan rent private oplysninger indhentes fra  

 andre myndigheder? Hovedreglen i § 28 er, at oplysninger om rent private forhold ikke kan  

 videregives til andre forvaltningsmyndigheder,jf. § 28, stk.1, og at andre  

 fortrolige oplysninger end oplysninger om rent private forhold, jf. § 28,  

 stk.3, kun må videregives til en anden forvaltningsmyndighed, når oplysningen  

 må antages at være af væsentlig betydning for myndighedens afgørelse.
Det  

 gælder endvidere efter § 29 i ansøgningssager, at sådanne oplysninger ikke  

 kan indhentes. § 29 indebærer således en indskrænkning i dansk  

 forvaltningsrets grundlæggende princip om, at det er myndigheden, der har  

 pligt til at søge sagen oplyst bedst muligt, enten fordi ansøgeren ikke vil  

 eller kan fremskaffe de nødvendige oplysninger (officialmaximen).
 Men der er en række undtagelser fra hovedregelen:
Samtykke: Den vigtigste undtagelse er, at oplysninger om rent private  

 forhold kan videregives/indhentes, når der foreligger samtykke fra den,  

 oplysningerne vedrører.
Sagsbehandleren må derfor i første række forsøge at  

 sikre sig, at den pågældende er klar over, hvilke oplysninger der er tale om,  

 og hvorfra de skal skaffes.
Et samtykke til videregivelse af rent private  

 oplysninger skal som hovedregel være skriftligt.
Dette skriftlige samtykke  

 skal efter forvaltningslovens § 28, stk. 4, indeholde oplysning om, hvilke  

 oplysninger der er tale om, hvem de må videregives til og til hvilket formål.  

 Samtykke bortfalder senest et år efter, det er givet.
I ansøgningssager efter  

 § 29 er der ikke krav om, at samtykket skal være skriftligt.
Hvis der i en  

 ansøgningssag er givet mundtligt samtykke til, at der indhentes rent private  

 oplysninger fra en anden forvaltningsmyndighed, er det ikke nødvendigt, at  

 denne anden myndighed derefter indhenter skriftligt samtykke efter § 28.
Lovhjemmel: Hovedreglen om, at oplysninger om rent private forhold ikke må  

 videregives eller indhentes, kan desuden brydes, hvis det følger af lov eller  

 bestemmelser fastsat i henhold til lov.
De fleste sociale love indeholder  

 bestemmelser om, at den myndighed, der behandler sagen, kan afkræve andre,  

 der har kendskab til forholdene, oplysninger, som må anses for nødvendige for  

 sagen (f.eks. bistandslovens § 17, 2. pkt. og lov om social pension § 22,  

 stk. 2, 2. pkt.). Disse vidtgående bestemmelser bør dog kun bruges af den  

 sociale myndighed, når det har vist sig umuligt at opnå samtykke, og det  

 samtidig skønnes, at oplysningerne er absolut nødvendige.
Et manglende  

 samtykke bør altså ikke automatisk føre til, at disse bestemmelser tages i  

 anvendelse.
 Virkningen af det manglende samtykke kan f.eks. - som nævnt ovenfor - i  

 stedet være, at en ansøgning ikke imødekommes eller kun imødekommes i  

 begrænset omfang.
Andre tilfælde: Det følger af § 28, stk.2, nr.3, at en  

 forvaltningsmyndighed vil være berettiget til at videregive meget følsomme  

 oplysninger til en anden forvaltningsmyndighed, når videregivelsen sker til  

 varetagelse af private eller offentlige interesser, der klart overstiger  

 hensynet til de interesser, der begrunder hemmeligholdelse, herunder hensynet  

 til den, oplysningen angår.
Videregivelse af fortrolige oplysninger efter  

 denne bestemmelse må således kun ske, når der er et klart værdispring mellem  

 på den ene side hensynet til de interesser, der begrunder hemmeligholdelsen  

 selv over for andre myndigheder, og på den anden side afgørende modhensyn til  

 enten private eller offentlige interesser.
 Endelig kan oplysninger videregives, hvis det sker som et nødvendigt led i  

 sagens behandling (hos den myndighed, der afgiver oplysningerne), eller hvis  

 videregivelsen er nødvendig for, at myndigheden kan gennemføre tilsyns- eller  

 kontrolopgaver.
5. Særligt om indhentelse af journaloplysninger Som hovedregel må kun indhentes oplysninger om sygehusophold, der har  

 betydning ved vurderingen af en ansøgers aktuelle helbredstilstand og  

 arbejdsevne.
Originale sygehusjournaler med arbejdsnotater om patientens  

 tilstand under hospitalsopholdet m.v. kan indhentes af de sociale  

 myndigheder, når det er fastsat i lovgivningen.
Nødvendige oplysninger om  

 sygehusophold i øvrigt bør tilvejebringes ved, at der indhentes  

 journaludskrifter.
6. Indhentelse af rent private oplysninger fra andre  

 dele af forvaltningen Indhentelse af oplysninger fra andre dele af forvaltningen i sager, der  

 ikke er rejst ved ansøgning, dækkes ikke af bestemmelserne i  

 forvaltningslovens §§ 28 og 29. En sagsbehandler, der behandler en social  

 sag, kan derfor indhente nødvendige oplysninger fra andre dele af den  

 kommunale forvaltning, fx. fra skoleforvaltningen, herunder den  

 skolepsykologiske rådgivning, men ikke fra den enkelte skole.
I alle tilfælde  

 er det dog vigtigt, at sagsbehandleren forsøger at få samtykke til  

 indhentelse af oplysningerne, og reglen i § 32 gælder uindskrænket.
7 . Indhentelse af oplysninger fra private Bestemmelserne i forvaltningslovens §§ 28 og 29 gælder for videregivelse  

 af oplysninger til (og indhentelse fra) andre myndigheder og (for så vidt  

 angår ansøgningssagerne) fra andre dele af den samme forvaltningsmyndighed.  

 Indhentelse af oplysninger fra private dækkes ikke af disse bestemmelser.
 Sådanne oplysninger - fx. fra en arbejdsgiver - bør dog i ansøgningssager  

 og i rådgivnings- og vejledningssituationer kun indhentes med samtykke, og  

 sagsbehandleren må være opmærksom på bestemmelsen i forvaltningslovens § 32  

 (om at man ikke må skaffe sig fortrolige oplysninger, som ikke er af  

 betydning for udførelsen af opgaven, se ovenfor i afsnit III).
8. Oplysningspligtens begrænsninger Som omtalt ovenfor i afsnit VI begrænses andre myndigheders  

 oplysningspligt som hovedregel ikke af tavshedspligten i de tilfælde, hvor  

 den pågældende er forpligtet til at videregive oplysningerne.
 Pligten til at give oplysninger til de sociale myndigheder er i øvrigt  

 undergivet samme begrænsninger som vidnepligten efter retsplejeloven.  

 Begrænsninger gælder ifølge retsplejeloven i et vist mindre omfang:
 - For tjenestemænd og andre, der handler i offentligt eller dermed  

 ligestillet hverv (§ 169).
 - For præster, læger, forsvarere og advokater og personer, der i medfør af  

 lovgivningen har tavshedspligt, samt deres medarbejdere (§ 170).
 - For redaktionssekretærer og journalister (§ 172).
 En parts nærmeste har ikke pligt til at afgive forklaring som vidne.
Pligt til at afgive forklaring foreligger heller ikke, hvis forklaringen  

 kan antages at udsætte vidnet selv eller hans nærmeste for straf eller tab af  

 velfærd eller at påføre dem anden væsentlig skade.
Undtagelse kan dog i disse  

 tilfælde gøres, når forklaringen anses for at være af afgørende betydning for  

 sagens udfald og sagens beskaffenhed, og dens betydning for vedkommende part  

 eller samfundet findes at berettige dertil (retsplejelovens § 171).
 Det er de sociale myndigheder, der i sager efter den sociale lovgivning må  

 skønne, om retsplejelovens regler i det konkrete tilfælde kan anvendes til at  

 begrænse oplysningspligten.
9. Retsligt forhør I bistandslovens § 17, i lov om social pension § 22 og i andre sociale  

 love findes en bestemmelse om, at en myndighed kan kræve en sag belyst gennem  

 optagelse af retsligt forhør i overensstemmelse med retsplejelovens § 1018.  

 Henvendelse herom kan rettes til byretten i den retskreds, hvori den, der  

 skal afhøres, bor eller opholder sig.
Det må dog forudsættes, at denne adgang  

 til at afholde forhør kun udnyttes i helt specielle situationer.
VIII.
Klagemuligheder Der kan i de fleste tilfælde klages over både indholdet af en afgørelse og  

 over den måde, sagen er blevet behandlet på.
Klager over afgørelsen behandles  

 af særlige klageorganer, amtsankenævnene og Den Sociale Ankestyrelse.
Klager over den måde, en sag er blevet behandlet på, vil som oftest være  

 forbundet med en klage over indholdet af afgørelsen.
Klagen over  

 sagsbehandlingen (formalitetsklagen) kan da opfattes som et led i  

 argumentationen for realitetsklagen.
Er dette tilfældet, behandles klagen i  

 sin helhed af de sociale klageinstanser - amtsankenævn eller Den Sociale  

 Ankestyrelse.
Hvis en formalitetsklage derimod ikke kan opfattes som et led i en  

 realitetsklage, kan den ikke behandles af klageinstansen.
I stedet kan klagen  

 i visse tilfælde behandles af tilsynsmyndighederne.
Socialministeriets  

 vejledning af den 11. januar 1988 om klageregler og tilsyn på det sociale  

 område behandler disse spørgsmål nærmere.
Blandt andet indeholder  

 vejledningen en fremstilling af tilsynsmyndighederne og deres opgaver, både  

 det almindelige kommunale tilsyn (tilsynsrådene og Indenrigsministeriet) og  

 det sociale tilsyn (Socialstyrelsen og Socialministeriet).
Socialministeriet, den 11. december 1989 Aase Olesen / K.
Thorball Bilag 1 Den sociale styrelseslovs §§ 2 og 3 § 2.  Kommunalbestyrelsen træffer bestemmelse om  

 kommunens virksomhed på det sociale og sundhedsmæssige område.  

 Kommunalbestyrelsen kan endvidere varetage visse arbejdsmarkedsmæssige  

 forhold.
Stk. 2.  Sager om ydelser m.v. til enkeltpersoner kan  

 dog ikke behandles i den samlede kommunalbestyrelse.
Afgørelse i disse sager  

 træffes af det eller de udvalg, i kommuner med magistratsordning det eller de  

 magistratsmedlemmer, som efter kommunens styrelsesvedtægt varetager de  

 pågældende sagsområder.
 § 3.  Kommunalbestyrelsen nedsætter et udvalg til  

 forvaltning af opgaverne efter afsnit VIII i lov om social bistand.
Stk. 2.  Udvalget består af 5 eller 7 medlemmer, der  

 vælges af kommunalbestyrelsen blandt dens medlemmer.
Samtidig vælges for  

 hvert medlem en stedfortræder ligeledes blandt kommunalbestyrelsens  

 medlemmer.
Stedfortræderen kan indkaldes til at give møde ved medlemmets  

 forfald.
 Stk. 3.  I øvrigt finder bestemmelserne i kapitel III om  

 udvalg m.v. i lov om kommunernes styrelse tilsvarende anvendelse på udvalget,  

 medmindre andet fremgår af bistandslovens afsnit VIII.
 Stk. 4.  Socialministeren kan godkende en særlig ordning  

 for magistratskommuner med hensyn til udvalgets sammensætning og funktion.
Bilag 2 Uddrag af Forvaltningsloven Tavshedspligt m.v.
Tavshedspligt § 27.  Den, der virker inden for den offentlige  

 forvaltning, har tavshedspligt, jf. borgerlig straffelov § 152 og §§ 152  

 c-152 f, når en oplysning ved lov eller anden gyldig bestemmelse er betegnet  

 som fortrolig eller når det i øvrigt er nødvendigt at hemmeligholde den for  

 at varetage væsentlige hensyn til offentlige eller private interesser,  

 herunder navnlig til:
 Stk. 2.  Inden for den offentlige forvaltning kan der  

 kun pålægges tavshedspligt med hensyn til en oplysning, når det er nødvendigt  

 at hemmeligholde den for at varetage væsentlige hensyn til bestemte  

 offentlige eller private interesser som nævnt i stk. 1.
 Stk. 3.  En forvaltningsmyndighed kan bestemme, at en  

 person uden for den offentlige forvaltning har tavshedspligt med hensyn til  

 fortrolige oplysninger, som myndigheden videregiver til den pågældende uden  

 at være forpligtet hertil.
 Stk. 4.  Fastsættes der i henhold til § 1, stk. 2,  

 regler om tavshedspligt eller pålægges der tavshedspligt efter stk. 3, finder  

 straffelovens § 152 og §§ 152 c-152 f tilsvarende anvendelse på overtrædelse  

 af sådanne regler eller pålæg.
Videregivelse af oplysninger til en anden forvaltningsmyndighed § 28.  Oplysninger om enkeltpersoners rent private  

 forhold, herunder oplysninger om race, religion og hudfarve, om politiske,  

 foreningsmæssige, seksuelle og strafbare forhold samt oplysninger om  

 helbredsforhold, væsentlige sociale problemer og misbrug af nydelsesmidler og  

 lignende, må ikke videregives til en anden forvaltningsmyndighed.
Stk. 2.  Videregivelse af de i stk. 1 nævnte oplysninger  

 kan dog ske, når Stk. 3.  Andre fortrolige oplysninger må ud over de i  

 stk. 2 nævnte tilfælde kun videregives til en anden forvaltningsmyndighed,  

 når det må antages, at oplysningen vil være af væsentlig betydning for  

 myndighedens virksomhed eller for en afgørelse, myndigheden skal træffe.
 Stk. 4.  Samtykke efter stk. 2, nr. 1, skal meddeles  

 skriftligt og indeholde oplysning om, hvilken type oplysninger der må  

 videregives, til hvem oplysninger må videregives og til hvilket formål.  

 Kravet om skriftlighed kan dog fraviges, når sagens karakter eller  

 omstændighederne taler derfor.
 Stk. 5.  Samtykke efter stk. 2, nr. 1, bortfalder senest  

 et år efter det er givet.
 Stk. 6.  Lokale administrative organer, som ved lov er  

 tillagt en selvstændig kompetence, anses som en selvstændig myndighed efter  

 stk. 1 og 3.
 § 29.  I sager der rejses ved ansøgning, må  

 oplysninger om ansøgerens rent private forhold ikke indhentes fra andre dele  

 af forvaltningen eller fra en anden forvaltningsmyndighed.
Stk. 2.  Bestemmelsen i stk. 1 gælder ikke, hvis § 30.  Fortrolige oplysninger, der udelukkende er  

 indhentet med henblik på statistiske uddrag eller som led i en videnskabelig  

 undersøgelse, må ikke videregives til en forvaltningsmyndighed til anden  

 anvendelse.
 § 31.  I det omfang en forvaltningsmyndighed er  

 berettiget til at videregive en oplysning, skal myndigheden på begæring af en  

 anden forvaltningsmyndighed videregive oplysningen, hvis den er af betydning  

 for myndighedens virksomhed eller for en afgørelse, som myndigheden skal  

 træffe.
 Stk. 2.  Bestemmelsen i stk. 1 finder dog ikke  

 anvendelse, hvis videregivelsen påfører myndigheden et merarbejde, der  

 væsentligt overstiger den interesse, den anden myndighed har i at få  

 oplysningerne.
 § 32.  Den, der virker inden for den offentlige  

 forvaltning, må ikke i den forbindelse skaffe sig fortrolige oplysninger, som  

 ikke er af betydning for udførelsen af den pågældendes opgaver.
