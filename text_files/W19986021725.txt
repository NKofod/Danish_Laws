Nyt fra Ankestyrelsen - servicelovens regler  

 om samvær og kontakt, herunder overvåget samvær - af  

 specialkonsulent Birgitte Randbøll - lov om social service § 57 Ved servicelovens ikrafttræden er der kun sket  

 få ændringer i reglerne vedrørende særlig  

 støtte til børn og unge.
I reglerne om samvær og kontakt  

 er kompetencen til at træffe afgørelse om overvåget  

 samvær alene Børn og unge-udvalgets, i modsætning til  

 tidligere, hvor en afgørelse om overvåget samvær indtil 3  

 måneder skulle træffes af kommunalbestyrelsen.
 Endvidere er der givet adgang til at træffe  

 foreløbig afgørelse vedrørende overvåget  

 samvær, jf. servicelovens § 57, stk. 4. Tidligere har der kun kunnet  

 træffes foreløbig afgørelse vedrørende  

 samvær og kontakt ved afbrydelse af forbindelsen og anonymisering af  

 anbringelsesstedet.
Fra lovgivers side betragtes overvåget samvær  

 som et uhyre stort indgreb i forældres ret til at være sammen med  

 deres barn, da udgangspunktet i servicelovens § 57, stk. 1 er, at  

 forældre og barnet eller den unge har ret til samvær og  

 kontakt ved barnets eller den unges anbringelse uden for hjemmet, og at  

 kommunen skal sørge for, at forbindelsen mellem forældrene og  

 barnet og den unge holdes ved lige.
Denne ret omfatter både en ret til  

 at besøge barnet eller den unge og en ret til, at barnet eller den  

 unge kan besøge forældrene.
Ret til kontakt omfatter også  

 brev- og telefonkontakt.
Lovgiver har således fundet, at afgørelser om  

 overvåget samvær er så indgribende, at afgørelser  

 herom, skal træffes under iagttagelse af de særlige  

 retsgarantier, som knytter sig til behandlingen i Børn og  

 unge-udvalget.
Kommunen skal derfor tilbyde forældremyndighedens  

 indehaver gratis advokatbistand, gøre forældremyndigheden  

 bekendt med retten til efter forvaltningsloven at se sagens akter og retten  

 til at udtale sig om sagen, forinden der træffes afgørelse i  

 Børn og unge-udvalget.
Tilsvarende forpligtelse har kommunen over for  

 den af forældrene, der ikke har del i forældremyndigheden.
Hvornår er der tale om overvåget  

 samvær? I følge servicelovens § 57, stk. 3 kan Børn  

 og unge-udvalget når det findes nødvendigt af hensyn til barnet  

 eller den unges sundhed eller udvikling for en bestemt periode træffe  

 afgørelse om, at samvær kun må foregå under  

 tilstedeværelse af en repræsentant for kommunen.
De materielle  

 betingelser for at kunne træffe en afgørelse om overvåget  

 samvær er således ikke ændret.
Når kommunen finder det nødvendigt af hensyn  

 til barnet eller den unge, at der er en repræsentant udpeget af  

 kommunen til stede under samværet skal dette forelægges  

 Børn og unge-udvalget.
Det er derfor vigtigt at vurdere, hvorvidt  

 denne nødvendighed foreligger eller om formålet kan nås  

 med mindre indgribende foranstaltninger f.eks. stedlig regulering som  

 vilkår for samværet.
En kommune kan ikke aftale med  

 forældrene, at et samvær skal være overvåget.
I bistandsloven og serviceloven skelnes der mellem  

 overvåget samvær og vilkår for samvær  Kommunens  

 adgang til at regulere samværets praktiske afvikling har til hensigt at  

 tilgodese barnet eller den unge, og det præciseres i bestemmelsen i §  

 57, stk. 2, at der ved afgørelsen skal lægges særlig  

 vægt på hensynet til barnet eller den unge og formålet med  

 anbringelsen.1 I SM O-58-98 fandt Ankestyrelsen, at en kommunes  

 afgørelse om fastsættelse af vilkår for samværet,  

 ikke kunne sidestilles med overvåget samvær, hvorfor der ikke  

 skulle træffes afgørelse efter reglerne herom, Af sagen fremgik  

 det, at kommunen alene havde bestemt, at samværet skulle foregå i  

 plejefamilien, og at plejemor regulerede sin direkte tilstedeværelse  

 ved det fastsatte samvær mellem moderen og hendes søn, i  

 overensstemmelse med moderens ønsker og barnets aktuelle behov.
 Ankestyrelsen har ophævet afgørelser om  

 overvåget samvær, hvor styrelsen ikke har fundet det  

 nødvendigt, at der var en 3. person til stede under samværet, og  

 hvor formålet har kunnet opnås med mindre indgribende  

 forholdsregler såsom stedlig regulering af samværet.
 Der har været tale om situationer, hvor barnets  

 tryghed i samværet blev tilgodeset tilstrækkeligt med den  

 stedlige tilrettelæggelse af samværet, herunder at moderen var  

 indstillet på at søge råd og vejledning og indstillet  

 på, at samværet skulle foregå på institution.
Samvær og kontakt mindre end en gang om  

 måneden = afbrydelse af forbindelsen Før 1. juli 1998 blev enhver beslutning, som  

 medførte, at samvær kun måtte finde sted mindre end  

 en gang om måneden sidestillet med en beslutning om at afbryde  

 forbindelsen mellem forældrene og barnet eller den unge.
 I servicelovens § 57, stk. 2, 3. pkt. er det fastsat, at  

 der ikke efter 1. pkt. kan træffes afgørelser, der  

 medfører, at samvær og kontakt kun må finde sted  

 mindre end en gang om måneden (kalendermåned). En  

 afgørelse, som medfører, at samvær og kontakt kun  

 må finde sted mindre end en gang hver måned, vil være at  

 betragte som en afgørelse om afbrydelse af forbindelsen mellem  

 forældrene og barnet eller den unge og skal behandles efter reglerne  

 herom, jf. § 57, stk. 3. Det vil sige, at selvom der er samvær mindst  

 en gang om måneden, er der tale om afbrydelse af forbindelsen, hvis  

 andre former for kontakt begrænses til mindre end en gang om  

 måneden f. eks. telefon- og brevkontakt, og sagen skal forelægges  

 for Børn og unge-udvalget med iagttagelse af de samme retsgarantier  

 som nævnt ved overvåget samvær.
 Ankestyrelsen har endnu ikke haft lejlighed til at tage  

 stilling til spørgsmål om afbrydelse af samvær og kontakt,  

 hvor der var tale om andre former for kontakt end samvær.
Afbrydelse af forbindelsen mellem forældre og barnet  

 eller den unge angår som udgangspunkt forældrenes kontakt til  

 barnet eller den unge.
Afgørelsen bør ikke automatisk  

 medføre, at barnet eller den unge afskæres fra at sende breve  

 til forældrene, da barnet uanset den skadelige virkning, som den  

 gensidige kontakt medfører, kan have et væsentligt behov for at  

 meddele sig til forældrene såvel positivt som negativt om  

 situationen.
En afskæring heraf bør kun ske, hvis den ensidige  

 kontakt kommer i direkte modstrid med formålet med anbringelsen.
Ankestyrelsen har i en principiel sag udtalt, at der ikke  

 eksisterer en generel nedre grænse for, hvornår kontakt mellem  

 forældre er et samvær i bistandslovens forstand.
Ankestyrelsen  

 fandt, at det altid må bero på en konkret vurdering af  

 forældrenes og børnenes forhold, hvornår et samvær  

 er så beskedent, at der i realiteten er tale om afbrydelse af  

 forbindelsen.2 Ankestyrelsen har endvidere truffet afgørelse om at  

 afbryde samværet mellem forældrene og et barn på 12  

 år for en periode på 1 år.
Barnet havde været anbragt  

 uden for hjemmet, siden det var 3 år, og samværet, der tidligere  

 havde været overvåget, havde allerede været afbrudt i 1  

 år.
Ankestyrelsen lagde vægt på beskrivelserne af de  

 overvågede samvær, der var belastende for barnet, at  

 forældrene fortsat ikke accepterede barnets ophold i plejefamilien, og  

 at barnet havde særlig behov for stabilitet og tryghed (SM 0-60-98).  

 Sagen er efterfølgende blevet stadfæstet af landsretten.
Samvær og kontakt med andre end  

 forældrene Det er almindeligt accepteret, at det er vigtigt for et  

 barn eller en ung at fastholde relationerne til det hidtidige nære  

 miljø. Dette omfatter langt flere personer end forældrene.  

 Bedsteforældre, andre nære pårørende, naboer og  

 andre personer i barnets eller den unges dagligdag kan have tætte  

 relationer til barnet eller den unge, som det kan være af betydning at  

 opretholde under anbringelsen uden for hjemmet.
 Kommunen skal under hensyn til formålet med  

 anbringelsen sørge for, at barnets eller den unges forbindelse med  

 andre nærtstående end forældrene holdes vedlige i  

 det omfang, det findes at være til gavn for barnet eller den unge.  

 Kommunen skal derfor være opmærksom på barnets eller den  

 unges egne ønsker om kontakt med andre end forældrene.
 Forud for ændringer i bistandslovens regler om  

 anbringelse uden for hjemmet pr. 1. januar 1993 - herunder nye regler om  

 samvær og begrænsning i samværet, blev det i  

 "Graversen-udvalget" drøftet, hvorvidt der burde være en  

 egentlig lovhjemlet ret til samvær for andre end forældrene.  

 Udvalget var af den opfattelse, at denne ret alene kunne tillægges  

 forældrene.
Barnets eller den unges kontakt med andre end  

 forældrene er blandt de spørgsmål, der under en  

 anbringelse vil være nærliggende af drøfte med indeha veren af forældremyndigheden.
Kommunen må for  

 at undgå konfliktsituationer, der kan skade barnet eller den unge,  

 være opmærksom på tilkendegivelserne fra indehaveren af  

 forældremyndigheden med hensyn til barnets eller den unges forbindelse  

 med andre nære pårørende m.v.
Kommunens adgang efter § 55, stk. 1 til at træffe  

 afgørelser om barnets eller den unges forhold under anbringelsen  

 omfatter også spørgsmålet om samvær og kontakt med  

 andre end forældrene.
Dette gælder såvel de tilfælde,  

 hvor kommunen - af hensyn til formålet med anbringelsen - mod  

 forældremyndighedens indehavers ønske træffer  

 afgørelse om, at en kontakt mellem barnet eller den unge og en  

 nærtstående skal opretholdes som i de tilfælde, hvor der  

 træffes afgørelse om at begrænse eller afbryde en kontakt,  

 som forældremyndighedens indehaver ønsker.
En afbrydelse af  

 forbindelsen mellem en nærtstående og barnet eller den unge  

 bør som udgangspunkt ikke medføre, at barnet eller den unge  

 afskæres fra at sende breve til nærtstående.
Barnet eller den  

 unge kan - uanset den skadelige virkning, som den gensidige kontakt  

 medfører - have et væsentligt behov for at sende en hilsen til  

 nærtstående.
 Ankestyrelsen har i en principiel afgørelse gjort  

 opmærksom på, at moderens ønske om andres  

 tilstedeværelse under moderens samvær med børnene  

 henhører under kommunens adgang til at træffe afgørelse  

 om barnets eller den unges forhold under anbringelsen, jf. bistandslovens §  

 66 d, stk. 1, 2. pkt.(nu servicelovens § 55). En sådan afgørelse  

 kan af forældremyndighedens indehaver indbringes for det sociale  

 nævn.
 1  Om regler  

 for samvær mellem forældre og børn, hvor børnene er  

 anbragt uden for hjemmet: Nyt fra Ankestyrelsen nr. 2/1995.
 2  Om  

 kommentarer til SM O-59-98 henvises til Nyt fra Ankestyrelsen nr. 4/1998.  

 Ankestyrelsen har behandlet 2 principielle sager til afklaring af, hvorvidt  

 der kan antages at eksistere en generel nedre grænse for, hvornår  

 et samvær er et samvær i lovens forstand og ikke en  

 samværsafbrydelse.
