Retten til arbejdsløshedsdagpenge indtræder, når den  

 opsigelsesperiode, som Lønmodtagernes Garantifond yder erstatning for, er  

 udløbet Firma-Funktionærernes Arbejdsløshedskasse Vejledende udtalelse vedrørende x, cpr.nr. 010428-.
 Ved skrivelse af 14. april 1989 har kassen anmodet direktoratet om en  

 vejledende udtalelse om, hvorvidt ovennævnte medlem kan anses for  

 dagpengeberettiget i tilfælde, hvor medlemmet i en opsigelsesperiode afholder  

 optjent ferie.
 Det fremgår af sagen, at medlemmet efter funktionærlovens regler havde et  

 opsigelsesvarsel på seks måneder og et deraf følgende krav mod arbejdsgiveren  

 på erstatning for afbrydelse af arbejdsforholdet i perioden fra den 1.  

 december 1988 til den 31. maj 1989 i forbindelse med arbejdsgiverens konkurs.
 Lønmodtagernes Garantifond anerkendte imidlertid kun at yde erstatning for  

 en periode på tre måneder, hvorfor kassen anerkendte medlemmets dagpengeret  

 allerede fra den 1. marts 1989.
 Lønmodtagernes Garantifond anså endvidere 24 dage af den i 1988 optjente  

 ferie som afholdt i opsigelsesperioden, dvs. i perioden fra den 2. til den  

 31. maj 1989.
 Direktoratet er enig med kassen i, at medlemmets dagpengeret må indtræde,  

 når den opsigelsesperiode, som Lønmodtagernes Garantifond yder erstatning for  

 (uberettiget afbrydelse af arbejdsforholdet), er udløbet, dvs. efter udløbet  

 af 3-måneders perioden i den konkrete sag.
 Direktoratet skal vejledende udtale, at den omstændighed, at  

 Lønmodtagernes Garantifond har fastlagt medlemmets ferie i opsigelsesperioden  

 med hjemmel i ferielovens § 10 ikke har medført, at medlemmet har fået  

 hverken ferie med løn eller feriegodtgørelse til ferien.
 Ifølge § 4 med vejledning i direktoratets bekendtgørelse nr. 57 af 1.  

 marts 1982 om arbejdes og indtægters betydning for arbejdsløshedsdagpengenes  

 størrelse skal »feriepenge« medføre fradrag i dagpengene, og  

 dagpenge kan ikke udbetales i de perioder, som disse udbetalinger dækker,  

 idet perioderne kan sidestilles med arbejdsperioder.
På denne baggrund er det direktoratets opfattelse, at medlemmet ikke vil  

 være dagpengeberettiget, hvis medlemmet faktisk vælger at afholde ferien i  

 den omtalte opsigelsesperiode.
Derimod vil medlemmet være dagpengeberettiget  

 i den nævnte periode, hvis medlemmet vælger ikke at afholde ferien i samme  

 periode.
 P.D.V.
