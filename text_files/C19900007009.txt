(Til ministerier og styrelser) Med virkning fra 1. april 1990 overtager Statens  

 Regnskabsdirektorat sager om beregning af de pensioner mv. efter  

 tjenestemandspensionsloven, som hidtil er beregnet i Administrations- og  

 Personaledepartementet.
 Ministerier og styrelser skal fra denne dato sende sager om  

 pensionsberegning til Statens Regnskabsdirektorat.
 Beregning af pensioner for tjenestemænd i P&T, DSB, Rigspolitiet,  

 Forsvaret og Direktoratet for Kriminalforsorgen sker fortsat i de pågældende  

 etater.
 Pensioner i henhold til lov om statens tjenestemænd fra 1946 og tidligere  

 love, pensioner mv. efter den grønlandske tjenestemandspensionslov og  

 ministerpensioner mv. skal dog fortsat beregnes i Administrations- og  

 Personaledepartementet.
 De pensionsberegninger m.m. der fremover skal foretages i Statens  

 Regnskabsdirektorat er med de nævnte undtagelser følgende:
- egen pensioner, herunder opsatte pensioner og beregning af  

 eventuel fratrædelsesgodtgørelse - ægtefælle pensioner, herunder opsatte pensioner - børne pensioner, herunder opsatte pensioner - rådighedsløn /ventepenge - notering af ret til enkepension ved separation og skilsmisse.
 Forud for beregning af egenpensioner, ægtefællepensioner, børnepensioner  

 og rådighedsløn/ventepenge udfyldes et pensionsskema.
 Der anvendes de  nye pensionsskemaer, som er optrykt som kopi til  

 dette cirkulære.
Skemaerne udfyldes af ansættelsesmyndigheden og sendes derefter til  

 tjenestemanden.
Denne kontrollerer, at ansættelsesmyndighedens oplysninger er  

 korrekte.
Pr. 1. april 1990 etableres et pensionsalderregister (PENSAB), i første  

 omgang omfattende tjenestemænd der får løn via SCL.
De ansættelsesmæssige  

 oplysninger i pensionsskemaet kan erstattes af en udskrift af dette register,  

 såfremt alle oplysninger om tjenestemanden er lagt ind i registret.
 Tjenestemanden udfylder resten af skemaet og returnerer det til  

 ansættelsesmyndigheden.
 Pensionsskemaet fremsendes herefter til Statens Regnskabsdirektorat,  

 Borgergade 18, Postboks 2194, 1017 København K, der sørger for beregning og  

 udbetaling af pension mv.
Ved førtidspensionering er det - bortset fra folkeskolen - ikke længere  

 nødvendigt at indsende det statistik skema, der er omtalt i pkt.
VI i  

 Finansministeriets cirkulære af 28. februar 1979.
 Pensionsberegningsskemaerne kan rekvireres i Statens Regnskabsdirektorat,  

 tlf. 33 92 88 00. Telefontid: Kl. 10 - 14.
 P.M.V.
 E.B.
