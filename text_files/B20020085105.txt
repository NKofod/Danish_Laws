Bekendtgørelse om ændring af  

 bekendtgørelse om udøvelse af  

 selvstændig virksomhed som bibeskæftigelse § 1 I bekendtgørelse nr. 1146 af 20. december 1995 om udøvelse  

 af selvstændig virksomhed som bibeskæftigelse, som ændret  

 ved bekendtgørelse nr. 946 af 16. december 1998, foretages efter  

 forhandling med Landsarbejdsrådet følgende ændringer:
 1. Indledningen affattes således:
»I medfør af § 58, stk. 1, nr. 2, litra a, i lov om  

 arbejdsløshedsforsikring m.v., jf. lovbekendtgørelse nr. 799 af  

 24. september 2002, fastsættes efter forhandling med  

 Landsarbejdsrådet:« 2. I § 1, stk. 3, ændres »§ 5« til:  

 »§ 20«.
 3. § 3, stk. 1, affattes således:
»For et medlem, som udøver selvstændig virksomhed som  

 bibeskæftigelse, og som opfylder betingelserne i § 2, er retten  

 til dagpenge efter lovens § 52 a og § 55 begrænset til 78  

 uger, jf. dog §§ 4 og 5. Kun uger, der forbruger af ydelsesperioderne,  

 indgår i beregningen af de 78 uger.« 4. I § 3, stk. 2, indsættes som 3. pkt.:
»Perioder, hvor der er udbetalt dagpenge under ferie,  

 sidestilles med ledighed uanset, at medlemmet er i beskæftigelse.« 5. I § 3, stk. 3, ændres »afkortes perioden  

 på 78 uger« til: »reduceres de 78 uger«.
§ 2 Bekendtgørelsen træder i kraft den 4. november 2002 og har  

 virkning for perioder efter § 3, stk. 1, der er indtrådt fra  

 dette tidspunkt.1) Arbejdsdirektoratet, den 16. oktober  

 2002 Jesper Hartvig Pedersen /Jørgen Kappel 1)   Der udarbejdes en  

 vejledning til bekendtgørelsen.
