Bekendtgørelse om ændring af den fortegnelse over valgdistrikterne, der indeholdes i lov om folketingsvalg på Færøerne I medfør af § 8, stk. 2, i lov nr. 458 af 30. juni 1993 om folketingsvalg på Færøerne, fastsættes:
§ 1. I Nordstrømø Syssel udgår valgstedet Saksen.
Bygden Saksun (Saksen) henføres til valgstedet Kvalvig.
Fortegnelsen over valgdistrikterne i Nordstrømø Syssel er herefter som vist i bilag 1 til bekendtgørelsen.
§ 2. I Østerø Syssel udgår valgstedet Selletræ. Bygden Selatrað (Selletræ) og bygden Morskranes (Morskrenæs) henføres til valgstedet Strænder.
Fortegnelsen over valgdistrikterne i Østerø Syssel er herefter som vist i bilag 2 til bekendtgørelsen.
 § 3. Bekendtgørelsen træder i kraft den 18. marts 2009.
