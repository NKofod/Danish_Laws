Nr BTL 100 Betænkning over Forslag til lov om ændring af lov om et  

 forebyggelsespolitisk råd og et tobaksskaderåd (Forebyggelsespolitisk Råds  

 sammensætning m.v.)   

 Nr L 100 1995-96, 1. samling Afgivet af Sundhedsudvalget Afgivet: 19960418 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret.
Et mindretal inden for flertallet (Venstres medlemmer af udvalget) finder  

 det dog magtpåliggende at påpege en række af de betænkeligheder og problemer,  

 som Venstre ser i lovforslaget.
Helt grundlæggende har Venstre overordentlig  

 svært ved at forstå nødvendigheden af, at Forebyggelsespolitisk Råd skal  

 nedsættes ved lov.
Ministeren kan frit nedsætte rådgivende råd, og når  

 ministeren alligevel selv suverænt vil bestemme sammensætningen af  

 Forebyggelsespolitisk Råd, synes loven om muligt endnu mere unødvendig.  

 Venstres generelle holdning er, at enhver unødvendig lovgivning bør undgås.  

 Derfor havde Venstre gerne set, at lovforslaget ikke var blevet fremsat, og  

 at den eksisterende lov var søgt ophævet.
Det skal dog samtidig fastslås, at Venstre er endog meget positivt stemt  

 over for initiativer til forebyggelse af problemer, og at Venstre samtidig  

 anerkender, at dette lovforslag er en forbedring i forhold til den gældende  

 lov.
På den baggrund indstiller Venstre lovforslaget til vedtagelse.
Et andet mindretal inden for flertallet (Det Konservative Folkepartis  

 medlemmer af udvalget) udtaler, at det lægger afgørende vægt på, at  

 ministeren udpeger medlemmerne til Forebyggelsespolitisk Råd »i deres  

 personlige egenskab alene på grundlag af kvalifikationer med hensyn til  

 faglig viden, erfaring, indsigt og engagement.« Det forudsættes således, at »der ved sammensætningen af rådet søges  

 opnået så stor en tværfaglighed som muligt inden for discipliner, der i  

 særlig grad er relevante for forebyggelsen, herunder udvalgte  

 lægevidenskabelige specialer, statistik, psykologi, sociologi, information og  

 økonomi«, og at hensigten herefter ikke er, at partipolitiske hensyn  

 tilgodeses.
 Ud fra disse kriterier forudses rådet at arbejde som en  

 »sparringspartner« for ministeren og en kritisk inspirator.
 Et mindretal (Socialistisk Folkepartis medlemmer af udvalget) vil  

 ved 3. behandling af lovforslaget stemme hverken for eller imod lovforslaget.
Mindretallet er bekymret for, at Forebyggelsespolitisk Råd ikke får en  

 tilstrækkelig stærk sekretariatsbetjening.
Mindretallet er endvidere  

 betænkelig ved ministerens eneret til at udpege medlemmer af rådet.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Stefan G.
Rasmussen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
