(Handelsskoler, Tekniske skoler) Vedlagt fremsendes finansministeriets cirkulære af 21. november 1979 om  

 samarbejde og samarbejdsudvalg i statens virksomheder og institutioner.
 Ifølge finansministeriets cirkulære af 10. juni 1980 er der fastsat, at  

 tilsvarende regler gælder for tilskudsinstitutioner, for hvilke staten  

 aftaler, fastsætter eller godkender løn- og ansættelsesvilkår.
 Cirkulæret vedlægges til orientering.
 Reglerne om samarbejde og samarbejdsudvalg gælder således for  

 erhvervsuddannelsesskolerne, og man skal i den anledning bemærke følgende:
1. Skolerne har pligt til at oprette samarbejdsudvalg,  

 såfremt de har mindst 25 ansatte med heltidsbeskæftigelse, d.v.s. med en  

 daglig arbejdstid på mindst 5 timer.
For deltidsansatte lærere svarer dette  

 til mindst 5/8 af fuld beskæftigelse, jfr. cirkulærets § 2, stk. 1.
 2. Det påhviler skolens ledelse, d.v.s. forstanderen,  

 at indkalde repræsentanter fra de forskellige personalegrupper til drøftelse  

 af antallet af medlemmer i udvalget jfr. cirkulærets § 8, stk. 1.
 3. Skolens forstander er formand for udvalget og  

 udpeger ledelsesrepræsentanterne, jfr. cirkulærets § 8, stk. 5.
 Som ledelsesrepræsentanter kan de medarbejdere anses, som varetager  

 ledende funktioner på forstanderens vegne, f.eks. inspektører, kontorledere,  

 hvorimod ledende lærere ved tekniske skoler normalt ikke kan udpeges som  

 ledelsesrepræsentanter.
 Lærernes repræsentant(er) udpeges af de lokale lærerforeninger henholdsvis  

 af de lokale lærergrupper.
 I samarbejdsudvalget kan ikke være repræsentanter for skolens bestyrelse  

 eller elever, men der vil være mulighed for, at de efter omstændighederne kan  

 tilkaldes som særligt sagkyndige, jfr. cirkulærets § 10, stk. 10.
 4. De med udvalgets virksomhed forbundne omkostninger  

 skal afholdes af skolen, jfr. cirkulærets § 10, stk. 7.
 Møderne skal fortrinsvis afholdes i arbejdstiden, jfr. cirkulærets § 10,  

 stk. 8, idet mødevirksomheden bør søges tilrettelagt således, at  

 vikarudgifter så vidt muligt undgås.
 5. Opmærksomheden henledes på, at udvalget kan  

 indhente bistand og vejledning fra centralrådet for statens samarbejdsudvalg,  

 jfr. cirkulærets § 12, stk. 2 og 3.
 6. Oprettelsen og sammensætningen af samarbejdsudvalg  

 skal indberettes til centralrådet for statens samarbejdsudvalg, jfr.  

 cirkulærets § 13, stk. 5, pkt. 5.
 Centralrådets adresse er:
Frederiksborggade 52, 3.sal 1360 København K Tlf.: (01) 11 73 66 7. Samtidig med indberetningen til centralrådet om  

 oprettelse af samarbejdsudvalg skal direktoratet for erhvervsuddannelserne  

 underrettes herom.
 8. I det omfang, der skal oprettes samarbejdsudvalg  

 ved skolerne, skal henstilles, at udvalgene oprettes snarest og senest den  

 31. marts 1981.
 9. § 11 i cirkulære af 25. juli 1972, II-322, om  

 elevråd og samarbejdsudvalg ved handelsskolerne og skrivelse af 1. august  

 1972, I-257, om oprettelse af samarbejdsudvalg m.v. fra direktoratet for  

 erhvervsuddannelserne ophæves.
 P.m.v.
 e.b.
Johan Deichmann Bilag.
