 I medfør af §§ 10 og 12 i lov nr. 698 af 17. oktober 1986 om afgift af  

 renter af forbrugslån bestemmes følgende:
 § 1.  Den afgiftspligtige kan vælge at indbetale det  

 afgiftsbeløb, der er beregnet for afgiftsåret 1987, til:
Stk. 2.  Frigørelsesforsikringer og frigørelseskonti kan  

 også oprettes efter det fyldte 60. år.
Frigørelseskonti kan kun oprettes som  

 kontantkonti.
§ 2.  Der skal oprettes en særskilt ordning for  

 afgiftsbeløbet.
Ved indbetalingen forevises Statsskattedirektoratets  

 beregning af afgiften.
En fordeling af afgiftsbeløbet på flere  

 pensionsordninger kan ikke foretages.
Pensionsordningen kan kun oprettes som  

 en privat tegnet ordning.
 Stk. 2.  Indbetaling af afgiftsbeløbet til en  

 pensionsordning skal ske senest på tidspunktet for sidste rettidige  

 indbetaling af afgiften til statskassen, jf. lovens § 9, stk. 1 og 2.  

 Indbetales beløbet ikke rettidigt, skal den afgiftspligtige betale rente  

 efter lovens § 9, stk. 3. Rentebeløb opkræves af Statsskattedirektoratet og  

 tilfalder statskassen.
Stk. 3.  Er afgiftsbeløbet ikke indbetalt rettidigt til  

 statskassen eller til en pensionsordning, giver Statsskattedirektoratet den  

 afgiftspligtige pålæg om indbetaling.
Foretages indbetalingen til en  

 pensionsordning ikke inden 14 dage efter modtagelsen af  

 Statsskattedirektoratets pålæg, fortabes retten til at vælge en  

 pensionsordning efter lovens § 10. Fristen på 14 dage ændrer ikke  

 renteberegningen efter lovens § 9, stk. 3.
§ 3.  Ved forhøjelse af afgiftsbeløbet skal et beløb  

 svarende til forhøjelsen indbetales til pensionsordningen.
Andre  

 indbetalinger kan ikke foretages.
Forhøjelser forfalder den 1. i måneden  

 efter opkrævningen med sidste rettidige betalingsdag den 20. i samme måned.
Stk. 2.  Udgør en forhøjelse af et opkrævet afgiftsbeløb  

 under 200 kr., opkræves forhøjelsen ikke.
Forhøjelsen opkræves, såfremt den  

 sammenlagt med senere forhøjelser bliver 200 kr. eller derover.
 Stk. 3.  Såfremt afgiftsbeløbet for 1987 er indbetalt  

 til statskassen, kan den afgiftspligtige vælge at indbetale senere  

 forhøjelser til en pensionsordning, der oprettes efter lovens § 10.
§ 4.  Ved nedsættelse af afgiftsbeløbet skal et beløb  

 svarende til nedsættelsen tilbagebetales fra pensionsordningen.  

 Tilbagebetalingen omfatter ikke renter eller bonus, medmindre hele  

 afgiftsbeløbet skal tilbagebetales.
Ved tilbagebetaling fra en  

 forsikringsordning eller en pensionsordning med løbende udbetalinger kan  

 forsikringsselskabet eller pensionskassen m.v. fradrage omkostninger og  

 præmie til risikodækning i overensstemmelse med selskabets eller  

 pensionskassens almindelige betingelser.
 Stk. 2.  Ved tilbagebetaling efter stk. 1 ydes der ikke  

 rentegodtgørelse efter lovens § 9, stk. 4.
§ 5.  Tilbagebetaling efter § 4, stk. 1, kan først  

 foretages, når pensions- eller pengeinstituttet har modtaget et udfyldt skema  

 fra den afgiftspligtige.
Skemaet skal være bilagt Statsskattedirektoratets  

 ændrede afgiftsberegning.
Skemaet udarbejdes af Statsskattedirektoratet.
 Stk. 2.  Pensions- eller pengeinstituttet skal påse, at  

 samtlige rubrikker på skemaet er udfyldt, når beløb tilbagebetales.
Stk. 3.  Pensions- eller pengeinstituttet skal opbevare  

 skemaet i 5 år efter udløbet af det kalenderår, hvor beløbet er  

 tilbagebetalt.
Skemaet skal indsendes til en skattelignende myndighed efter  

 dennes begæring.
§ 6.  Ved udbetaling fra en pensionsordning med  

 løbende udbetalinger eller en rateforsikring eller rateopsparing i  

 pensionsøjemed, der er oprettet efter lovens § 10, anvendes  

 pensionsbeskatningslovens regler tilsvarende.
Udbetaling kan dog tidligst  

 påbegyndes 3 år efter oprettelsen og først efter det fyldte 60. år, medmindre  

 den afgiftspligtiges død eller indtruffen invaliditet berettiger til en  

 tidligere udbetaling efter pensionsbeskatningsloven.
Stk. 2.  Indeståendet på en frigørelsesforsikring eller  

 en frigørelseskonto, der er oprettet efter lovens § 10, herunder tilskrevne  

 renter og bonus, kan tidligst udbetales 3 år efter ordningens oprettelse og  

 tidligst på et tidspunkt, hvor den afgiftspligtige er fyldt 60 år.
Det  

 indestående beløb skal dog udbetales i tilfælde af den afgiftspligtiges død.  

 Beløbet kan tillige udbetales ved indtruffen invaliditet, der berettiger til  

 udbetaling efter pensionsbeskatningslovens §§ 10 og 12.
Stk. 3.  Er den afgiftspligtige fyldt 67 år ved  

 oprettelsen af en frigørelsesforsikring eller en frigørelseskonto, finder  

 aldersgrænsen på 70 år for udbetaling i pensionsbeskatningslovens § 10 og §  

 12 ikke anvendelse.
Det afgiftspligtige beløb skal indestå i 3 år og skal  

 udbetales ved denne periodes udløb eller ved død forinden.
 Stk. 4.  Indeståendet i pensionsordningen, herunder  

 tilskrevne renter og bonus, kan ikke overdrages til eje eller pant.
§ 7.  En pensionsordning efter lovens § 10 kan uden  

 skattemæssige konsekvenser overføres til en anden pensionsordning, der  

 oprettes i medfør af loven.
Overførslen skal omfatte hele ordningen.
Stk. 2.  Når en pensionsordning kan komme til udbetaling  

 efter § 6, kan ordningen i stedet uden skattemæssige konsekvenser overføres  

 til en pensionsordning, den afgiftspligtige har oprettet efter  

 pensionsbeskatningsloven.
Ved overførsel af en pensionsordning med løbende  

 udbetalinger, en rateforsikring eller en rateopsparing i pensionsøjemed  

 anvendes pensionsbeskatningslovens § 41, stk. 1, nr. 1-3. Ved overførsel af  

 en frigørelseskonto eller en frigørelsesforsikring anvendes  

 pensionsbeskatningslovens § 41, stk. 1, nr. 4. Pensionsbeskatningslovens §  

 43, stk. 1 og § 44 finder tilsvarende anvendelse.
Overførslen skal omfatte  

 hele ordningen.
Der kan ikke overføres til en pensionskasseordning, der på  

 tidspunktet for overførslen kan komme til udbetaling med en  

 udtrædelsesgodtgørelse.
 Stk. 3.  Ved overførsel efter stk. 1 og 2 skal det  

 afgivende pensions- eller pengeinstitut samtidig med overførslen give det  

 modtagende pensions- eller pengeinstitut de oplysninger om ordningen, der er  

 nødvendige for at opfylde kravene i realrenteafgiftsloven og  

 pensionsbeskatningsloven.
 § 8.  Personer, der opretter en pensionsordning efter  

 lovens § 10, skal ved ordningens oprettelse give pensions- eller  

 pengeinstituttet oplysning om navn, adresse og personregisternummer  

 (CPR.-nr.) samt godtgøre rigtigheden af de afgivne oplysninger.
 § 9.  Ved oprettelse eller overførsel af en  

 pensionsordning skal pensions- og pengeinstituttet i forsikringspolicen eller  

 aftaledokumentet, herunder på kontrabøger, anføre den af følgende  

 betegnelser, som svarer til aftalens indhold:
 Stk. 2.  Ved overførsel efter § 7, stk. 2, til en  

 ordning, der er omfattet af pensionsbeskatningsloven, tilføjes litra efter  

 stk. 1 på den ordning, hvortil beløbet overføres.
§ 10.  Indbetalinger til pensionsordninger oprettet  

 efter lovens § 10 skal af pensions- og pengeinstituttet indberettes til  

 Statsskattedirektoratet.
Det samme gælder tilbagebetalinger efter § 4, stk.  

 1.
 Stk. 2.  Indbetalinger foretaget til og med den 22.  

 august 1988 skal indberettes senest den 20. september 1988. Indbetalinger til  

 pensionsordninger foretaget den 23. august 1988 eller senere skal indberettes  

 senest ved udgangen af den måned, der følger efter indbetalingen.  

 Tilbagebetalinger efter § 4, stk. 1, skal ligeledes indberettes senest ved  

 udgangen af den måned, der følger efter tilbagebetalingen.
 Stk. 3.  Indberetningen skal omfatte oplysninger om:
§ 11.  Pensions- og pengeinstitutternes indberetning  

 skal indgives på edb-medium.
Vilkårene herfor fastsættes af  

 Statsskattedirektoratet.
Oplysningerne kan dog i stedet indgives på særlige  

 skemaer, der udarbejdes af Statsskattedirektoratet.
 § 12.  Overtrædelse af bestemmelserne i denne  

 bekendtgørelse straffes med bøde, såfremt overtrædelsen er begået forsætligt  

 eller ved grov uagtsomhed.
 § 13.  Bekendtgørelsen træder i kraft dagen efter  

 offentliggørelsen i Lovtidende.
