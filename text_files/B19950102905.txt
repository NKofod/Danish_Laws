I henhold til § 37, stk. 6 og stk. 7 og § 118, stk. 5, i færdselsloven, jf. lovbekendtgørelse nr. 735 af 24. august 1992, som ændret senest ved lov nr. 317 af 17. maj 1995, fastsættes:
Godkendelse af bane Sikkerhedsforanstaltninger m.v.
§ 1.  Ansøgning om godkendelse af afspærret bane til  

 afholdelse af motorløb uden for vej, som benyttes til almindelig færdsel af  

 en eller flere færdelsarter, skal indgives til politiet.
Ansøgningen skal  

 vedlægges:
Stk. 2.  Godkendelse af afspærret bane, der permanent  

 benyttes til afholdelse af motorløb, har et års gyldighed.
For andre baner  

 har godkendelse kun gyldighed for det pågældende arrangement.
§ 2.  Reglementet for sikkerheden for den pågældende  

 bane skal indeholde detaljerede regler for, hvorledes baneafspærringen og  

 øvrige sikkerhedsforanstaltninger til beskyttelse af publikum og  

 løbsdeltagere skal være udformet.
Dansk Automobil Sports Union (DASU) og  

 Danmarks Motor Union (DMU) har i deres respektive reglementer for forskellige  

 baner fastsat særskilte regler om sikkerhed for følgende baner, f.eks.:
Stk. 2.  Baneafspærringen skal på passende måde være  

 gennembrudt med låge eller lignende.
Banen skal i øvrigt være indrettet  

 således, at udrykningskøretøjer har fri passage til og fra gennembrydningen.
Stk. 3.  Færdelsstyrelsen skal godkende bestemmelserne  

 om banesikkerhed i de i stk. 1, 1. pkt. nævnte reglementer, hvilket skal  

 fremgå af reglementerne.
Der må ikke foretages ændringer i de i 1. pkt.  

 omtalte dele af reglementet uden forudgående godkendelse af Færdelsstyrelsen.
§ 3.  Politiet afgør, om banen er i overensstemmelse  

 med det indsendte reglement for den pågældende banetype.
Baner til  

 stock-carløb kan dog godkendes af politiet, hvis de opfylder reglementet for  

 asfalt- eller jordbaner.
 § 4.  Politiet kan pålægge ansøgeren, at der inden  

 godkendelse skal indhentes en udtalelse fra Statens Bilinspektion eller en  

 anden sagkyndig.
 § 5.  Politiet kan foretage uanmeldt eftersyn for at  

 påse, at betingelserne for godkendelse fortsat er til stede.
Tilladelse til afholdelse af løb § 6.  Ansøgning om tilladelse til afholdelse af  

 motorløb på afspærret bane uden for vej, som benyttes til almindelig færdsel  

 af en eller flere færdselsarter, indgives til politiet.
Ansøgningen skal  

 vedlægges kopi af godkendelsen af banen eller samtidig ansøgning om  

 godkendelse af banen.
Navn, adresse og tekniske kvalifikationer på den i § 12  

 nævnte teknisk kyndige person skal oplyses i forbindelse med ansøgningen.
 Stk. 2.  Ansøgningen skal endvidere vedlægges  

 dokumentation for de i §§ 7-9 nævnte forsikringer.
 § 7.  Krav om erstatning for skader forvoldt af de ved  

 motorløb anvendte motordrevne køretøjer skal være dækket af en forsikring i  

 et ansvarsforsikringsselskab i samme omfang som efter færdselslovens § 105.
Stk. 2.  Forsikringen skal dække personskade eller tab  

 af forsørger på indtil 69 mio. kr. og tingsskade på indtil 14 mio. kr. for  

 den ved en enkelt begivenhed forårsagede skade.
Beløbene reguleres årligt som  

 nævnt i færdselslovens § 105, stk. 3. Trafikministeriet bekendtgør hvert år,  

 hvilke reguleringer der skal finde sted.
 § 8.  Til dækning af det erstatningsansvar, som  

 arrangørerne kan pådrage sig i forbindelse med et motorløb, skal der tegnes  

 en ansvarsforsikring og en ulykkesforsikring.
Stk. 2.  Ansvarsforsikringen skal dække personskade på  

 indtil 5 mio. kr. og tingskade på indtil 2 mio. kr. for hvert afholdt  

 motorløb.
Beløbene reguleres årligt på samme måde som nævnt i færdselslovens  

 § 105, stk. 3. Trafikministeren bekendtgør hvert år, hvilke reguleringer der  

 skal finde sted.
 § 9.  For de ved løbets afholdelse af arrangørerne  

 beskæftigede personer skal der være tegnet en ulykkesforsikring af mindst  

 samme omfang som en lovpligtig arbejdsskadeforsikring efter  

 arbejdsskadeforsikringsloven, i det omfang dette ikke i forvejen følger af  

 anden lovgivning.
 § 10.  Der skal under afholdelse af motorløb være en  

 læge og uddannede samaritter til stede, ligesom der skal forefindes en  

 ambulance og et samariterum.
 § 11.  Indehaver af tilladelsen skal med regelmæssige  

 mellemrum efterse banen og udbedre eventuelle skader.
 § 12.  Køretøjerne skal inden løbets afholdelse  

 kontrolleres og godkendes af en af DASU eller DMU udpeget teknisk kyndig  

 person.
 § 13.  Tilladelser kan alene meddeles foreninger, af  

 hvis vedtægter det fremgår, at foreningens ledelse har beføjelse til at  

 iværksætte de fornødne sanktioner - herunder eksklusion - over for deltagere,  

 der overtræder § 14 eller vilkår for tilladelsen.
 § 14.  Løbsledelsen skal forud for hvert motorløb  

 indskærpe hver enkelt af de kørende, at de registrerede køretøjer, der  

 deltager i motorløb uden for færdselslovens område, skal bringes i  

 overensstemmelse med bestemmelserne i Detailforskrifter for Køretøjer, før de  

 atter benyttes på områder, der er omfattet af færdselsloven.
 Stk. 2.  Løbsledelsen skal samtidig tilkendegive de  

 kørende, at overtrædelser af det under stk. 1 nævnte kan medføre udelukkelse  

 fra fremtidige motorløb.
 § 15.  Løbsledelsen skal standse et løb, såfremt der  

 opstår betydende skader på baneafspærringen, eller hvis publikum overskrider  

 tilskuerafspærringen.
 § 16.  Politiet kan fastsætte yderligere vilkår for  

 tilladelsen.
Klageadgang § 17.  Politiets afgørelser efter denne bekendtgørelse  

 kan ikke indbringes for anden administrativ myndighed.
 Straf og ikrafttrædelse m.v.
 § 18.  Med bøde straffes den, der:
 § 19.  Godkendelse af afspærret bane, der efter de  

 hidtil gældende regler har gyldighed i et år, bevarer denne gyldighed.
 § 20.  Bekendtgørelsen træder i kraft den 1. januar  

 1996.
 Stk. 2.  Samtidig ophæves Justitsministeriets cirkulære  

 nr. 3 af 4. januar 1951 angående meddelelse af tilladelse til afholdelse af  

 motorløb uden for gade, vej eller plads, der er åben for almindelig færdsel,  

 som ændret ved cirkulære nr. 186 af 9. august 1960.
