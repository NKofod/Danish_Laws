 Bekendtgørelse om ændring af bekendtgørelse om fradrag i arbejdsløshedsdagpenge mv.
§ 1 I bekendtgørelse nr. 1344 af 11. december 2009 om fradrag i arbejdsløshedsdagpenge mv. foretages efter forhandling med Beskæftigelsesrådet følgende ændringer:
 1. Indledningen affattes således:
»I medfør af § 55, stk. 5, og § 58, stk. 1, nr. 2, litra a, og nr. 3, litra a, i lov om arbejdsløshedsforsikring m.v., jf. lovbekendtgørelse nr. 838 af 4. juli 2011, fastsættes efter forhandling med Beskæftigelsesrådet:« 2. I overskriften i kapitel 1 før § 1 udgår »i ydelser«.
 3. § 1 affattes således:
»§ 1. I denne bekendtgørelse er fastsat regler om fradrag for arbejde og indtægter i dagpenge, der udbetales efter lov om arbejdsløshedsforsikring m.v.« 4. § 12, stk. 2, ophæves.
 5. § 13, stk. 1, affattes således:
»Beregning af fradrag, herunder belægning af dagpengekort, sker efter reglerne i bekendtgørelse om supplerende dagpenge, jf. dog § 15.« 6. I § 14, stk. 5, ændres »Direktøren i Arbejdsdirektoratet« til: »Direktøren for Arbejdsskadestyrelsen«.
 7. Overskriften før § 15 ophæves.
 8. § 15 ophæves og i stedet indsættes:
»Kronefradag § 15. Løn eller elevgodtgørelse, som er knyttet til deltagelse i et tilbud om uddannelse efter kapitel 10 i lov om en aktiv beskæftigelsesindsats, fradrages krone-for-krone i dagpengene.
Indtægten nedsættes forinden med arbejdsmarkedsbidraget.
Stk. 2. Fradrag for arbejde og indtægter i øvrigt sker efter §§ 13 og 14.« § 2 Stk. 1. Bekendtgørelsen træder i kraft den 30. april 2012 og har virkning fra 2. januar 20121).
 Stk. 2. Et medlem, der i perioden fra 2. januar 2012 til 30. april 2012 har påbegyndt deltagelse i tilbud som nævnt i § 1, nr. 8, har ret til at få efterbetalt dagpengebeløb, som medlemmet ville have fået udbetalt for perioden, hvis bekendtgørelsen var trådt i kraft den 2. januar 2012. Hvis medlemmet har modtaget anden offentlig forsørgelsesydelse for perioden, skal ydelsen dog modregnes krone-for-krone i dagpengene.
Arbejdsmarkedsstyrelsen, den 23. april 2012 Marie Hansen / Vibeke Dalbro 1) Der udarbejdes en vejledning til bekendtgørelsen.
