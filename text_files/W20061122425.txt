Landsskatteretskendelse vedr.
Underskudsbegrænsning Sagen vedrører begrænsning af fremførsel af  

 underskud.
Landsskatterettens afgørelse Indkomståret 1999 Ikke godkendt fradrag  

 vedrørende fremførselsberettiget underskud 7.265.998 kr.
 Landsskatteretten stadfæster  

 den påklagede ansættelse på dette punkt.
Sagens oplysninger A A/S (herefter benævnt  

 selskabet) stiftede 1. januar 1998 en gæld på 1,5 mia. kr. til det  

 koncernforbundne  

 selskabet B B.V. ved almindeligt lån.
Selskabets moderselskab, C  

 B.V., har indskudt 400 mio. kr. i selskabet ved samtidig forøgelse af  

 selskabets aktiekapital med 1.000 kr.
Kapitalforhøjelsen er foretaget ved  

 kontant indbetaling og er vedtaget på generalforsamlingen den 13. december  

 1999. Betalingen er foretaget den 17. december 1999 og blev anvendt til  

 delvis  

 indfrielse af gælden til B B.V. den 29. december 1999.
 Selskabets gæld og  

 tilgodehavender vedrørende koncernforbundne selskaber primo og ultimo 1999 er  

 opgjort som følger (i kr.):
Navn Primo 1/1 1999 Bevægelser Ultimo 31/12 1999 E ApS 861 1.052 1.913 F A/S 63.458.433 13.300.889 76.759.322 G 980.234.305 - 871.845.163 108.389.142 Andre int. lån 7.852 0 7.852 H ApS 0 - 45.457 - 45.457 B BV - 1.501.676.194 + 1.325.889.599 - 175.786.595 D A/S - 447.292.500 - 106.608.894 - 553.901.394 -905.267.243 360.692.026 - 544.575.216 Internt tilgodehavende i  

 alt 1.043.701.451 185.158.229 Intern gæld i alt - 1.948.968.694 - 729.733.446 I alt - 905.267.243 - 544.575.217 Provenuet i tilfælde af  

 likvidation kan opgøres til 93,07 %, idet der er aktiver for 1.068.943.000  

 kr.  

 og kreditorer for 1.148.510.000 kr.
Den kommunale skattemyndigheds afgørelse Fremførsel af underskud er  

 begrænset med 7.265.998 kr.
Selskabets moderselskab C  

 B.V. har indskudt 400 mio. kr. ved øgning af selskabets aktiekapital med  

 1.000  

 kr.
Kapitalforhøjelsen er foretaget kontant.
Kapitalindskuddet er anvendt til  

 nedbringelse af lånet hos B B.V.
 Koncernselskabets gæld udgør  

 (575.786.000 kr./1.148.510.000 kr. * 100) = 50,13 % af den samlede gæld, og  

 der  

 er derfor tale om en samlet ordning.
 De involverede selskaber  

 anses at være koncernforbundne, da D, USA, er ultimativt moderselskab for dem  

 alle.
 Efter ligningslovens § 15,  

 stk. 4, skal der ske underskudsbegrænsning efter ligningslovens § 15, stk. 2,  

 hvis nedbringelse eller indfrielse af en fordring sker i forbindelse med et  

 kapitalindskud til skyldneren, når kapitalindskuddet direkte eller indirekte  

 foretages af et selskab, der er koncernforbundet med kreditorselskabet.
Underskudsbegrænsningen i  

 henhold til ligningslovens § 15, stk. 2, jf. stk. 4, er beregnet til  

 27.720.000  

 kr.
Da der kun resterer 7.265.998 kr. i fremførselsberettiget underskud fra  

 indkomståret 1996, er hele beløbet nedsat.
Der resterer herefter 0 kr. af  

 underskud til fremførsel.
 Nedsættelsesbeløbet skal ikke  

 begrænses, da kreditor ikke har lidt noget tab, idet indfrielse er sket til  

 kurs pari.
Klagerens påstand og argumenter Repræsentanten har nedlagt  

 påstand om godkendelse af den selvangivne indkomst, således at det fremførte  

 underskud fra indkomståret 1996 ikke begrænses efter ligningslovens § 15,  

 stk.  

 2, jf. stk. 4.
Til støtte herfor har  

 repræsentanten bl.a. anført, at kapitalindskud med efterfølgende  

 gældsindfrielse skal sidestilles med gældseftergivelse, jf. ligningslovens §  

 15, stk. 4. Dermed skal der som udgangspunkt foretages en nedsættelse af det  

 fremførselsberettigede underskud.
Nedsættelsesbeløbet skal dog reduceres i  

 det  

 omfang, selskabet ikke skulle medregne en eventuel gevinst efter  

 kursgevinstlovens  

 § 8, jf. ligningslovens § 15, stk. 5, 5. pkt.
 Der er tale om koncernintern  

 gæld, og kreditor, B B.V., har ikke fradrag for eventuelle kurstab, hverken  

 efter kursgevinstlovens § 4, stk. 1, eller efter interne hollandske regler.  

 En  

 eventuel gevinst på gælden vil derfor være skattefri for selskabet, jf.  

 kursgevinstlovens § 8. Det forhold, at der faktisk ikke er opstået noget tab  

 på  

 gælden, idet denne indfries til kurs pari, har ingen betydning.
Gælden skal anses for  

 indfriet til kursværdien på tidspunktet for indfrielsen, når der ses bort fra  

 kapitalforhøjelsen,  

 dvs. 372.280.000 kr., jf. ligningslovens § 15, stk. 5, 6. pkt.
Såfremt gælden  

 var blevet eftergivet, ville selskabet anses at have opnået en skattefri  

 gevinst på 27.720.000 kr., og B B.V. et tilsvarende tab uden fradragsret.
Den  

 fiktive gevinst nedsætter underskudsbegrænsningen, som herefter er 0 kr., jf.  

 ligningslovens § 15, stk. 5, 5. pkt.
 Det fremgår direkte af  

 ordlyden af § 15, stk. 5, 5. pkt., at der skal ske nedsættelse af  

 begrænsningen  

 med den gevinst, som ville have været skattefri for selskabet ved en  

 gældseftergivelse, 27.720.000 kr., jf. kursgevinstlovens § 8.
Formålet med lov nr. 399 af  

 22. maj 1996, L 117 1995/1996, hvorved § 15, stk. 5, blev indsat, var at opnå  

 fuld ligestilling mellem indfrielse i forbindelse med kapitalindskud og  

 gældseftergivelse, jf. forarbejderne til loven samt cirkulære 233 af 19.  

 december 1996, pkt. 3. Såfremt der skal ske begrænsning af det  

 fremførselsberettigede underskud i nærværende situation, vil der ikke  

 foreligge  

 en sådan ligestilling.
Dette understøttes af pkt. 3.1 i cirkulæret, hvor der  

 ikke sker nogen begrænsning af underskudsfremførelsen pga. en opgørelse af  

 kreditors kurstab, hvis der i stedet blev foretaget en ordinær  

 gældseftergivelse.
 Der henvises endvidere til  

 bemærkningerne til L 117 1995/1996, hvoraf fremgår, at "Det beløb, som  

 underskudsbegrænsningen nedsættes med, udgøres af det tab, kreditor ville  

 have  

 haft, hvis den indfriede fordring eller delfordring var blevet indfriet til  

 kursværdien på indfrielsestidspunktet, idet der dog ses bort fra det  

 foretagne  

 kapitalindskud ved opgørelsen af kursværdien".
Endvidere kan det diskuteres,  

 om der overhovedet er tale om en samlet ordning.
Der henvises i denne  

 forbindelse til departementets udtalelse i TfS 2001.432 (SKM2001.179.DEP), og  

 bemærkes, at det bestemt kan diskuteres, hvorvidt gælden til D A/S på 553  

 mio.  

 kr. kan omfattes af begrebet "usikret småkrav".
SKATs indstilling SKAT har indstillet den  

 påklagede ansættelse ændret i overensstemmelse med den af repræsentanten  

 nedlagte påstand, idet den omhandlede ordning efter SKATs opfattelse ikke er  

 en  

 samlet ordning.
Der er herved henset til, at der ikke udelukkende skal lægges  

 vægt på, om ordningen omfatter mere eller mindre end 50 % af den samlede  

 gæld,  

 idet vurderingen af, om en ordning er en samlet ordning, beror på et skøn.
I  

 nærværende sag vedrører ordningen 51 % af den samlede gældsmasse, og da den  

 omhandlede ordning ikke endegyldigt gør op med gældsforholdet, indstilles, at  

 ordningen ikke anses at være en samlet ordning i ligningslovens § 15's  

 forstand.
 For så vidt angår den  

 subsidiært nedlagte påstand indstiller SKAT afgørelsen stadfæstet, da der  

 indfries  

 til kurs pari.
Landsskatterettens bemærkninger og begrundelse Det fremgår af bestemmelsen i  

 ligningslovens § 15, stk. 5, 1. pkt., at underskudsbegrænsningen efter § 15,  

 stk. 2, jf. stk. 4, foretages, såfremt nedbringelsen eller indfrielsen svarer  

 til en samlet ordning mellem en skyldner og dennes kreditorer.
 Den foreliggende transaktion  

 må anses at være en samlet ordning, idet der er tale om en ordning, der  

 vedrører en kreditor for mere end 50 % af den samlede gældsmasse, såvel primo  

 året som forud for den omhandlede transaktion, idet gælden ved koncerninterne  

 bevægelser er nedbragt fra 1, 5 mia. kr. primo til 575 mio. kr. forud for den  

 omhandlede transaktions gennemførelse.
Da underskudsbegrænsningen i  

 henhold til ligningslovens § 15, stk. 2, jf. stk. 4, overstiger det  

 fremførselsberettigede  

 underskud fra indkomståret 1996, er hele beløbet nedsat.
Der resterer  

 herefter  

 0 kr. underskud til fremførsel.
 Nedsættelsesbeløbet skal ikke  

 begrænses, da kreditor ikke har lidt noget tab, idet indfrielse er sket til  

 kurs pari.
 Den  

 påklagede ansættelse stadfæstes derfor.
