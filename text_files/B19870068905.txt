 I henhold til §§ 2, 6, 8, 9 og 9 a i lov om højere forberedelseseksamen,  

 jfr. lovbekendtgørelse nr. 608 af 22. september 1987, § 81 i lov om styrelsen  

 af kommunernes skolevæsen, og af virksomhed efter lov om fritidsundervisning  

 m.v., jfr. lovbekendtgørelse nr. 492 af 25. juli 1986 og §§ 3-5 i lov om  

 prøveforberedende enkeltfagsundervisning m.v. for voksne, jfr.  

 lovbekendtgørelse nr. 320 af 4. juli 1983, fastsættes følgende  

almindelige  bestemmelser om højere forberedelseseksamen  

(hf-bekendtgørelsen):
I.
Højere forberedelseseksamens indhold m.v.
§ 1.  Højere forberedelseseksamen kan aflægges som en  

 samlet eksamen efter bestemmelserne i kapitel IV, eller der kan aflægges  

 prøve i enkelte af højere forberedelseseksamens fag.
Prøver i de enkelte fag  

 kan sammenstykkes til en samlet højere forberedelseseksamen.
Stk. 2.  Højere forberedelseseksamen kan aflægges efter  

 selvstudium eller efter undervisning på kursus.
Undervisningen foregår enten  

 på et 2-årigt kursus  til højere forberedelseseksamen, der forbereder  

 kursusstuderende til en samlet eksamen over 2 år, eller på et kursus med  

 prøveforberedende enkeltfagsundervisning for voksne (enkeltfagskursus)  

  , der forbereder kursusstuderende til prøver i enkelte fag og kan forberede  

 til en samlet eksamen over mindst 3 år, jfr. bekendtgørelsen om  

 prøveforberedende enkeltfagsundervisning m.v. for voksne.
 Stk. 3.  Kurserne vejleder selvstuderende, jfr. § 18.
§ 2.  Fagene til højere forberedelseseksamen er  

 fællesfag og tilvalgsfag.
Om undervisningen og eksamen i de enkelte fag  

 gælder bestemmelserne i kapitlerne III og IV og i bekendtgørelsen om fagene  

 til højere forberedelseseksamen (hf-fagbekendtgørelsen)  .
 Stk. 2.  Fællesfagene er: Religion, dansk, engelsk,  

 tysk, historie, samfundsfag, geografi, biologi og matematik.
 Stk. 3.  På de 2-årige kurser er yderligere idræt og et  

 af fagene musik og formning fællesfag i undervisningen, men de indgår ikke i  

 eksamen.
 Stk. 4.  Tilvalgsfagene er: Engelsk, tysk, 3.  

 fremmedsprog (et af sprogene fransk, russisk, spansk eller italiensk),  

 samfundsfag, biologi, kemi, fysik, matematik, datalære, psykologi, musik,  

 formning og idræt.
§ 3.  En samlet højere forberedelseseksamen omfatter  

 alle fællesfagene efter § 2, stk. 2, og tilvalgsfag til 20 points eller  

 derover.
Tilvalgsfagenes pointstal er:
 Stk. 2.  Eksamen omfatter desuden en større skriftlig  

 opgave, jfr. § 17.
 Stk. 3.  Studerende med et tilvalgsfag, der også er  

 fællesfag, kan undlade at aflægge prøve i fællesfaget.
 Stk. 4.  Undervisningsministeriet, direktoratet for  

 gymnasieskolerne og højere forberedelseseksamen kan fastsætte regler,  

 hvorefter studerende fritages for prøve i bestemte fag på grundlag af  

 tidligere eksamen.
Stk. 5.  Studerende, der dokumenterer at tilhøre et  

 trossamfund uden for folkekirken, fritages efter anmodning for prøve i  

 religion.
Er den studerende undergivet forældremyndighed, kan fritagelse kun  

 ske med samtykke fra dennes indehaver.
II.
Optagelse på kursus § 4.  Optagelse på kursus er betinget af, at ansøgeren  

 ud fra personlige og faglige forudsætninger må forventes at kunne følge  

 undervisningen på tilfredsstillende måde og fuldføre undervisningen på normal  

 tid.
Det er en betingelse, at ansøgeren har afsluttet 10. klasse i  

 folkeskolen eller har en tilsvarende uddannelsesbaggrund.
Det er desuden en  

 betingelse, at ansøgeren har forkundskaber i dansk svarende til, at  

 folkeskolens udvidede afgangsprøve i dansk er aflagt med tilfredsstillende  

 resultat.
Stk. 2.  Optagelse på 2-årige kurser  er  

 herudover betinget af, at ansøgeren - er i besiddelse af forkundskaber i engelsk og tysk svarende til, at  

 folkeskolens afgangsprøve er aflagt med tilfredsstillende resultat, og har  

 modtaget mindst to års forudgående undervisning eller har særlige  

 forudsætninger i fagene, - har forkundskaber i matematik svarende til, at folkeskolens afgangsprøve  

 er aflagt med tilfredsstillende resultat, - kan opfylde de aldersmæssige betingelser for at kunne indstille sig til  

 eksamen efter § 20, stk. 1.
 Stk. 3.  Ved optagelse på enkeltfagskurser i de nedenfor  

 nævnte fag skal udover de betingelser, der er angivet i stk. 1, følgende  

 betingelser være opfyldt:
 - Fællesfagene engelsk og tysk: Forkundskaber svarende til, at  

 folkeskolens afgangsprøve i det pågældende fag er aflagt med  

 tilfredsstillende resultat samt mindst to års forudgående undervisning eller  

 særlige forudsætninger i faget.
 - Fællesfaget matematik: Forkundskaber svarende til, at folkeskolens  

 afgangsprøve er aflagt med tilfredsstillende resultat.
- Tilvalgsfaget engelsk: Forkundskaber som ved optagelse til  

 fællesfagsundervisning.
På hold, der tilrettelægges med 160 timer over et år,  

 jfr. § 12, stk. 6, kræves dog forkundskaber svarende til fællesfagsniveau.
 - Tilvalgsfagene tysk, samfundsfag, biologi og matematik: Forkundskaber  

 svarende til fællesfagsniveau i det pågældende fag.
 - Tilvalgsfaget 3. fremmedsprog: Tidligere erfaring fra anden  

 fremmedsprogsundervisning.
 - Tilvalgsfaget fysik: Forkundskaber i matematik svarende til  

 fællesfagsniveau.
§ 5.  Afgørelse om optagelse på 2-årige kurser efter §  

 4, stk. 1 og 2, træffes af rektor ved det kursus, hvor der søges om  

 optagelse.
Kurset indkalder ansøgeren til en samtale forud for afgørelsen om  

 optagelse.
Ved henvisning til andet kursus, jfr. § 6, er rektors afgørelse om  

 optagelse bindende for det kursus, hvortil der henvises.
Stk. 2.  Afgørelse om optagelse på enkeltfagskurser  

 efter § 4, stk. 1 og 3, træffes af forstanderen.
Hvis der er en tilforordnet  

 rektor, træffer denne afgørelse herom.
Inden afgørelse om optagelse skal  

 ansøgeren til en samtale på kursus.
 § 6.  Undervisningsministeren fastsætter regler om  

 fremgangsmåden ved optagelse på de 2-årige kurser og om fordelingen af de  

 studerende mellem kurserne indbyrdes, herunder om fremgangsmåden ved  

 fastsættelse af klassetallene ved de enkelte kurser.
 § 7.  De 2-årige kurser informerer ved møder på  

 kurserne om undervisningen og betingelserne for optagelse.
III.
Undervisningen på kursus Særlige bestemmelser om undervisning på 2-årige kurser § 8.  På 2-årige kurser tilrettelægges undervisningen  

 efter nedenstående timeplan:
 Stk. 2.  Undervisningsåret går fra 1. juli til 30. juni  

 og består af 2 semestre, der begynder den 1. juli og den 1. januar.
 Stk. 3.  I fag med undervisning på både fællesfags- og  

 tilvalgsniveau bygger undervisningen i tilvalgsfaget videre på fællesfaget.
Stk. 4.  Undervisningen i engelsk som tilvalgsfag  

 påbegyndes i 2. semester.
Ved valg af engelsk som tilvalgsfag bortfalder  

 fællesfagets timer i 2., 3. og 4. semester.
 Stk. 5.  Valg af fagene musik og formning som  

 tilvalgsfag forudsætter, at den studerende har haft det pågældende fag som  

 fællesfag eller på anden måde har opnået tilsvarende grundlag.
 Stk. 6.  Rektor kan efter fornøden attestation fritage  

 studerende for undervisning i fællesfagene idræt, musik eller formning, når  

 dette er begrundet i sygdom eller fysisk handicap.
 Stk. 7.  Der gives undervisning i latin til folkeskolens  

 afgangsprøve i indtil 80 timer, hvis mindst 7 studerende har tilmeldt sig.
§ 9.  Tilmelding til tilvalgsfag, hvor undervisningen  

 påbegyndes i 2. semester, foretages inden den 1. december.
Til tilvalgsfag,  

 hvor undervisningen påbegyndes i 3. semester, foretages tilmelding inden den  

 1. april.
Herefter kan rektor kun undtagelsesvis godkende framelding fra et  

 hold eller ændring af tilvalgsfag.
 Stk. 2.  Oprettelse af et hold i et fag forudsætter, at  

 mindst 7 studerende har tilmeldt sig.
§ 10.  I 1. semester kan der tilbydes  

 støtteundervisning i indtil 15 timer i hvert af fagene matematik, engelsk og  

 tysk til studerende, der har afgrænsede mangler i deres forkundskaber.
Det er  

 en betingelse for godkendelse til støtteundervisning, at den studerende ikke  

 har modtaget undervisning eller aflagt prøve på niveau som folkeskolens  

 afgangsprøve i faget i de sidste to år før optagelsen på kursus.
Afgørelse om  

 støtteundervisning træffes af rektor.
 Stk. 2.  Inden for perioden fra 1. december til 1. marts  

 i 2. kursusår suspenderes undervisningen for alle studerende i een uge, hvori  

 de studerende udarbejder den i § 17 omhandlede større skriftlige opgave.
§ 11.  Der kan afholdes fællestimer med foredrag,  

 kunstneriske arrangementer og lignende.
Studiekredse kan etableres uden for  

 timeplanen i indtil 20 timer pr. emne i løbet af et undervisningsår.  

 Oprettelsen af en studiekreds forudsætter, at mindst 10 studerende har  

 tilmeldt sig.
Fællestimer og studiekredse må ikke anvendes til undervisning i  

 klassernes eller holdenes almindelige pensa eller til skriftlige prøver.
 Stk. 2.  Der kan etableres timer i fritidssport og  

 frivillig undervisning i musik og formning uden for timeplanen, hvis mindst  

 10 studerende har meldt sig til det enkelte hold.
 Stk. 3.  Fællestimer, studiekredse, fritidssport og  

 frivillig undervisning i musik og formning tilrettelægges med henblik på  

 samarbejde med anden frivillig undervisning på undervisningsinstitutionen.
 Stk. 4.  En studerende, der har meldt sig til en  

 studiekreds, til fritidssport eller til frivillig undervisning i musik og i  

 formning, men ikke følger undervisningen regelmæssigt, kan udelukkes fra  

 videre deltagelse i sådanne aktiviteter.
Særlige bestemmelser for undervisning på enkeltfagskurser § 12.  På enkeltfagskurser gælder nedenstående timetal  

 for undervisningen i de enkelte fag:
Stk. 2.  Fællesfagene dansk, engelsk og historie  

 tilrettelægges over 2 år.
Dog kan et 1-årigt forløb tilbydes kursister med  

 særlige forudsætninger, hvis der samtidig tilbydes hold med 2-årigt forløb.  

 Engelsk som tilvalgsfag tilrettelægges over 2 år, jfr. dog stk. 6.
 Stk. 3.  Tilvalgsfagene 3. fremmedsprog og fysik kan  

 tilrettelægges over 1 eller 2 år.
 Stk. 4.  Alle øvrige fag tilrettelægges over 1 år.
 Stk. 5.  I fag med undervisning på både fællesfags- og  

 tilvalgsfagsniveau bygger undervisningen i tilvalgsfaget videre på  

 fællesfaget, jfr. dog stk. 6 og 7.
 Stk. 6.  Engelsk som tilvalgsfag tilrettelægges med  

 deltagerforudsætninger som ved fællesfag, jfr. § 4, stk. 3. For studerende,  

 der har forudsætninger svarende til fællesfagsniveau, kan undervisningen dog  

 tilrettelægges med 160 timer over 1 år.
Stk. 7.  Undervisningen i musik, formning og idræt  

 dækker læseplanerne for både fællesfag og tilvalgsfag.
Prøve afholdes på  

 tilvalgsfagsniveau.
Fællesbestemmelser § 13.  Ved begyndelsen af undervisningen i et fag skal  

 læreren enten sammen med de studerende udarbejde en plan for arbejdet i 1.  

 semester eller gøre de studerende bekendt med en sådan plan.
Læreren og de  

 studerende planlægger de følgende semestres arbejde i fællesskab og drøfter i  

 hvert semester regelmæssigt undervisningen.
Såfremt lærere og studerende er  

 enige herom, og der i øvrigt er mulighed herfor, kan der gennemføres  

 integreret undervisning mellem to eller flere fag.
Stk. 2.  Undervisningen skal omfatte træning i  

 studiemetodik.
Lærerne vejleder de enkelte studerende med hensyn til deres  

 arbejde i fagene og giver en vurdering af standpunktet til de studerende, der  

 fremsætter ønske herom.
§ 14.  Direktoratet for gymnasieskolerne og højere  

 forberedelseseksamen kan fritage en studerende helt eller delvis for  

 undervisningen i et fag, hvis den studerende har sådanne forkundskaber i  

 faget, at deltagelse i undervisningen må anses for unødvendig.
Ved hel eller  

 delvis fritagelse aflægger den studerende prøver efter de for selvstuderende  

 gældende regler, medmindre direktoratet i det enkelte tilfælde bestemmer, at  

 prøve kan aflægges efter reglerne for kursusstuderende.
 Stk. 2.  Bestemmelsen i § 3, stk. 5, om fritagelse for  

 prøve i religion gælder også ved fritagelse for undervisning i faget.
§ 15.  De studerende har pligt til at følge  

 undervisningen i de fag, de har tilmeldt sig henholdsvis er optaget til,  

 herunder til at aflevere de skriftlige arbejder, der forlanges.  

 Tilsidesættelse heraf medfører normalt henvisning til at aflægge eksamen på  

 vilkår som selvstuderende og udelukkelse fra undervisningen.
Direktoratet  

 fastsætter nærmere regler herom.
 § 16.  Kurset tilbyder de studerende såvel kollektiv  

 som individuel uddannelses- og erhvervsvejledning.
Stk. 2.  Rektor/forstanderen udpeger efter internt  

 opslag en eller flere studievejledere, der varetager hvervet i en del af  

 deres tjenestetid.
Studievejlederne udpeges blandt kursets fastansatte lærere  

 og skal godkendes af direktoratet.
 Stk. 3.  Direktoratet fastsætter nærmere retningslinier  

 for studievejlederfunktionen og for vejledningens indhold, omfang og  

 tilrettelæggelse.
Den større skriftlige opgave § 17.  Som en del af en samlet højere  

 forberedelseseksamen udarbejdes en større skriftlig opgave.
Opgaven  

 udarbejdes i et af fællesfagene religion, dansk, engelsk, historie eller  

 geografi eller i et tilvalgsfag.
Opgaven skal udarbejdes i et fag, hvori den  

 kursusstuderende undervises eller har været undervist.
Opgaven udarbejdes i  

 løbet af en uge inden for perioden 1. december til 1. marts.
Opgaven  

 formuleres af læreren i det pågældende fag inden for et område, der vælges af  

 den studerende.
 Stk. 2.  Kursusstuderende på 2-årige kurser udarbejder  

 opgaven i 2. kursusår, jfr. § 10, stk. 2. Kursusstuderende ved  

 enkeltfagskurser og selvstuderende skal udarbejde opgaven inden indstilling  

 til sidste prøve i eksamen, jfr. § 20, stk. 1, nr. 2.
Stk. 3.  Selvstuderende udarbejder opgaven efter aftale  

 med kursus i et fag, hvori de har aflagt prøve eller har indstillet sig til  

 prøve i førstkommende eksamenstermin.
Opgaven udarbejdes i den af kursus  

 fastsatte opgavetermin, jfr. stk. 1.
 Stk. 4.  Direktoratet fastsætter nærmere retningslinier  

 om praktiske forhold i forbindelse med udarbejdelse af opgaven og om  

 fremgangsmåden ved bedømmelsen af opgaven.
Stk. 5.  Kursernes lokaler, bibliotek og øvrige udstyr  

 skal være til rådighed for kursisterne og eventuelle selvstuderende i den  

 uge, hvor opgaven udarbejdes.
Fysik-, kemi-, biologi- og formningslokaler  

 skal være til rådighed i passende omfang inden for normal undervisningstid  

 afhængig af opgavens karakter, og en af fagets lærere skal være til stede.
Vejledning af selvstuderende § 18.  Til studerende, der indstiller sig til eksamen  

 uden forudgående undervisning på et kursus i de(t) pågældende fag, og til  

 studerende, der i henhold til § 15 er henvist til at aflægge eksamen som  

 selvstuderende, tilbydes uddannelses- og erhvervsorientering.
Endvidere  

 tilbydes faglig vejledning i et omfang svarende til en undervisningstime pr.  

 fag.
Om tilmelding til eksamen henvises til § 21, stk. 2.
Stk. 2.  Direktoratet lader hvert år afholde  

 laboratoriekurser for selvstuderende i fagene fysik, kemi, biologi som  

 fællesfag, biologi som tilvalgsfag og idræt.
Laboratoriekurserne omfatter de  

 krævede praktiske øvelser i disse fag.
IV.
Eksamensordningen § 19.  På de 2-årige kurser er rektor ansvarlig for,  

 at eksamen afholdes efter gældende regler.
På enkeltfagskurser er  

 forstanderen ansvarlig, medmindre der er en tilforordnet rektor, der i så  

 fald har ansvaret for eksamen, jfr. bekendtgørelse om prøveforberedende  

 enkeltfagsundervisning m.v. for voksne, § 16.
 Stk. 2.  Om eksamensfordringerne og prøveformerne i de  

 enkelte fag gælder reglerne i hf-fagbekendtgørelsen.
 Stk. 3.  Kursusstuderende aflægger prøve i de enkelte  

 fag ved udgangen af det semester, hvor undervisningen i faget afsluttes.  

 Aflægges prøve senere, sker indstilling til prøve i de(t) enkelte fag på de  

 vilkår, som gælder for selvstuderende, medmindre prøven aflægges i medfør af  

 § 20, stk. 3 eller 4, eller efter § 22, stk. 1 eller 3.
 Stk. 4.  Ordinær eksamen afholdes i maj-juni, og  

 sygeeksamen samt eksaminer i henhold til § 20, stk. 3 og 4, afholdes i  

 august-september.
§ 20.  Alle kan indstille sig til eksamen eller til  

 prøverne i de enkelte fag uden hensyn til tidligere uddannelse.
Følgende  

 betingelser skal dog være opfyldt:
 1. Den, der indstiller sig til eksamen i samtlige fag  

 eller til den sidste prøve i eksamen, skal være fyldt 18 år inden nærmeste  

 forudgående 1. februar.
 2. Kursusstuderende ved enkeltfagskurser og  

 selvstuderende skal inden sidste prøve i eksamen have udarbejdet den i § 17  

 omtalte opgave.
3. I de fag, eksamen skal omfatte, skal der opgives et  

 pensum og fremlægges rapporter m.v., som opfylder kravene i  

 hf-fagbekendtgørelsen.
Eksamensopgivelserne udvælges i samråd med de  

 kursusstuderende.
 Stk. 2.  En studerende kan aflægge prøve i samme fag 3  

 gange, jfr. dog § 37, stk. 3.
 Stk. 3.  En studerende ved et 2-årigt kursus, der ved  

 udgangen af 1. kursusår har fået karaktererne 00 eller 03 i et fag, kan på ny  

 indstille sig til prøve i førstkommende august-september eksamenstermin.
 Stk. 4.  En studerende, der har aflagt prøve i alle fag,  

 som højere forberedelseseksamen omfatter for den pågældende, men som ikke har  

 bestået den samlede eksamen, kan på ny indstille sig til prøve i et eller  

 flere fag i den førstkommende august-september eksamenstermin.
 Stk. 5.  Tilmelding til prøve efter stk. 3 og 4 skal ske  

 inden 25. juni.
Stk. 6.  Studerende, der er tilmeldt eksamen i den  

 ordinære eksamenstermin, kan framelde sig senest 15. april.
Tilmeldinger til  

 sygeeksamen eller til prøverne i henhold til stk. 3 og 4 er bindende.
For  

 studerende, der udebliver fra en prøve, hvortil de er tilmeldt, tælles den  

 pågældende prøve med som en af de 3 prøver, jfr. stk. 2.
 § 21.  Kursus skal inden en frist, der fastsættes af  

 direktoratet, fremsende meddelelse om, hvor mange studerende der ventes at  

 aflægge eksamen ved kursus, og hvilke lærere der skal eksaminere i hvert fag.
Stk. 2.  Kursusstuderende betragtes som tilmeldt eksamen  

 i de fag, de følger undervisning i.
Studerende ved 2-årige kursus, der  

 tilmelder sig et eller flere af tilvalgsfagene tysk, samfundsfag, biologi og  

 matematik, underretter inden 15. april kursus, hvis de ikke ønsker at aflægge  

 prøve i det eller de pågældende fag som fællesfag ved udgangen af 2.  

 semester.
Selvstuderende tilmelder sig senest den 15. februar på det kursus,  

 hvor eksamen ønskes aflagt.
Eksamenstilmeldingen sker på en af direktoratet  

 udfærdiget blanket, der opbevares af kursus.
Samtidig med  

 eksamenstilmeldingen skal den selvstuderende forevise legitimation og  

 aflevere pensumopgivelser.
Findes de ønskede fag ikke ved det pågældende  

 kursus, henviser kursus den selvstuderende til et andet kursus, der afholder  

 eksamen i de ønskede fag.
 Stk. 3.  Det påhviler kursus at give alle, der er  

 tilmeldt eksamen, meddelelse om de af direktoratet fastsatte tider for  

 prøverne m.v.
Stk. 4.  Inden 1. marts sender kursus et eksemplar af  

 samtlige læsepensa og eksamensopgivelser til direktoratet.
Pensumopgivelser  

 skal godkendes af direktoratet.
§ 22.  Der afholdes sygeeksamen i august-september for  

 de studerende, der har været tilmeldt eksamen i den ordinære eksamenstermin,  

 men som på grund af sygdom ikke eller kun delvis har kunnet deltage i  

 eksamen, dog med de begrænsninger, der følger af stk. 4 og 5. Studerende, der  

 på grund af sygdom ikke har kunnet skrive den i § 17 nævnte opgave, kan  

 skrive opgaven i august-september eksamensterminen.
Kvindelige studerende,  

 der på grund af menstruation eller graviditet ikke kan gennemføre den  

 praktiske prøve i idræt, kan aflægge denne i august-september  

 eksamensterminen.
Stk. 2.  Hvis sygdommen, der har forhindret en  

 studerende i at aflægge en eller flere mundtlige prøver, ikke varer længere,  

 end at eksaminationen(erne) kan flyttes inden for den ordinære  

 eksamenstermin, har den studerende ikke ret til sygeeksamen i  

 august-september.
Den studerende er dog ikke pligtig til at lade sig  

 eksaminere i mere end eet fag på samme dag.
 Stk. 3.  Studerende, der på grund af sygdom ikke har  

 kunnet aflægge prøve(r) i august-september eksamensterminen efter stk. 1 og §  

 20, stk. 3 og 4, kan aflægge ny prøve i den følgende ordinære eksamenstermin.
Stk. 4.  Hvis en studerende på grund af sygdom bliver  

 forhindret i at deltage i en af de skriftlige eller mundtlige prøver, skal  

 kurset snarest muligt underrettes.
Er en sådan meddelelse ikke givet inden  

 den pågældende prøves afslutning, betragtes den studerende som udeblevet fra  

 prøven af anden grund end sygdom, jfr. stk. 7.
 Stk. 5.  Hvis en studerende trods sygdom gennemfører en  

 prøve, kan ny prøve først aflægges i næste ordinære eksamenstermin, jfr. dog  

 § 20, stk. 3 og 4.
Stk. 6.  Tilmelding til sygeeksamen sker inden 25. juni  

 til rektor/forstanderen, der godkender tilmeldingen eller i tvivlstilfælde  

 sender den til direktoratets afgørelse.
Tilmeldingen sker på en blanket  

 udfærdiget af direktoratet, som indeholder en lægeattest, der er godkendt af  

 Den almindelige danske lægeforenings attestudvalg.
 Stk. 7.  Studerende, der af anden grund end sygdom ikke  

 eller kun delvis har deltaget i eksamen, kan først aflægge prøve i de(t)  

 pågældende fag i den følgende ordinære eksamenstermin, og da på de vilkår,  

 som gælder for selvstuderende, jfr. § 19, stk. 3.
§ 23.  Ved skriftlige prøver medvirker to censorer,  

 ved mundtlige prøver og ved den i § 17 nævnte opgave een censor.
Censorerne  

 beskikkes af direktoratet.
 § 24.  Direktoratet fastsætter, hvilke hjælpemidler  

 der må benyttes ved prøverne.
Skriftlig eksamen § 25.  Direktoratet stiller opgaverne til den  

 skriftlige eksamen.
Forslag hertil udarbejdes af en opgavekommission for  

 hvert fag med skriftlig prøve.
Opgavekommissionernes formænd og medlemmer  

 beskikkes af undervisningsdirektøren.
Hver kommission skal have mindst to  

 medlemmer indbefattet formanden.
Undervisningsdirektøren kan fastsætte regler  

 om opgavekommissionernes arbejde.
§ 26.  Direktoratet fastsætter tidspunkterne for de  

 skriftlige prøver.
Der afholdes kun een skriftlig prøve om dagen for hver  

 studerende.
Stk. 2.  Direktoratet sender opgaverne til kursus senest  

 4 dage før, den skriftlige eksamen begynder.
De enkelte opgavekonvolutter må  

 ikke åbnes før tidspunktet for prøvens start.
 § 27.  Direktoratet fastsætter regler om tilsyn med  

 prøverne og om de praktiske forhold ved disse.
Stk. 2.  Kommer en studerende for sent til en prøve, kan  

 den pågældende ikke deltage i prøven.
Rektor/forstanderen kan dog tillade den  

 studerende at deltage, hvis det må anses for udelukket, at denne kan have  

 modtaget nogen oplysning om opgaven, og hvis forsinkelsen er rimeligt  

 begrundet.
Rektor/forstanderen skal straks efter prøven indberette sagen til  

 direktoratet, der afgør, om prøven kan godkendes for denne studerende.
§ 28.  Besvarelserne og censorernes underskrevne  

 karakterliste sendes som anbefalet pakke til kurset senest 10 dage før  

 sommerferiens start.
Rektor/forstanderen viser karakterlisten til læreren og  

 giver denne besvarelserne til gennemsyn.
Senest 2 dage efter modtagelsen af  

 besvarelserne kan læreren gennem rektor/forstanderen optage forhandling med  

 censorerne om at få en eller flere bedømmelser taget op til revision.  

 Begrundelsen herfor skal gives skriftligt og være udformet individuelt for  

 hver enkelt besvarelse, hvis flere bedømmelser ønskes revideret.
Når  

 forhandlingen er afsluttet, indføres karaktererne i eksamensprotokollen.
 Stk. 2.  Karakterlisterne opbevares af kursus mindst et  

 år.
Stk. 3.  Besvarelserne kan udleveres til de studerende,  

 der ønsker det, når de har modtaget eksamensbeviset og klagefristen efter §  

 39 er udløbet, uden at der er rejst klagesag, som besvarelsen kan blive  

 inddraget i.
Besvarelser, der ikke er udleveret, kan tilintetgøres efter et  

 år.
§ 29.  En studerende, som gribes i utvivlsomt forsøg  

 på uretmæssigt at skaffe sig eller give en anden studerende hjælp til  

 besvarelsen af en skriftlig opgave, skal straks bortvises fra eksamen.  

 Bortvisningen skal umiddelbart derefter indberettes til direktoratet.
Hvis  

 der under en prøve eller ved bedømmelsen af en besvarelse opstår formodning  

 om, at en studerende uretmæssigt har skaffet sig eller ydet hjælp,  

 indberettes dette til direktoratet, der undersøger sagen.
Bliver formodningen  

 bekræftet, bortvises den studerende fra eksamen.
Bestemmelsen finder  

 tilsvarende anvendelse ved udarbejdelsen af den i § 17 omhandlede skriftlige  

 opgave.
Mundtlig eksamen § 30.  De mundtlige prøver er offentlige.
 § 31.  Direktoratet underretter kurserne om  

 tidspunkterne for de mundtlige prøver og om, hvem der er beskikket som  

 censorer, senest 3 dage før første skriftlige prøve.
 Stk. 2.  Kurserne sender de beskikkede censorer  

 meddelelse om eksamensopgivelserne og læsepensum inden en frist, der  

 fastsættes af direktoratet.
§ 32.  I fag, hvor der prøves i et opgivet pensum,  

 skal eksaminator forelægge eksamensspørgsmålene for censor, inden prøven  

 begynder.
Spørgsmålene skal fyldigt og alsidigt repræsentere hele det opgivne  

 pensum uden hensyn til antallet af de studerende.
Censor kan henstille til  

 eksaminator, at bestemte spørgsmål udskydes, eller at deres form ændres.  

 Nægter eksaminator at følge sådanne henstillinger, skal censor efter prøvens  

 afslutning indberette sagen til direktoratet.
Det skal også indberettes, hvis  

 vægtige dele af det opgivne pensum ikke har kunnet inddrages i eksaminationen  

 gennem de stillede spørgsmål.
Stk. 2.  I fag, hvor der prøves i ulæst tekst valgt af  

 censor, skal denne senest 7 dage før prøven sende eksaminator et eksemplar af  

 de tekster, som skal benyttes ved prøven, og en liste over de tekststeder, de  

 studerende vil få forelagt.
Listen skal indeholde så mange tekststeder, at  

 eksaminator kan udskyde indtil 1/5 af dem.
Eksaminator kan desuden - ved  

 mundtlig forhandling før prøven begynder - henstille til censor, at de  

 studerende får enkelte gloser oversat eller får særlige forklaringer, hvis  

 sådan hjælp anses for nødvendig.
Censor sørger for, at der foreligger tekster  

 i fornødent antal ved prøvens begyndelse.
 Stk. 3.  I fag, hvor der prøves i ulæst tekst valgt af  

 eksaminator, skal denne senest 7 dage før prøven sende censor en liste over  

 de tekster, han vil forelægge de studerende.
 § 33.  Eksaminator sørger for, at det nødvendige  

 materiale (bøger, kort, billeder og lignende) er til stede ved prøven, og han  

 har ansvaret for, at de studerende er orienteret om, hvilke hjælpemidler det  

 er tilladt at anvende.
 Stk. 2.  Eksamensspørgsmålene tildeles de studerende ved  

 lodtrækning.
Stk. 3.  Der eksamineres udelukkende af eksaminator, og  

 censor kan kun undtagelsesvis gennem eksaminator eller med dennes tilladelse  

 - stille enkelte spørgsmål til den studerende.
Finder censor eksaminationen  

 utilfredsstillende, kan han dog på et passende tidspunkt (efter en  

 eksamination) i enrum forhandle med eksaminator om, at denne eksaminerer mere  

 tilfredsstillende.
Retter eksaminator sig ikke efter dette, skal censor  

 straks efter prøvens afslutning indberette sagen til direktoratet.
Stk. 4.  Der censureres efter hver eksamination.
Kun  

 eksaminator og censor må være til stede under censureringen.
Censor giver sin  

 bedømmelse først.
§ 34.  I forberedelsestiden må den studerende ikke  

 kunne henvende sig til andre om faglige emner.
Den studerende skal sidde  

 uforstyrret og så vidt muligt alene i et lokale, navnlig ved prøver i  

 fremmedsprog.
Hvis flere studerende forbereder sig i samme lokale, skal der  

 være tilsyn.
Bestemmelsen i § 29 finder tilsvarende anvendelse.
Eksamensprotokol § 35.  Ved hvert kursus føres en eksamensprotokol,  

 hvori karaktererne og de særkarakterer, der skal angives på eksamensbeviset,  

 indføres af rektor/forstanderen eller af en af denne dertil bemyndiget  

 person.
Stk. 2.  Karaktererne for de skriftlige prøver indføres  

 efter censorernes karakterlister.
Hvis læreren har ønsket forhandling om  

 bedømmelsen, jfr. § 28, afventes resultatet af denne forhandling.
Stk. 3.  Karaktererne for de mundtlige prøver og for den  

 i § 17 nævnte opgave indføres efter en af eksaminator/lærer og censor  

 underskrevet karakterliste.
Karakterlisterne opbevares af kursus i mindst et  

 år.
 Stk. 4.  Er dele af eksamen aflagt ved et andet kursus,  

 indføres det i eksamensprotokollen, hvor og hvornår de er aflagt, og hvilke  

 karakterer der er givet.
 Karaktergivning m.v.
§ 36.  Der gives karakterer i de enkelte fag som  

 angivet i hf-fagbekendtgørelsen.
Karakterskalaen er den, som er fastsat i § 1  

 i bekendtgørelse nr. 32 af 4. februar 1963 om karakterskala (13-skalaen).
 Stk. 2.  Karaktererne fremkommer således:
1. For den skriftlige eksamenspræstation giver hver  

 censor en karakter, hvorefter eksamenskarakteren fastsættes ved mundtlig  

 forhandling mellem censorerne.
Kan de ikke blive enige, fastsættes karakteren  

 af en opmand, der udpeges af direktoratet.
2. For hver mundtlig eksamenspræstation og ved  

 prøverne i musik, formning og idræt samt for den i § 17 nævnte opgave giver  

 eksaminator/lærer og censor hver en karakter.
Hvis karaktererne er  

 forskellige, og eksaminator og censor ikke bliver enige ved forhandling,  

 fastsættes karakteren som gennemsnittet mellem de to givne karakterer.
Svarer  

 gennemsnitstallet ikke til et tal i karakterskalaen, afrundes det til den  

 nærmeste karakter.
Ligger tallet midt mellem to karakterer, afrundes der  

 opad, hvis censor har givet den højeste karakter, og nedad, hvis censor har  

 givet den laveste karakter.
Karaktererne 00 og 13 kan dog kun gives, hvis  

 eksaminator og censor bliver enige om det.
Hvis forhandling om en karakter  

 ikke har ført til enighed, skal censor indberette eksaminators og censors  

 karakterer til direktoratet, for den i § 17 nævnte opgave foretages  

 indberetningen dog af rektor/forstanderen.
Stk. 3.  I fag, hvor karakteren fastsættes på grundlag  

 af særkarakterer, tæller særkaraktererne lige.
Karakteren udregnes som  

 gennemsnitstallet (med en decimal) mellem særkaraktererne.
Svarer det  

 beregnede tal ikke til et tal i karakterskalaen, bliver karakteren det  

 nærmeste tal i skalaen.
Hvis gennemsnitstallet ligger midt mellem to  

 karakterer, afrundes der opad.
Karakteren 13 kan ikke gives ved forhøjelse.
 § 37.  Betingelserne for, at en samlet eksamen er  

 bestået, er de samme som ved studentereksamen, jfr. bekendtgørelse nr. 32 af  

 4. februar 1963 om karakterskala, § 2, stk. 1, og bekendtgørelse nr. 153 af  

 15. maj 1964 om dispensation i særlige tilfælde fra karakterkrav ved  

 studentereksamen.
Stk. 2.  I beregningen af, om betingelserne er opfyldt,  

 indgår 1. karaktererne i tilvalgsfag, jfr. dog stk. 4, 2. karaktererne i fællesfag, medmindre der er aflagt  

 prøve i samme fag som tilvalgsfag, og 3. karakteren for den større skriftlige opgave efter §  

 17.
Stk. 3.  For en studerende, der har bestået en samlet  

 eksamen og har aflagt prøve flere gange i samme fag, jfr. § 20, stk. 2,  

 indgår den højeste af de opnåede karakterer i beregningen.
For studerende,  

 der har bestået en samlet eksamen og aflægger ny prøve eller yderligere prøve  

 i et eller flere fag, kan karakterer herfra dog kun indgå i beregningen,  

 såfremt prøve aflægges senest 5 år efter, at den samlede eksamen er bestået.
Stk. 4.  Studerende, der har aflagt prøve i tilvalgsfag  

 ud over det i § 3, stk. 2 fastsatte minimum, kan udelade karakteren i  

 overskydende tilvalgsfag.
Er faget tillige fællesfag, er det dog en  

 betingelse herfor, at den studerende har aflagt prøve i faget som fællesfag.
Stk. 5.  Beregningen foretages af det kursus, hvor  

 eksamen er fuldført.
Er dele af eksamen aflagt andetsteds, sker beregningen  

 på grundlag af særlig attestation efter § 38, stk. 1.
V.
Bevis § 38.  Studerende, der har aflagt prøve i et eller  

 flere fag, får efter anmodning en attestation fra kursus med angivelse af  

 karaktererne og eventuelle særkarakterer i det omfang, det følger af  

 bestemmelserne om de enkelte fag, jfr. hf-fagbekendtgørelsen.
Blanketter  

 hertil udfærdiges af direktoratet.
 Stk. 2.  Studerende, der har bestået en samlet eksamen,  

 får et bevis for højere forberedelseseksamen.
 På beviset angives:
1. De karakterer, der er indgået i beregningen efter §  

 37, og det herved fremkomne gennemsnitstal med een decimal.
Får den ved  

 divisionen fremkomne kvotient mere end een decimal, afrundes der til nærmeste  

 tal med een decimal.
Hvis kvotienten ligger midt imellem to tal med een  

 decimal, afrundes der opad.
 2. Særkarakterer i det omfang, det følger af  

 bestemmelserne i hf-fagbekendtgørelsen.
 3. Karakterer og særkarakterer, der ikke indgår i  

 beregningen efter § 37, stk. 2, hvis den studerende ønsker det.
 4. I hvilket af fællesfagene musik eller formning en  

 studerende ved et 2-årigt kursus har fulgt undervisningen.
 5. Hvor og hvornår eventuelle tidligere aflagte dele  

 af eksamen er aflagt.
Stk. 3.  Er en studerende fritaget for prøver i et fag  

 efter § 3, stk. 4 og 5, skrives der »fritaget« i karakterrubrikken  

 for faget.
Ved fritagelse efter § 3, stk. 4, anføres begrundelsen på  

 eksamensbeviset.
Eksamensbeviset udstedes af rektor/forstanderen for det  

 kursus, hvor eksamen er fuldført.
Blanketter til eksamensbevis udfærdiges af  

 direktoratet.
Betingelserne for at bestå eksamen angives på blanketterne.
 Stk. 4.  Studerende, der har bestået en samlet eksamen  

 og fået bevis herfor, og som derefter aflægger ny eller yderligere prøve i et  

 eller flere fag, får efter anmodning og med de begrænsninger, der følger af §  

 37, stk. 3, udstedt nyt eksamensbevis.
VI.
Andre bestemmelser § 39.  Højere forberedelseseksamen hører under  

 direktoratet for gymnasieskolerne og højere forberedelseseksamen.  

 Direktoratet fører tilsyn med undervisningen og med vejledningen af  

 selvstuderende på de 2-årige kurser og enkeltfagskurserne.
Direktoratet kan  

 fastsætte nærmere regler om undervisning m.v. og eksamen.
Stk. 2.  Direktoratet kan godkende sådanne afvigelser  

 fra bekendtgørelsens bestemmelser, som er led i forsøgsundervisning, eller  

 som i øvrigt indgår i en fastlagt plan.
Det er en betingelse herfor, at  

 eksamens anvendelighed som grundlag for videregående uddannelse ikke  

 forringes.
 Stk. 3.  Direktoratet kan dispensere fra bekendtgørelsen  

 i særlige tilfælde.
 § 40.  Klager over afgørelser efter denne  

 bekendtgørelse indbringes for Direktoratet for Gymnasieskolerne og Højere  

 Forberedelseseksamen.
Stk. 2.  Ved klage over eksamen skal klagepunkterne  

 præciseres og begrundes.
Rektor/forstanderen indhenter udtalelse fra  

 bedømmerne ved prøven og indsender klagen og udtalelserne til direktoratet  

 sammen med sine kommentarer.
 Stk. 3.  Fristen for klager er 4 uger fra den dag,  

 afgørelsen er meddelt den pågældende.
 Stk. 4.  Direktoratet kan bestemme, at klagen har  

 opsættende virkning.
 Stk. 5.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 41.  Bekendtgørelsen træder i kraft den 1. december  

 1987.
 Stk. 2.  Bekendtgørelse nr. 304 af 3. juni 1984 om  

 højere forberedelseseksamen ophæves.
Undervisningsministeriet, den 2.  

 november 1987 P.M.V.
