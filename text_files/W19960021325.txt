En borgmester havde overtrådt den tyske færdselslov, idet den  

 pågældende på grund af for tæt kørsel havde påkørt en forangående bil.  

 Valgbarhedsnævnet anså den pågældende for valgbar (Fra Valgbarhedsnævnet til en kommunalbestyrelse, j.nr. 514/1995) I brev af 15. november 1995 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at borgmester NN har  

 vedtaget et bødeforelæg på DM 75,- for overtrædelse af den tyske færdselslov.
 Det fremgår af sagen, at den pågældende på grund af for tæt kørsel påkørte  

 en forangående bil, og at påkørslen alene medførte materiel skade.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
