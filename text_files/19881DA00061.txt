Nr BTB 61 Betænkning over Forslag til folketingsbeslutning om nedsættelse af  

 registreringsafgift af motorkøretøjer   

 Nr B 61 1988-89, 1. samling Afgivet af Skatte- og Afgiftsudvalget Afgivet: 19890511 Udvalget har behandlet beslutningsforslaget i nogle møder og har herunder stillet spørgsmål til skatteministeren.
 Herefter indstiller et flertal (udvalget med undtagelse af  

 Centrum-Demokraternes medlem) beslutningsforslaget til forkastelse ved  

 2. (sidste) behandling.
 Et mindretal inden for flertallet (Fremskridtspartiets medlem af udvalget)  

 fremhæver, at da Centrum-Demokraterne ikke har udformet sit forslag i  

 lovform, vil der på det nu fremskredne tidspunkt af folketingsåret intet  

 kunne vedtages, der får umiddelbar virkning for bilkøberne.
Straks i næste folketingsår kommer Folketinget under alle omstændigheder  

 til at drøfte en nedsættelse af registreringsafgiften på motorkøretøjer -  

 også hvis Centrum-Demokraternes forslag bliver forkastet.
EF-Domstolen i  

 Luxembourg vil nemlig til efteråret 1989 afsige dom, der nøje fastlægger, i  

 hvilket omfang den gældende registreringsafgift er EF-ulovlig.
Derfor er det  

 bedst, at det lovforslag, som skal vedtages hurtigst muligt, bliver opbygget  

 på grundlag af EF-dommen.
At vedtage CD-forslaget nu, før EF-dommen falder,  

 vil derfor virke som en forsinkende hund i et spil kegler.
Og det er  

 ulykkeligt, fordi det er vigtigt at opnå en registreringsafgiftslempelse.
 Bilen er jo så vigtigt et arbejdsredskab og så nyttig en glædesskaber for  

 hundredtusindvis af danske familier, at der er al mulig grund til at lette  

 den økonomiske bekostning ved køb (udskiftning) af biler.
Intet vil være vundet ved nu at kaste sig ud i en fastlæggelse af, hvad  

 der skal ske med registreringsafgiften de næste 5 år.
CD har i øvrigt vist  

 sit eget forslag så ringe interesse, at partiet i de forløbne måneder  

 overhovedet ikke har deltaget i en eneste udvalgsdrøftelse af forslaget,  

 herunder hvordan det nærmere udformes på bedste måde.
Fremskridtspartiet mener, at det er langt mere praktisk at drøfte sagen  

 til efteråret, således at den påkrævede registreringsafgiftsnedsættelse  

 kommer til at indgå i en afgiftsmæssig helhed.
Til den tid forventes  

 EF-afgiftsharmoniseringen og de almindelige reformer vedrørende skatterne  

 (herunder bilskatterne) at være afklaret med udgangspunkt i  

 Danmarkshistoriens største samfundsøkonomiske plan, som regeringen har  

 bebudet i begyndelsen af juni måned.
 Fremskridtspartiet er naturligvis fortsat tilhænger af en betydelig  

 nedsættelse af registreringsafgiften, men af ovennævnte grunde mener vi ikke,  

 at dette formål nås ved at stemme for forslaget lige før afslutningen af  

 Folketingets arbejde.
 Et mindretal (Centrum-Demokraternes medlem af udvalget) indstiller  

 beslutningsforslaget til vedtagelse uændret.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Venstres og Det Radikale  

 Venstres medlemmer af udvalget) lovforslaget til forkastelse.
 Et mindretal (Fremskridtspartiets, Centrum-Demokraternes og Kristeligt  

 Folkepartis medlemmer af udvalget) indstiller lovforslaget til vedtagelse  

 uændret.
