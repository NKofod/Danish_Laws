 Bekendtgørelse om ændring af bekendtgørelse om ophold og betaling for ophold på skolehjem på maritime uddannelsesinstitutioner, betaling for beklædning, udlån af uniform og undervisningsmaterialer, deltagerbetaling til visse kurser samt forskellige former for understøttelse til deltagere ved visse maritime grunduddannelser m.m.
§ 1 I bekendtgørelse nr. 1596 af 15. december 2016 om ophold og betaling for ophold på skolehjem på maritime uddannelsesinstitutioner, betaling for beklædning, udlån af uniform og undervisningsmaterialer, deltagerbetaling til visse kurser samt forskellige former for understøttelse til deltagere ved visse maritime grunduddannelser m.m., som ændret ved bekendtgørelse nr. 1578 af 14. december 2017, foretages følgende ændringer:
 1. Indledningen affattes således:
»I medfør af § 16, stk. 1, § 20, stk. 1, 23, stk. 3, og § 24 i lov om maritime uddannelser, jf. lovbekendtgørelse nr. 781 af 8. august 2019, fastsættes efter bemyndigelse i henhold til § 1, nr. 55, 60, 66, 71 og 72, i bekendtgørelse nr. 397 af 9. marts 2021 om delegation af uddannelses- og forskningsministerens beføjelser til Uddannelses- og Forskningsstyrelsen:« 2. Overalt i bekendtgørelsen ændres »Styrelsen for Institutioner og Uddannelsesstøtte« til: »Uddannelses- og Forskningsstyrelsen«.
 3. I § 2, nr. 4, § 4, stk. 1, § 6, stk. 1, 1. pkt., § 10, stk. 1, og § 10, stk. 3, ændres »HF-Søfart« til: »HF-Søfart og maritim stx«.
 4. § 5 affattes således:
»§ 5. Elever på HF-Søfart og maritim stx, som ikke er omfattet af § 4, kan tilbydes ophold mod betaling for kost og logi, hvis pladsforholdene tillader det.
Elevernes betaling for kost og logi beregnes efter reglerne for indtægtsdækket virksomhed.« § 2 Bekendtgørelsen træder i kraft den 1. juni 2021.
