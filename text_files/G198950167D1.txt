Formålet med registeret er at tilvejebringe oplysninger til personelplanlægning, personelforvaltning og -administration på alle niveauer i flyvevåbnet, samt at registrere og behandle oplysninger om civilt personel i søværnet, herunder anciennitetsregistrering til brug ved forflyttelse og afskedigelse.
Endvidere anvendes registeret til opgørelse af indtjening af civiluddannelsesret for alt stampersonel i forsvaret samt til brug ved planlægning af afviklingen og opgørelse af de økonomiske relationer hermed.
Personkreds: Registeret må kun indeholde status og fremtidsoplysninger for alt flyvevåbnets personel såvel tjenstgørende som mobiliseringsplaceret militært og civilt personel samt aktuelle organisationsplaner og personelnormer i flyvevåbnets freds- og krigsbemanding, status for tjenstgørende civilt personel i søværnet og status for indtjent civiluddannelsesret for alt stampersonel.
 Ikrafttrædelsesdato: 01/04/1989. Erstatter tidligere forskrifter.
