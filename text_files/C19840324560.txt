 Baggrund:
 - Bekendtgørelse nr. 540 af 2. september 1982 om stoffer og materialer.
 - Bekendtgørelse nr. 466 af 14. september 1981 om registret for stoffer og  

 materialer.
 - Bekendtgørelse nr. 486 af 5. oktober 1978 om polyurethan- og  

 epoxyprodukter og tilsvarende stoffer og materialer med lignende  

 sundhedsfarlige egenskaber.
 - Bekendtgørelse nr. 468 af 13. november 1979 med senere ændringer om  

 anvendelse m.v. af asbest.
 - Bekendtgørelse nr. 662 af 23. december 1983 om anmeldelse af  

 svejseelektroder.
I denne At-meddelelse gives der en oversigt over de anmeldelser m.v. af  

 stoffer og materialer, der skal finde sted til Arbejdstilsynet  og til Miljøstyrelsen.
 Denne At-meddelelse er ikke i sig selv tilstrækkelig oplysende, når der  

 skal anmeldes, men indeholder henvisninger til de regler og vejledninger, der  

 skal kendes.
 Lægemidler, levnedsmidler m.v. er ikke omfattet af disse  

 anmeldelsesordninger.
REGISTRERING OG FORMÅL Anmeldelserne til arbejdstilsynet og miljøstyrelsen samles i et fælles  

 register, produktregistret, der administreres af arbejdstilsynet.
 Arbejdstilsynet vurderer anmeldelsen for at bedømme de skadelige  

 virkninger på arbejdsmiljøet, som stoffet eller materialet kan give.  

 Vurderingen kan fx resultere i nærmere bestemmelser om brugen af stoffet  

 eller materialet med henblik på at beskytte de beskæftigede.
 Miljøstyrelsen vurderer anmeldelsen med henblik på at beskytte  

 befolkningen og det ydre miljø mod uønskede virkninger af stoffet eller  

 materialet.
 Anmeldelser til arbejdstilsynet sendes til:
Produktregistret, postboks 850 2100 København Ø Anmeldelser til miljøstyrelsen sendes til:
Miljøstyrelsen Strandgade 29 1401 København K ANMELDELSER TIL ARBEJDSTILSYNET Der er regler for anmeldelse efter bekendtgørelserne om - stoffer og materialer - polyurethan- og epoxyprodukter - asbest - svejseelektroder Anmeldelse til arbejdstilsynet efter bekendtgørelse om stoffer og  

 materialer Stoffer og materialer, der kan være farlige for eller i øvrigt forringe  

 sikkerhed eller sundhed (i denne At-meddelelse kaldet farlige stoffer og  

 materialer), skal anmeldes efter denne bekendtgørelse.
 Disse stoffer og materialer er:
- stoffer og materialer, der skal klassificeres efter miljøministeriets  

 regler - stoffer og materialer, der er optaget på arbejdstilsynets liste over  

 grænseværdier - stoffer og materialer, som anses for farlige efter bestemmelse fra  

 direktøren for arbejdstilsynet eller efter særlig bekendtgørelse.
 Fremstillere og importører skal anmelde til arbejdstilsynet, inden de  

 begynder fremstilling eller import af farlige stoffer og materialer, som de  

 pågældende ikke tidligere har fremstillet eller importeret.
 Det betyder fx, at en importør, der ønsker at begynde en import af  

 terpentin, skal anmelde terpentin til arbejdstilsynet, selv om terpentin har  

 været kendt og brugt i mange år.
Produktregistret tildeler stoffet eller materialet et PR-nr.  

 (prduktregistreringsnummer), når registret har fået alle de nødvendige  

 oplysinger.
Et PR-nr. er ikke ensbetydende med, at stoffet eller materialet  

 er godkendt, men et bevis på, at det er registreret i produktregistret med de  

 accepterede oplysninger.
 PR-nummeret skal være påført emballagen senest 1 år efter, at det er  

 blevet tildelt.
Der henvises i øvrigt til Arbejdstilsynets vejledning om stoffer og materialer, 1. Anmeldelse. 2.  

 Leverandørbrugsanvisninger/tekniske datablade.
Anmeldelse til arbejdstilsynet af polyurethan-- og epoxyprodukter Alle stoffer og materialer, der indgår i epoxy- og polyurethansystemer,  

 skal anmeldes af leverandøren.
 Et epoxy- eller polyurethanprodukt må ikke leveres eller anvendes, før det  

 er anmeldt til arbejdstilsynet, og emballagen er forsynet med et PR-nr. eller  

 et AT-nr., som en tidligere betegnelse for et PR-nr.
Der henvises i øvrigt til Arbejdstilsynets vejledning til anmeldeblanket, Checkliste til  

 brugsanvisning.
Anmeldelse til arbejdstilsynet af asbest Fremstillere og importører af asbest eller asbestholdigt materiale skal  

 foretage anmeldelse til arbejdstilsynet.
 Produktregistret tildeler materialerne PR-nr., når kravene til anmeldelse  

 og mærkning er opfyldt, og stoffet eller materialet er tilladt anvendt efter  

 bekendtgørelsens regler.
Asbest og asbestholdige materialer må ikke anvendes, hvis de ikke er  

 mærket og forsynet med et PR-nr.
Der henvises i øvrigt til Arbejdstilsynets foreløbige vejledning om anmeldelse af asbest til  

 arbejdstilsynet, august 1980.
Anmeldelse til arbejdstilsynet af svejseelektroder Fremstillere og importører skal årligt anmelde mængden af importerede og  

 fremstillede elektroder for hver type og dimension.
Anmeldelsen skal desuden  

 indeholde oplysning om røgklassificering.
 Oplysningerne skal bruges i forbindelse med den kontrol af mærkningen af  

 svejseelektroder, arbejdstilsynet skal udøve.
Der henvises i øvrigt til Arbejdstilsynets bekendtgørelse om anmeldelse af svejseelektroder.
ANMELDELSER TIL MILJØSTYRELSEN Der er regler for:
- Anmeldelse af nye kemiske stoffer - Bekæmpelsesmidler (godkendelse).
Anmeldelse til miljøstyrelsen af nye kemiske stoffer Stoffer, der er nye i Danmark, dvs. stoffer, som ikke har været  

 markedsført i Danmark før 1. oktober 1980, og stoffer, som efter 1. oktober  

 1980 sælges eller importeres til væsentlig ændret anvendelse eller i  

 væsentlig forøget mængde, skal anmeldes til miljøstyrelsen af fremstilleren  

 eller importøren.
Stofferne må tidligst sælges eller importeres 45 dage  

 efter, at miljøstyrelsen har modtaget anmeldelsen.
Miljøstyrelsen kan  

 forlænge fristen, hvis anmeldelsen er mangelfuld.
Stoffer, der er anmeldt til miljøstyrelsen, skal ikke anmeldes til  

 arbejdstilsynet.
Det er nok at henvise til anmeldelsen til miljøstyrelsen.
Der henvises i øvrigt til Miljøstyrelsens vejledning Kemiske stoffer/Anmeldelse.
Godkendelse i miljøstyrelsen af bekæmpelsesmidler Bekæmpelsesmidler (bl.a. kaldet plantebeskyttelsesmidler eller pesticider)  

 er kemiske stoffer og produkter, der anvendes til bekæmpelse af  

 plantesygdomme, ukrudt og skadedyr samt til træbeskyttelse.
 Bekæmpelsesmidler skal godkendes af miljøstyrelsen, inden de sælges,  

 importeres eller anvendes.
 Ved anmodningen om godkendelse af et bekæmpelsesmiddel skal gives en række  

 oplysninger om produktet til miljøstyrelsen.
Før salg skal etiketten og brugsanvisningen på emballagen være godkendt af  

 kemikaliekontrollen.
De bekæmpelsesmiddeletiketter, der for fremtiden  

 godkendes, vil indeholde de leverandørbrugsanvisninger, der skal udarbejdes  

 efter bekendtgørelsen om stoffer og materialer.
Der henvises i øvrigt til Miljøstyrelsens vejledning Bekæmpelsesmidler/Godkendelse, mærkning m.v.
MEDDELELSE OM GIFTE TIL ARBEJDSTILSYNET OG KEMIKALIEKONTROLLEN Meddelelse om gifte foretages af brugeren.
Formålet med meddelelsen er at  

 give myndighederne indsigt i forekomsten af giftige stoffer og produkter, for  

 at man kan sikre, at de anvendes forsvarligt.
 Meddelelsen skal ske på en særlig blanket, der udleveres af  

 arbejdstilsynet.
Meddelelse til arbejdstilsynet Gifitge stoffer og materialer må kun sælges til og købes af virksomheder,  

 der har givet meddelelse til arbejdstilsynet på den særlige blanket.
Når virksomheden har udfyldt blanketten, sendes den til det stedlige  

 arbejdstilsyn, der vurderer opbevarings- og arbejdsforhold.
Først når  

 virksomheden har modtaget den igen i underskrevet stand, kan de ønskede  

 giftige stoffer og materialer købes eller sælges.
Meddelelse til kemikaliekontrollen Importører og engrosforhandlere af gifte skal meddele dette til  

 kemikaliekontrollen på den særlige blanket.
Der henvises i øvrigt til Vejledning fra miljøstyrelsen Kemiske stoffer og produkter/Klassificering  

 m.v.
