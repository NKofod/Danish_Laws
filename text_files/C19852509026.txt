 1. Finansministeriet, administrationsdepartementets  

 cirkulære af 23.
 maj 1984.
Personkreds § 1.  Dette cirkulære omfatter medarbejdere ansat i  

 statsinstitutioner samt de i § 10 nævnte institutioner.
 § 2.  Cirkulæret omfatter ikke forslag, der fremsættes  

 af chefer samt af medarbejdere, der permanent eller midlertidigt varetager  

 rationaliseringsopgaver, såfremt forslagene vedrører de pågældendes  

 arbejdsområde.
 Stk. 2.  Forslag, hvis indhold i hovedtræk fremgår af  

 offentliggjorte betænkninger, rapporter m.v., er ikke omfattet af cirkulæret.
 Stk. 3.  Det samme gælder forslag, der er under  

 behandling i udvalg, kommissioner og arbejdsgrupper, hvis arbejde  

 forslagsstiller må antages at have været bekendt med.
Forslagenes fremsættelse og behandling § 3.  Forslagene, der kan omfatte forhold af teknisk,  

 økonomisk eller administrativ art, skal udformes skriftligt og bør, foruden  

 en redegørelse om den foreslåede ordning og de fordele, den indebærer,  

 indeholde oplysning om den hidtil gældende ordning og mangler ved denne i den  

 udstrækning, det er nødvendigt til forståelse af forslaget.
 Stk. 2.  Forslagene kan omhandle forhold såvel i den  

 institution, hvori forslagsstilleren er ansat, som i andre  

 statsinstitutioner.
 § 4.  Forslag indsendes direkte til vedkommende  

 institutions administrative ledelse, som træffer afgørelse om forslagenes  

 anvendelse og deres eventuelle præmiering efter forud indhentet udtalelse fra  

 vedkommende samarbejdsudvalg eller - såfremt et sådant udvalg ikke er  

 oprettet under institutionen - fra vedkommende personaleorganisation(er).
 Stk. 2.  Forslag, som umiddelbart vedrører flere  

 ministerier (styrelser) eller institutioner under flere ministerier indsendes  

 til administrationsdepartementet, der vurderer forslaget og i givet fald  

 optager forhandlinger med de berørte styrelser.
 Stk. 3.  Forslag, der ikke entydigt kan henføres til en  

 bestemt administrativ styrelse, indsendes ligeledes til  

 administrationsdepartementet, der træffer afgørelse om forslagets behandling.
 § 5.  Såfremt en forslagsstiller anmoder om at  

 forblive anonym, skal dette respekteres af alle, der deltager i behandlingen  

 af forslaget.
Præmiering § 6.  Som belønning for et antaget forslag vil der  

 kunne udbetales forslagsstilleren en præmie, såfremt dette kan ske inden for  

 de givne bevillingsrammer.
 Stk. 2.  Ved fastsættelse af præmien bør der tages  

 hensyn til såvel de fordele, den pågældende institution opnår ved forslagets  

 gennemførelse, som det arbejde, udarbejdelsen har medført for  

 forslagsstilleren.
 Stk. 3.  præmien kan udbetales som et kontant  

 engangsvederlag eller - efter aftale med forslagsstilleren - som en  

 genstandspræmie.
 stk. 4.  Et antaget forslag bør præmieres, selvom det  

 ikke bliver gennemført.
 § 7.  Et ikke-antaget forslag kan undtagelsesvis  

 præmieres, såfremt det vidner om særlig interesse hos forslagsstilleren for  

 arbejdet og indsigt ud over, hvad der normalt ventes eller fordres af en  

 medarbejder inden for det pågældende område.
 § 8.  Såfremt der mellem institutionens administrative  

 ledelse og samarbejdsudvalg eller personaleorganisation(er) er væsentlige  

 forskelle i vurderingerne med hensyn til fastsættelse af præmiestørrelsen,  

 forelægges sagen for Centralrådet for Statens Samarbejdsudvalg.
§ 9.  Institutionens administrative ledelse kvitterer  

 ved forslagets modtagelse skriftligt herfor og underretter efter forslagets  

 behandling forslagsstilleren om afgørelsen vedrørende forslaget.
Hvis et  

 forslag ikke antages eller gennemføres, kan forslagsstilleren kræve en  

 begrundelse herfor.
 Stk. 2.  Institutionens administrative ledelse  

 underretter samarbejdsudvalget eller personaleorganisationen(erne) om den  

 endelige afgørelse vedrørende forslagets anvendelse og præmiering.
 Stk. 3.  Institutionerne tilsendes Centralrådet for  

 Statens Samarbejdsudvalg samt administrationsdepartementet orientering om  

 forslag, der præmieres med beløb over 5.000 kr.
Forskellige bestemmelser § 10.  Ministerier og styrelser kan bestemme, at dette  

 cirkulære også kan anvendes i institutionen, som modtager statstilskud til  

 dækning af driftsudgifter, og som ønsker adgang til af driften at afholde  

 tilskudsberettigende udgifter til præmiering af rationaliseringsforslag fra  

 institutionens medarbejdere.
 Stk. 2.  Sådanne forslag behandles af vedkommende  

 ministerium eller styrelse, hvorunder den pågældende institution henhører.
 Stk. 3.  Ved fastsættelsen af præmiestørrelsen bør der  

 bl.a.- lægges vægt på, i hvilket omfang besparelser inden for institutionen  

 vil medføre reduktion af statstilskuddet.
 § 11.  Tvivlsspørgsmål vedrørende dette cirkulæres  

 anvendelse forelægges finansministeriet, administrationsdepartementet til  

 afgørelse.
Ikrafttræden § 12.  Cirkulæret får virkning for forslag modtaget  

 efter den 1. juni 1984.
 Økonomiministeriets cirkulære af 8. november 1967 og finansministeriets  

 cirkulære af 25. marts 1974 om ændring af cirkulære om præmiering af  

 rationaliseringsforslag ophæves.
 2. Værnepligtigt personel er omfattet af § 1.
 3. Forslag kan dog - hvis forslagsstilleren  

 foretrækker det - indsendes til formanden for forsvarsministeriets  

 rationaliseringsnævn, Slotsholmsgade 10, 1216 København K. (ad § 4). Sådanne  

 forslag vil blive behandlet og præmieret i overensstemmelse med  

 bestemmelserne i cirkulæret.
4. Omfatter forslaget størrerationaliseringsarbejder  

 og/eller ønskes det præmieret med et beløb på over 10.000 kr., forelægges det  

 dog for forsvarsministeriet, bilagt genpart af den fra samarbejdsudvalget  

 indhentede udtalelse.
Det samme gælder, såfremtder mellem  

 myndighedens/institutionens ledelse og samarbejd sudvalg ikke er enighed om  

 fastsættelse af præmiestørrelsen (ad § 8).
 5. Institutioner og myndigheder, der træffer afgørelse  

 om fremsatte forslags præmiering, indberetter pr. 1. februar hvert år til  

 forsvarsministeriet om de i det forløbne finansår indkomne forslag, der er  

 præmieret med et beløb på over 5.000 kr. (ad § 9), efter følgende gruppering:
- forslagsstillerens stilling (grad) og navn, - hans beskæftigelse, - hans tjenestested, - kort redegørelse for forslagets indhold, - dato for forslagets antagelse/forkastelse, - dato for forslagets iværksættelse, - anslåede årlige besparelser og/eller andre med forslagets gennemførelse  

 forbundne fordele, - ydet præmiebeløb, - eventuelle bemærkninger.
6. Det pålægges enhver chef at orientere sine  

 underordnede om fremgangsmåden ved indsendelse af forslag samt om  

 mulighederne for opnåelse af præmie.
Dette kan eventuelt ske ved, at fornøden  

 vejledning opslås på et for personalet iøjnefaldende sted.
 7. Ved modtagelsen af forslag bør enhver have  

 opmærksomheden henvendt på, om forslaget kan finde praktisk anvendelse  

 indenfor andre tjenestesteder i eller uden for forsvaret, idet fornøden  

 orientering i så fald gives rette vedkommende.
 8. Ved behandlingen af indkomne forslag kan bistand  

 søges hos forsvarsministeriets rationaliseringsnævn.
 9. Kundgørelse for Forsvaret B.15-1981, pkt. 1, sættes  

 ud af kraft.
10. I Kundgørelse for Forsvaret B.36-1973, pkt. c., 3.  

 sidste linie, ændres »Kundgørelse for Forsvaret B.15-1981« til:  

 »Kundgørelse for Forsvaret B.24-1985«.
Hans Engell.
