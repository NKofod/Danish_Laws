(Til rektorerne for samtlige  

 gymnasieskoler, studenterkurser og HF-kurser) Direktoratet for gymnasieskolerne og HF har konstateret en række tilfælde,  

 hvor der sker tilsidesættelse af samarbejdsudvalgenes kompetence med hensyn  

 til fællestimer og studiekredse.
De gældende bestemmelser, der har samme ordlyd, uanset om der er tale om  

 statslige kommunale/amtskommunale eller private skoler, fastslår, at  

 samarbejdsudvalget træffer afgørelse indenfor de bevillingsmæssige rammer  

 vedrørende fællestimer og studiekredse.
Dette betyder, at samarbejdsudvalget  

 er det organ på institutionen, der har den endelige kompetence til at  

 tilrettelægge fællestimer og studiekredse og herunder træffe beslutning om  

 det nærmere indhold af disse aktiviteter.
De eneste begrænsninger i denne  

 beføjelse er kravet til bevillingsmæssig dækning, til deltagerantal samt til  

 at fællestimernes karakter ikke må være i strid med bestemmelsen i  

 undervisningsbekendtgørelsens § 24 stk. 1. Hvad angår studiekredse må disse  

 ikke være af hobbypræget karakter, jfr.
RS 01-15.
Et enkelt punkt giver anledning til uklarhed, nemlig spørgsmålet om en  

 fællestime kan anvendes til et arrangement med elevorganisationernes  

 repræsentanter.
Direktoratet har taget stilling til spørgsmålet ved skrivelse  

 af 25. april 1973, jfr.
RS 01-16, hvor det direkte er fastslået, at en  

 fællestime kan anvendes til dette formål.
Om et arrangement rent faktisk kan  

 gennemføres på den enkelte skole beror herefter alene på, om der kan  

 tilvejebringes flertal herfor i samarbejdsudvalget.
 Det tilføjes, at indbringelse af studiekredse til vurdering i en  

 amtskommunes undervisnings- og kulturudvalg, henlæggelse af spørgsmålet om en  

 fællestime med elevorganisationen til afstemning blandt alle skolens elever,  

 eller en beslutning truffet af rektor alene, hvad enten denne beslutning er  

 negativ eller positiv, alle vil være i strid med reglerne om  

 samarbejdsudvalgets ret til at træffe afgørelse på området.
 P.D.V.
