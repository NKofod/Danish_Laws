Vejledning vedrørende  

 årsregnskabet for 1999 (skadesforsikringsselskaberne) Følgende finder anvendelse på  

 årsregnskaber for regnskabsår, der påbegyndes 1. januar  

 1999 eller i løbet af 1999.
 Nye punkter i forhold til Finanstilsynets vejledning  

 (julebrev) af 3. december 1998 er markeret med streg i margenen.
1. Regelsættet Årsregnskabet skal aflægges efter samme  

 regler, som fandt anvendelse på årsregnskabet for 1998, dvs.  

 reglerne i Finanstilsynets bekendtgørelse af 16. december 1994 om  

 skadesforsikringsselskabers årsregnskaber.
For selskaber, der driver  

 arbejdskadeforsikringsvirksomhed, gælder dog, at bekendtgørelse  

 nr. 894 af 14. december 1998 inden udgangen af 1999 forventes erstattet af en  

 nyudstedt bekendtgørelse om beregningsgrundlaget for  

 hensættelser til dækning af løbende ydelser efter lov om  

 forsikring mod følger af arbejdsskade.
Den nye bekendtgørelse  

 vil finde anvendelse for regnskabsåret 1999.
 For koncernregnskabet gælder Finanstilsynets  

 bekendtgørelse af 16. december 1994 om forsikringsselskabers og  

 pensionskassers koncernregnskaber (koncernbekendtgørelsen).
 I øvrigt henvises til §§ 118-127 i lov om  

 forsikringsvirksomhed.
2. Skemasæt til regnskabsindberetning Der skal anvendes samme skemasæt ved  

 regnskabsindberetningen til Finanstilsynet som det, der anvendtes ved  

 indberetningen af regnskabet for 1998.
 Skemasiderne og tilhørende vejledning kan  

 rekvireres på papir eller diskette (WordPerfect 7.0) ved henvendelse  

 til økonomisk-statistisk kontor i Finanstilsynet.
3. Regnskabsindberetning på edb Regnskabsindberetningerne for 1999 kan foretages på  

 papir eller på elektronisk medium.
Med brev af 31. januar 1997 udsendt til samtlige  

 forsikringsselskaber udsendte Finanstilsynet en vejledning til brug ved  

 edb-indberetning.
Vejledningen kan rekvireres ved henvendelse til  

 Finanstilsynets edb-kontor.
Opmærksomheden henledes på, at Finanstilsynet  

 p.t. arbejder på at udvikle flere muligheder med hensyn til format og  

 medium til brug for elektronisk regnskabsindberetning.
Der vil således  

 blive flere mulige indberetningsformer end det nu benyttede edb-format,  

 når det forventeligt fra og med indberetning af årsregnskabet for  

 2000 gøres obligatorisk at foretage elektronisk  

 regnskabsindberetning.
4. Udfyldelse af skemasæt På baggrund af mange fejl i regnskabsindberetninger  

 understreges følgende:
Beløbene anført i skemafelterne for  

Afløbsresultat, brutto, SA.44.03, og for  

Afløbsresultat f.e.r.
SA.44.04, skal harmonere med  

 oplysningerne på skemasider SB.01-SB.02, Afvikling af de fra sidste  

 år overførte erstatningshensættelser.  Beløbet  

 anført i SA.44.03 skal således være lige med  

 beløbet anført i SB.02.81, og beløbet anført i  

 SA.44.04 skal være lig med beløbet anført i SB.02.81 med  

 fradrag af beløbet anført i SB.04.81.
 Beløbene anført i skemafelterne SA.16.01 og  

 SA.16.02 angående bruttopræmieindtægter for direkte  

 udenlandsk forretning i EU-lande skal svare til summen af de beløb,  

 der er anført for bruttopræmieindtægter for de enkelte  

 EU-medlemslande på skemasiderne SD.01- SD.51.
5. Indsendelse af årsregnskab forud for generalforsamlingen I henhold til § 125, stk. 1, i lov om  

 forsikringsvirksomhed skal selskabet forud for generalforsamlingen bl.a.  

 indsende det af bestyrelsen godkendte årsregnskab, så snart det  

 foreligger.
Finanstilsynet skal anmode om, at dette årsregnskab  

 indsendes i 2 eksemplarer.
6. Hensættelser til andre risici og omkostninger Finanstilsynet har konstateret en øget anvendelse  

 af passivposten Hensættelser til andre risici og omkostninger til  

 postering af beløb til brug for omstruktureringer, edb-udvikling  

 m.v.
 På den baggrund præciseres, at det ikke er i  

 overensstemmelse med periodiseringsprincippet i lov om forsikringsvirksomhed  

  § 122, stk. 1, nr. 4, samt med regnskabsbekendtgørelsens § 32 at  

 foretage hensættelser til forventede omkostninger, når disse skal  

 afholdes med henblik på at skabe grundlag for fremtidig indtjening.
 Bortset fra beløb til dækning af tab og  

 omkostninger, som selskabet på balancetidspunktet har en forpligtelse  

 eller en sandsynliggjort forpligtelse til at afholde, må der under  

 posten Hensættelser til andre risici og omkostninger  

 sædvanligvis kun forekomme hensættelser til udgifter i  

 forbindelse med afvikling af aktiviteter eller andre  

 restruktureringsudgifter, der ikke har sammenhæng med det fremtidige  

 indtjeningsgrundlag.
 Det er ikke et tilstrækkeligt kriterium for at  

 hensætte til udgifter, at der er truffet beslutning om, at de  

 pågældende udgifter senere skal afholdes.
7. Ekstraordinære udgifter Finanstilsynet har konstateret en tendens til udvidet  

 fortolkning af begrebet "ekstraordinær" i forbindelse med de senere  

 års regnskabsaflæggelse.
Finanstilsynet skal derfor henlede  

 opmærksomheden på definitionen i regnskabsbekendtgørelsens  

 § 20. Ekstraordinære udgifter er ifølge denne paragraf  

"udgifter, der efter deres karakter er usædvanlige for  

 selskabet." Finanstilsynet skal hertil præcisere, at udgifter,  

 der behandles som ekstraordinære, skal være fremkommet som  

 følge af begivenheder eller transaktioner, som klart adskiller sig fra  

 virksomhedens ordinære drift, og som derfor ikke forventes at forekomme  

 ofte eller regelmæssigt.
 Det forhold, at en bestemt udgift, der i øvrigt er  

 typisk for virksomhedens ordinære drift, er af usædvanlig  

 størrelse eller forekommer mindre hyppigt end normalt, betyder ikke,  

 at udgiften skal behandles som en ekstraordinær udgift.
 Reguleringer af tidligere års indtægter og  

 udgifter må ikke behandles som ekstraordinære poster, med mindre  

 den oprindelige post var ekstraordinær.
 Udgifter til løsning af år 2000-problemet kan  

 ikke behandles som ekstraordinære udgifter.
8. Hensættelser for ikke afløben risiko Opmærksomheden henledes på  

 regnskabsbekendtgørelsens § 29, stk. 1, nr. 1, idet følgende  

 præciseres:
9. Forsikringsteknisk rente I henhold til regnskabsbekendtgørelsens § 10 skal  

 der til brug ved beregning af posten Forsikringsteknisk rente f.e.r.  

 anvendes en rente svarende til gennemsnittet af den af Københavns  

 Fondsbørs ved udgangen af hver måned i regnskabsåret  

 offentliggjorte gennemsnitsobligationsrente før beskatning af samtlige  

 obligationer med en restløbetid på under 3 år.
 Til brug for udarbejdelse af femårsoversigten, jf. §  

 35 i regnskabsbekendtgørelsen, kan oplyses, at den nævnte  

 gennemsnitsrente for de 4 år forud for 1999 udgjorde  

 følgende:
 1995:  6,44% p.a.
 1996:  4,46% p.a.
 1997:  4,22% p.a.
 1998:  4,24% p.a.
 For året 1999 kan den nævnte gennemsnitsrente  

 endnu ikke endeligt beregnes, men den forventes at blive ca. 3,6% p.a.  

 Finanstilsynet vil i begyndelsen af 2000 udsende oplysning om den endelige  

 gennemsnitsrente for 1999.
Ovenstående rentesatser kan ikke anvendes af  

 selskaber, hvis regnskabsår ikke er sammenfaldende med  

 kalenderåret.
Sådanne selskaber kan rette henvendelse til  

 Finanstilsynet (økonomisk-statistisk kontor), der vil kunne oplyse de  

 rentesatser, der skal anvendes i det enkelte tilfælde.
10. Udskudt skat I henhold til regnskabsbekendtgørelsens § 21 skal  

 der foretages hensættelser til udskudt skat.
Hvis der forekommer et  

 skattemæssigt aktiv, som med en overvejende sandsynlighed må  

 forventes udnyttet i fremtiden, skal det tilsvarende opføres i  

 regnskabet.
 Værdien af såvel udskudt skat som  

 skatteaktiver opgøres ved diskontering med en relevant rente,  

 når der med fornøden sandsynlighed kan fastsættes en  

 minimumsperiode til beløbets afvikling.
11. Regnskabsmæssig behandling af egne aktier Egne aktier, der er erhvervet med henblik på  

 nedsættelse af aktiekapitalen, skal straks ved erhvervelsen  

 sættes til værdien 0. En sådan nedskrivning anses ikke for  

 omfattet af regnskabsbekendtgørelsens § 47 og skal derfor ikke  

 indgå i resultatopgørelsen.
Nedskrivningen foretages direkte  

 på egenkapitalen.
Den fulde nominelle aktiekapital skal dog fortsat  

 stå i årsregnskabet, indtil alle formaliteter i forbindelse med  

 kapitalnedsættelsen er gennemført.
I alle andre tilfælde skal egne aktier  

 værdiansættes til markedsværdien og  

 værdireguleringerne skal indgå i resultatopgørelsen.
I  

 givet fald opføres en særlig post under egenkapitalen,  

Reserve for egne aktier, af samme størrelse som værdien  

 af de egne aktier, jf. regnskabsbekendtgørelsens § 50.
12. Beregning af erstatningsprocent Opmærksomheden henledes på, at  

 størrelsen af Præmieindtægter f.e.r. til brug for  

 beregning af erstatningsprocenterne i femårsoversigten skal være  

 opgjort efter fradrag af Bonus og præmierabatter, jf.  

 regnskabsbekendtgørelsens § 35, stk. 4, nr. 5.
13. Oplysning om basiskapital Opmærksomheden henledes på, at basiskapitalens  

 størrelse skal oplyses, og at en eventuel forskel mellem basiskapital  

 og egenkapital skal forklares, jf. regnskabsbekendtgørelsens § 80.
14. Euro-værdien pr. 31/10 1999 Modværdien for en euro den 31. oktober 1999 var  

 7,4337 DKK.
 Den modværdi, der skal anvendes ved omregning af  

 euro-beløb (i bekendtgørelsen benævnt ECU) i  

 bekendtgørelse nr. 638 af 6. juli 1994 om kapitalgrundlag for  

 skadesforsikringsvirksomhed, er følgelig 7,50 DKK, jf. § 3 i  

 denne bekendtgørelse.
 Det i § 2, stk. 3, i bekendtgørelse nr. 726 af 27.  

 november 1989 om udjævningshensættelser inden for kredit- og  

 kautionsforsikring nævnte beløb på 2,5 mio. euro  

 udgør for årsregnskaber, der afsluttes 31. december 1999:  

 18.584.250 DKK.
15. Regnskaber i euro De offentlige årsregnskaber kan efter selskabets  

 valg udarbejdes enten i euro eller i danske kroner.
Selskaber, der benytter sig af muligheden for at udarbejde  

 årsregnskaber i euro, vil dog skulle foretage regnskabsindberetning til  

 Finanstilsynet i danske kroner, dvs. tallene i regnskabsindberetningen skal  

 være omregnet fra euro-regnskabet til danske kroner.
Selskaber, der  

 får behov for at foretage en sådan omregning, bedes kontakte  

 Finanstilsynet (økonomisk-statistisk kontor) med henblik på  

 nærmere at aftale den omregningsmetode, der skal benyttes.
16. Eventuelle kritiske bemærkninger i revisionsprotokollatet Af § 4, stk. 2, 2. pkt. i Finanstilsynets  

 bekendtgørelse om revisionens gennemførelse i finansielle  

 virksomheder og finansielle koncerner fremgår det, at revisorerne i et  

 særskilt afsnit i protokollatet vedrørende årsregnskabet  

 skal opsummere samtlige kritiske bemærkninger.
Selskabernes bestyrelser kan over for Finanstilsynet  

 kommentere de eventuelle kritiske bemærkninger, revisionen i henhold  

 til ovenstående bestemmelse har opsummeret herunder kommentere, om der  

 er iværksat foranstaltninger på baggrund af de kritiske  

 bemærkninger, eller hvilke tiltag bestyrelsen agter at tage som  

 følge af bemærkningerne.
Bestyrelsens bemærkninger kan  

 indsendes til Finanstilsynet i forbindelse med indsendelsen af  

 revisionsprotokollatet.
