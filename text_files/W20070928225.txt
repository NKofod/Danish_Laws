Landsskatteretskendelse vedr.
Henstand med indsendelse af  

 selvangivelse Klagen skyldes, at SKAT ikke  

 har imødekommet klagerens anmodning om henstand medindsendelse af  

 selvangivelse  

 for indkomståret 2005.
Landsskatterettens afgørelse SKATs afgørelse ændres.
Sagens oplysninger Klagerens revisor er ansat i  

 B Revision ApS, der efter det oplyste har i alt 4 ansatte.
Heraf er 2  

 revisorer,  

 1 regnskabsassistent og 1 elev.
I brev af 22. juni 2006  

 anmodede klagerens revisor Skattecenter X om henstand med indsendelse af  

 bl.a.  

 klagerens selvangivelse for indkomståret 2005 med 12 måneder.  

 Ansøgningen var  

 begrundet med, at revisor afventede en hjerteoperation og gik til behandling  

 2  

 gange om ugen og havde gjort det i 2 måneder.
Revisoren vedlagde ansøgningen  

 en  

 kopi af en indkaldelse af 15. maj 2006 fra Rigshospitalet, hvoraf fremgik, at  

 klagerens revisor blev indkaldt til at få foretaget en hjerteoperation den  

 23.  

 oktober 2006.
 SKAT afslog i brev af 28.  

 juni 2006 revisorens anmodning med henvisning til, at der ikke forelå særlige  

 omstændigheder i henhold til skattekontrollovens § 4, stk. 4.
 Klagerens revisor har anmodet  

 skattecenteret om at genvurdere afslaget med henvisning til, at han har fået  

 henstand med indsendelse af selvangivelse fra andre skattecentre, og at  

 Skattecenter X er det eneste skattecenter, som ikke har imødekommet hans  

 anmodning om henstand.
SKATs afgørelse SKAT har efter revurdering af  

 anmodningen afslået klagerens revisors anmodning om henstand med indsendelse  

 af  

 selvangivelse for indkomståret 2005.
Henstand ydes kun under  

 særlige omstændigheder.
Det kan f.eks. være på grund af pludselig opstået  

 sygdom eller fordi oplysninger, af grunde som klageren er uden skyld i, ikke  

 kan fremskaffes.
Der er ikke tale om sådanne  

 omstændigheder, idet revisorens sygdom ikke er pludselig opstået.
Klageren og  

 hans revisor har derfor haft mulighed for at indrette sig på denne situation  

 og  

 søge bistand til udfærdigelsen af selvangivelsen andetsteds, jf.  

 SKM2006.222.LSR.
Det forhold, at andre  

 skattecentre har imødekommet revisorens anmodning om henstand, kan heller  

 ikke  

 anses som særlige omstændigheder, der begrunder, at der kan ydes henstand.  

 Det  

 er ikke et anliggende for det offentlige, at en aftale mellem en borger og en  

 erhvervsdrivende misligholdes.
Dette er som udgangspunkt et mellemværende  

 mellem aftaleparterne.
Klagerens påstand og argumenter Klagerens revisor har fremsat  

 påstand om, at anmodningen om henstand imødekommes.
Han fik i april måned  

 konstateret en hjertesygdom, som han skal opereres for den 23. oktober 2006  

 på  

 Rigshospitalet.
Han går til behandling 2 gange om ugen og har derfor ikke  

 været  

 i stand til at arbejde helt igennem.
 Revisoren har i øvrigt fra  

 andre skattecentre fået henstand med indsendelse af selvangivelser.
Landsskatterettens bemærkninger og begrundelse Efter skattekontrollovens §  

 4, stk. 4, kan skattemyndigheden efter anmodning give henstand med  

 selvangivelsesfristen, hvis særlige omstændigheder taler derfor.
 Særlige omstændigheder kan  

 f.eks. være akut opstået sygdom hos revisor på et tidspunkt, hvor den  

 selvangivelsespligtige er ude af stand til at finde en anden revisor inden  

 fristens udløb.
 Klagerens revisor blev  

 konstateret syg i april 2006, og klageren kunne derfor måske have fundet en  

 anden revisor inden udløbet af selvangivelsesfristen.
Landsskatteretten lægger til  

 grund, at klagerens revisor lider af en alvorlig, men midlertidig sygdom.
Den  

 planlagte operation antages således at gøre revisor fuldt arbejdsdygtig.
 Retten er for så vidt enig  

 med SKAT i, at reglerne om henstand med indgivelse af selvangivelse og  

 fritagelse for skattetillæg ikke har til formål at friholde erhvervsdrivende  

 for eventuelle krav, der måtte opstå, fordi de misligholder en aftale.
 Retten finder imidlertid  

 heller ikke grundlag for at antage, at mulighederne for at give henstand skal  

 administreres så restriktivt, at mindre selvstændige erhvervsdrivende skal  

 være  

 nødsaget til i en situation som den foreliggende at henvise klienter til  

 andre  

 revisionsfirmaer eller lignende, for at klienterne kan overholde  

 selvangivelsesfristen.
 Under de her foreliggende  

 omstændigheder, hvor der er tale om et mindre (lille) revisionsfirma,  

 alvorlig  

 men midlertidig sygdom, og hvor der er søgt om henstand, da det blev klart,  

 at  

 selvangivelsesfristen ikke kunne overholdes, burde der derfor være meddelt en  

 rimelig henstand med indsendelse af selvangivelse.
 Der gives derfor klageren  

 henstand med indsendelse af selvangivelse i overensstemmelse med det ansøgte  

 til 1. september 2006.
 Den påklagede afgørelse  

 ændres i overensstemmelse hermed.
