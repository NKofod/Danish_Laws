Beretning afgivet af Udvalget for  

 Fødevarer, Landbrug og Fiskeri den 15. juni 2000 Beretning om budgetproblemerne i  

 Fødevaredirektoratet Udvalget har i foråret 2000 drøftet  

 Fødevaredirektoratets økonomiske situation i nogle  

 møder.
Udvalget har herunder stillet spørgsmål til  

 fødevareministeren, som denne har besvaret dels skriftligt, dels  

 mundtligt i nogle samråd, herunder et samråd afholdt for  

 åbne døre.
Et flertal (udvalget med undtagelse af Dansk  

 Folkepartis og Enhedslistens medlemmer) noterer sig, at Rigsrevisionen er i  

 gang med en tilbundsgående undersøgelse af budgetproblemerne i  

 Fødevaredirektoratet.
Flertallet vil afvente resultatet af denne  

 undersøgelse.
Et mindretal (Dansk Folkepartis og Enhedslistens  

 medlemmer af udvalget) noterer sig, at fødevareministeren ikke  

 tilbundsgående har redegjort for, hvad daværende  

 fødevareminister Henrik Dam Kristensen i perioden fra juni 1999 til  

 december 1999 har fået at vide om budgetproblemerne i  

 Fødevaredirektoratet.
Mindretallet opfordrer derfor ministeren til at  

 fremsende en redegørelse om dette spørgsmål, herunder i  

 detaljer, hvad departementet i perioden fra den 9. juni 1999 og fremefter har  

 fortalt ministeren.
Mindretallet opfordrer endvidere ministeren til hos den  

 daværende fødevareminister at indhente en redegørelse om  

 hans viden og at vedlægge denne redegørelse til udvalget.
