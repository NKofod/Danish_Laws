Arbejdsmarkedets  

 Ankenævn fandt, at sagen i første omgang vedrørte hvilket lands ferieregler,  

 der skulle finde anvendelse i ansættelsesforholdet.
Arbejdsmarkedets Ankenævn  

 fandt ikke, at klager havde sandsynliggjort, at parterne havde aftalt, at  

 dansk  

 ret generelt skulle finde anvendelse i ansættelsesforholdet, hvorfor det i  

 stedet var lovvalgskonventionen art. 6, stk. 2, der skulle finde anvendelse.  

 Efter denne bestemmelse er det som hovedregel arbejdsstedets lov, der finder  

 anvendelse, medmindre det af omstændighederne som helhed fremgår, at  

 arbejdsaftalen har en nærmere tilknytning til et andet land.
Nævnet  

 fandt, at det var arbejdsstedets lov, der skulle finde anvendelse, idet de af  

 klager anførte tilknytningsmomenter til Danmark ikke kunne medføre, at  

 arbejdsaftalen som helhed havde en nærmere tilknytning til Danmark end til  

 Tyskland.
Dette gjaldt særligt, når klager som hér havde både boet og  

 arbejdet  

 i Tyskland gennem næsten 20 år.
Lønmodtager med arbejdssted og bopæl i Sydslesvig ikke  

 omfattet af den danske ferielov Ankenævnet har behandlet Deres klage over  

 Arbejdsdirektoratets afgørelse om at De ikke efter Ferieloven har krav på  

 feriepenge på nævnets møde den 14. august 2002.
Nævnet traf denne A  

 F G Ø R E L S E De er ikke omfattet af den danske ferielov.
Arbejdsmarkedets Ankenævn har ved afgørelsen  

 lagt til grund, at De ikke har sandsynliggjort, at der er truffet en aftale  

 mellem Dem og XXX om, at det generelt er dansk ret, der skal finde anvendelse  

 på Deres arbejdsforhold på XXXhjemmet.
Det er herefter lovvalgsreglen i  

 Lovvalgskonventionen art. 6, stk. 2, der finder anvendelse ved afgørelsen af,  

 om det er tysk eller dansk ret, der skal finde anvendelse på den mellem Dem  

 og  

 XXX indgået mundtlige arbejdsaftale.
Arbejdsmarkedets Ankenævn har ved afgørelsen  

 videre lagt til grund, at det er arbejdsstedets lov, der skal finde  

 anvendelse,  

 idet nævnet ikke finder, at det af omstændighederne som helhed fremgår, at  

 arbejdsaftalen har en nærmere tilknytning til Danmark.
Arbejdsmarkedets  

 Ankenævn har i den forbindelse lagt vægt på, at De har haft såvel Deres  

 arbejdsplads som Deres bopæl i Tyskland i næsten 20 år.
Nævnet har endvidere  

 lagt vægt på, at de af Dem anførte argumenter om XXXhjemmets tilknytning til  

 Danmark ikke er relevante, når De har arbejdet næsten 20 år i Tyskland.  

 Nævnet  

 henviser i den forbindelse til, at en udsendelse udenfor Danmark fra en dansk  

 arbejdsgiver, der varer i mere end 12 måneder, medfører, at tilknytningen til  

 den danske ferielov må anses for ophørt.
Nævnet har endeligt lagt vægt på, at  

 dét forhold, at De har været omfattet af de danske reglementsvilkår mv. ikke  

 medfører, at arbejdsaftalen som helhed har en nærmere tilknytning til  

 Danmark,  

 da nævnet som tidligere nævnt ikke finder, at De har sandsynliggjort, at der  

 er  

 truffet aftale mellem Dem og Deres arbejdsgiver om, at det generelt er dansk  

 ret, der skal finde anvendelse på arbejdsaftalen.
 Afgørelsen er truffet med hjemmel i § 1 i  

 Ferieloven, Lov nr. 396 af 31. maj 2000 samt art. 3 og art. 6 i  

 Lovvalgskonventionen, Konvention 1980-06-19.
Arbejdsmarkedets Ankenævn skal i øvrigt bemærke,  

 at De i stedet vil være omfattet af tysk rets regler om ferie, der har  

 udgangspunkt i de samme EU-retlige regler som den danske ferielov.
De kan  

 rette  

 henvendelse til de tyske feriemyndigheder om de tyske regler om feriepenge  

 ved  

 sygdom, pension mv., i hvilken forbindelse De for eksempel kan vedlægge en  

 kopi  

 af nærværende afgørelse.
På  

 ankenævnets vegne XXX De kan læse om afgørelsens faktiske og retlige  

 grundlag på de følgende sider.
 Kopi til:
Arbejdsdirektoratet, Feriekontoret XXX 1.  

 Sagsforløb Arbejdsdirektoratet fremstillede sagen på denne  

 måde:
"I brev af 3. marts 2001 oplyste De, at De  

 har været ansat som viceforstander ved børnehjemmet "XXX" i XXX i  

 Sydslesvig siden 1982. Børnehjemmet blev administreret af XXX.
De var ansat  

 på  

 danske vilkår, men var frem til 1988 medlem af tysk sygekasse og  

 arbejdsløshedsforsikring.
Derefter blev De omfattet af forordning 1408/71.
De har ikke haft noget ansættelsesbrev, men har  

 bl.a. sendt brev af 10. juni 1988 fra Sikringsstyrelsen, hvoraf det bl.a.  

 fremgår, at der er indgået aftale efter art. 17 i EF-forordning nr. 1408/71  

 for  

 ansatte ved bl.a.
XXX, som er danske statsborgere, og som ansættes på danske  

 vilkår.
Det fremgår videre, at De er omfattet af aftalen, som medfører, at De  

 er omfattet af dansk lovgivning om social sikring, så længe De er beskæftiget  

 ved en af de danske institutioner.
Aftalen gælder fra Deres ansættelse i  

 institutionen, dog tidligst fra den 1. april 1973.
Af brev af 21. februar 2000 fra Finansstyrelsen  

 til Amtsrådsforeningen fremgår, at De er medlem af Pensionsordningen af 1976,  

 og at der ikke er sket ajourføring af skalatrinnet de sidste 10-15 år.
I  

 forbindelse med Deres ansættelse ved XXXhjemmet blev spørgsmålet om bl.a.  

 klassificering forelagt Finansministeriet, som rådførte sig med  

 Amtsrådsforeningen.
I brev af 11. maj 2001 har De yderligere oplyst,  

 at Danmark via Socialstyrelsen spillede en vigtig rolle og bidrog ved  

 hjemmets  

 oprettelse og drift indtil hjemmet blev selvfinansierende omkring 1976.  

 Hjemmet  

 optog børn og unge fra det Danske Mindretal.
I de seneste 2 år indtil  

 lukningen  

 modtog XXX via Sundhedsministeriet midler fra den danske stat, hvoraf den  

 nødvendige del var godkendt til dækning af XXXhjemmets underskud.
 De blev opsagt den 1. august 2000 til fratræden  

 den 1. februar 2001, men blev sammen med det øvrige personale fritstillet  

 ultimo oktober 2000. De har været sygemeldt siden den 19. september 2000, og  

 XXX har i den forbindelse fået lønrefusion fra XXXkommune fra den 19.  

 september  

 2000 til den 1. februar 2001. Sygedagpenge bliver nu udbetalt af Deres  

 bopælskommune.
 Feriepengene, der forfaldt til sommeren 2001  

 (optjeningsåret 2000) er blevet udbetalt, hvorimod De ikke har fået  

 feriepenge  

 for den manglende ferie i 2000 (optjeningsåret 1999).
 I brev af 19. juni 2001 oplyste XXX, at De har  

 modtaget feriepenge i maj 2000 for 1999 med 681,08 DM, og i januar 2001 for  

 2000 med 885,79 DM.
 De oplyste telefonisk den 2. juli 2001, at  

 beløbene alene er ferietillæg, og at De har været syg fra den 19. september  

 2000 til den 30. april 2001. De har derfor ikke kunnet holde ferie og har  

 heller ikke fået afregnet feriegodtgørelse for ferieåret 1. maj 2000-1. maj  

 2001.
I e-mail af 31. juli 2001, oplyste XXX,  

 forretningsfører for XXX, at De på et møde den 16. oktober 2000 blev enige  

 om,  

 at der udover et fratrædelsesbeløb på 30.981 DM skulle forhandles  

 lønefterbetalinger.
På et møde den 31. oktober 2000 blev beløbet hertil  

 fastsat  

 til 20.000 DM.
XXX mente derfor, under hensyntagen til fratrædelsesbeløb,  

 efterbetaling og fritstilling, at forpligtelserne var opfyldt.
I brev af 20. august 2001 oplyste De, at  

 fratrædelsesgodtgørelsen er fremkommet efter en fordelingsnøgle for det  

 samlede  

 personale, og at beløbet intet har med ferie at gøre.
Lønudbetalingen på  

 20.000  

 DM skyldes, at De igennem næsten 20 år ikke har fået udbetalt den korrekte  

 løn.  

 Arbejdsretten i Flensborg søgte sagen forligt udenretligt.
Det fremgår ikke  

 af  

 forliget, at beløbet skulle dække ferie.
 De har endelig anført, at De ikke har kunnet  

 gøre krav på udbetaling af manglende afholdt ferie, da De har været  

 sygemeldt".
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 20. december 2001 denne  

 afgørelse:
"De var ikke omfattet af ferieloven under  

 Deres ansættelse for XXX.
De har derfor ikke efter ferieloven krav på  

 feriepenge".
 Direktoratet begrundede afgørelsen således:
 "Det fremgår af den dagældende ferielovs §  

 1, stk. 1, at en lønmodtager har ret til ferie og feriegodtgørelse eller løn  

 under ferie og ferietillæg efter denne lovs bestemmelser.
Det er almindeligt antaget, at den danske  

 ferielov er territorialt afgrænset til Danmark, således at det er  

 arbejdsstedets beliggenhed i Danmark, som er afgørende for, at den danske  

 ferielov finder anvendelse.
Det indebærer, at den danske ferielov ikke finder  

 anvendelse, hvis arbejdsstedet er i udlandet, medmindre ansættelsesaftalen ud  

 fra en konkret vurdering har en nærmere tilknytning til Danmark end til det  

 andet land.
Det kan f.eks. være på grund af arbejdets karakter, f.eks. hvis  

 der  

 ikke er noget fast arbejdssted.
I forbindelse med udstationering har der  

 administrativt udviklet sig en praksis, hvorefter ansatte, som udsendes til  

 midlertidigt arbejde i udlandet, er omfattet af ferieloven.
Hvis udsendelsen  

 varer end mere end 1 år, anses tilknytningen til den danske ferielov  

 imidlertid  

 som udgangspunkt for ophørt.
 De har ikke haft nogen ansættelseskontrakt.
Direktoratet finder ikke, at der foreligger  

 sådanne særlige omstændigheder, at der er grundlag for at se bort fra  

 arbejdsstedets beliggenhed.
De har haft fast bopæl i Tyskland i forbindelse  

 med  

 arbejdets udførelse i Tyskland gennem en lang årrække, fra 1982 til 2001. De  

 kan derfor ikke anses for omfattet af den danske ferielov.
Det forhold, at De  

 var ansat gennem XXX, kan herefter ikke føre en til anden afgørelse.
 Den aftale, der er indgået efter art. 17 i  

 EF-forordning 1408/71, indebærer efter sin ordlyd, at personer omfattet af  

 aftalen også omfattes af dansk lovgivning om social sikring.
De sociale sikringsordninger, der er tale om, er  

 bl.a. børnetilskud, sygesikring m.v.
Derimod indebærer aftalen ikke, at en  

 lønmodtager får ret til at være omfattet af ferieloven.
 Direktoratet har ikke mulighed for at tage  

 stilling til, om De evt. har ret til feriepenge ifølge tysk lovgivning".
 Arbejdsdirektoratet har henvist til følgende  

 regelgrundlag:
 "Uddrag af dagældende  

 lovbekendtgørelse nr. 538 af 25. juni 1999 af lov om ferie:
§ 1. Lønmodtagere i offentlig eller  

 privat tjeneste har ret til ferie og feriegodtgørelse eller løn efter  

 reglerne  

 i denne lov." 3.  

 Klagen til ankenævnet De har med brev af 29. december 2001 klaget over  

 Arbejdsdirektoratets afgørelse.
De har i Deres klage anført følgende:
"I Deres begrundelse hæfter jeg mig ved  

 begrundelsens andet afsnit, hvor der står:  

  

 ,  

 medmindre ansættelsesaftalen udfra en konkret vurdering har en nærmere  

 tilknytning til Danmark end til det andet land.
Det kan f .eks. være på grund  

 af arbejdets karakter, f.eks. hvis der ikke er noget fast arbejdssted.
XXXhjemmet, hvor jeg var ansat, hørte under XXX,  

 som er en velfærdsinstitution, der uden financielle støtte fra Den danske  

 Stat  

 ikke kunne eksistere.
XXX havde det juridiske ansvar for XXXhjemmet.
XXXhjemmet eksistens har fra starten bygget på  

 en særdeles nær tilknytning til Danmark.
Arbejdets hele karakter var med  

 stærke  

 bånd knyttet til Danmark.
Hjemmets sprog og ånd var dansk.
 Ved etableringen i 1968 betalte den danske stat  

 store beløb, og indtil 1976 hovedparten af driften ved at betale  

 dagpengesatsen  

 pr. barn.
 Protektorer var daværende arveprins Knud og  

 arveprinsesse Caroline Mathilde, som senere afløstes af greve Ingolf.
 Der blev ikke udstedt ansættelsesbrev ved min  

 ansættelse (ikke kutyme). Jeg blev ansat efter danske regler og på  

 reglementsvilkår. (Se vedlagte kopi af brev fra Socialstyrelsen af 11. maj  

 1982). At XXXs øverste ledelse i forbindelse med afskedigelsesprocedurerne  

 påstod ikke at vide, om jeg var tysk eller dansk ansat, var utroligt for mig.  

 Dokumentationen for min eksistens og ansættelse har jeg selv måttet skaffe.
XXXhjemmets formål: vedlægges i kopi.
Personalet  

 havde dansk baggrund og pæd.uddannelse fra Danmark.
XXXhjemmet har i alle  

 årene  

 været medlem af Dansk Børnehjemsforening/Døgninstitutionsforeningen samt af  

 FICE-Danmark, hvorfra institutionen kunne drage nytte af relevante kurser  

 samt  

 hente inspiration til den danske pædagogik og mentalitet, som institutionen  

 var  

 forpligtet overfor.
 At hjemmet utallige gange var værter for danske  

 folketingsmedlemmer, femmandsudvalget, grænseforeningen, etc., der ønskede at  

 se og høre om institutionen, har altid styrket mig i fornemmelsen af, at  

 institutionen og mit arbejde havde en særdeles nær tilknytning til Danmark.  

 Institutionens nære tilknytning til Danmark fremgår af vedlagte foto af  

 XXXhjemmets donatortavle.
 Jeg har derfor svært ved at forstå, at jeg  

 ferielovmæssigt og præcis på dette punkt "hænger" i luften.
XXX's lønbogholderi blev i december 2000 gjort  

 bekendt med, at der var et uafklaret spørgsmål m.ht. den ferie, som jeg ikke  

 kunne holde uanset fritstillelse fra tjenesten og under hensyntagen til min  

 sygdom. (Kopi af brev vedlægges.) Sluttelig kan jeg meddele, at reglen på  

 institutionen for tilfælde, som det jeg nu selv oplever, altid har været, at  

 ferie, der p. gr. af sygdom ikke kunne afholdes, er blevet udbetalt  

 medarbejderen".
4.  

 Arbejdsdirektoratets bemærkninger til klagen Arbejdsdirektoratet har med brev af 4. februar  

 2002 videresendt sagen til Arbejdsmarkedets Ankenævn og har i den forbindelse  

 anført følgende:
 "Vi mener, at der ikke er grundlag for at  

 ændre afgørelsen.
 Direktoratet finder, at det fortsat ikke er  

 godtgjort, at det var aftalt, at dansk lovgivning skufle finde anvendelse på  

 ansættelsesforholdet, men at der alene var indgået aftale om social sikring  

 efter dansk lovgivning, og at denne aftale ikke omfatter ferieloven.
 Direktoratet finder også fortsat, at uanset at  

 XXXhjemmet efter det oplyste har haft en meget nær tilknytning til Danmark,  

 bl.a. i kraft af, at hjemmets sprog og ånd var dansk, at hjemmet i en årrække  

 fik støtte til driften fra Danmark, havde personale med dansk baggrund, og  

 har  

 været vært for bl.a. danske folketingsmedlemmer, der ønskede at se  

 institutionen,  

 var ansættelsesforholdets tilknytning til Tyskland i kraft af lønmodtagers  

 bopæl, ophold og arbejde i Tyskland ved institutionen gennem knap 20 års  

 stærkere end tilknytningen til Danmark, og at den danske ferielov derfor ikke  

 finder anvendelse.
 Der henvises i det hele til Rom-konventionens  

 art. 3, stk. 1, og til art. 6, som gennemført i dansk ret ved lov nr. 188 af  

 9.  

 maj 1984 om gennemførelse af konvention om, hvilken lov der skal anvendes på  

 kontraktlige forpligtelser m.v., og til U 00.1099 H".
5.  

 Nyt efter klagen Klagers mand har den 13. februar 2002 rettet  

 telefonisk henvendelse til Sekretariatet og oplyst, at XXX ikke var medlem af  

 en lønmodtagerorganisation eller omfattet af en ferieoverenskomst.
Han oplyste i øvrigt, at klager havde været ansat  

 på reglementsvilkår.
Klager havde været medlem af en sygekasse incl.
A-kasse  

 i  

 Tyskland indtil 1988, hvor klager ifølge den tyske sikringsstyrelse er nødt  

 til  

 at blive meldt ud.
Fik efterfølgende 5 års betalinger tilbagebetalt fra den  

 tyske sygekasse.
Klager kunne ikke blive medlem af en A-kasse i Danmark.  

 Klager  

 er fortsat sygemeldt.
Klagers mand har den 19. juli 2002 telefonisk  

 oplyst, at der ikke blev indgået nogen kontrakt, da de i sin tid blev ansat.  

 Han blev ansat som leder og hans kone som souschef.
Han havde betinget sig,  

 at  

 ansættelsen skete efter de danske reglementsvilkår, idet han ikke ville gå  

 ned  

 i løn i forbindelse med jobskiftet.
Reglementsvilkårene er ifølge klagers mand et  

 lønningsreglement, hvor vistnok Amtsrådsforeningen er part.
Han var ikke klar  

 over, om der fremgik andre ting af reglementsvilkårene, men han kunne med  

 sikkerhed sige, at de var blevet aflønnet efter danske regler.
For så vidt angår anvendelse af de danske  

 ferieregler var klagers mand ikke klar over, om man faktisk havde holdt ferie  

 mv. efter de danske regler - det gik han dog klart ud fra.
Han kunne oplyse,  

 at  

 han og hans kone plejede at modtage deres ferietillæg i maj måned, hvorimod  

 de  

 øvrige ansatte fik deres ferietillæg i juni måned.
Han var ikke helt sikker  

 på  

 ferietillæggets størrelse, men det kunne godt have været på 1% af lønnen.
For  

 så vidt angår afholdelsen af ferie var han ikke helt sikker på, om man havde  

 holdt 5 uger hvert år, idet han og hans kone havde taget ferie lidt spredt,  

 når  

 der var plads til det for arbejdet, og under ferie stod de altid i tæt  

 forbindelse med arbejdspladsen.
De havde ferie med løn.
Han selv var nu gået på pension, og der var ikke  

 i den forbindelse blevet afregnet ferie med Feriekonto eller blevet udbetalt  

 feriepenge direkte til ham.
Der var heller ikke blevet afregnet feriepenge  

 overhovedet i forhold til hans kone.
De havde alene modtaget ferietillæg.
 Det øvrige personale - uanset om det havde dansk  

 nationalitet eller ej - afholdt ferie efter de tyske regler med 4 uger om  

 året.  

 Alle på hjemmet, herunder klager, fulgte de tyske helligdage og ikke de  

 danske.
Han oplyste i øvrigt, at de i starten af  

 ansættelsen indbetalte til sygekassen og derved også A-kassen i Tyskland,  

 hvilket for hans kones vedkommende var et obligatorisk krav, der blev  

 iværksat  

 helt automatisk, dvs. uden tilmelding.
Ved flytningen til Tyskland, meldte  

 klager sig ud af den danske A-kasse.
Klager modtog også børnecheck fra  

 Tyskland.
Efter indgåelsen af aftalen efter EF-forordning 1408/71 kunne  

 klager  

 ikke længere være medlem af sygekassen/A-kassen, og der blev indgået aftale  

 om  

 tilbagebetaling af 5 års indbetalinger til sygekassen/A-kassen.
Børnechecken  

 blev efterfølgende modtaget fra Danmark (fraflytningskommunen). Klager kunne  

 ikke efterfølgende på ny blive medlem af en dansk A-kasse, da hun ikke havde  

 arbejde i Danmark.
 Det forhold, at XXX ikke har udbetalt feriepenge  

 ved deres fratræden, er efter klagers mands opfattelse ikke et tegn på, at  

 man  

 ikke var omfattet af de danske ferieregler, men måske nærmere at XXX ikke var  

 bekendt med de relevante regler.
6.  

 Regler Ferielov,  

 Lov nr. 396 af 31. maj 2000 § 1. En lønmodtager har ret til ferie og  

 feriegodtgørelse eller løn under ferie og ferietillæg efter denne lovs  

 bestemmelser.
 Stk. 2. Ved lønmodtager forstås i denne lov en  

 person, der modtager vederlag for personligt arbejde i tjenesteforhold.
Lovvalgskonventionen,  

 Konvention 1980-06-19 om hvilken lov der skal anvendes på kontraktlige  

 forpligtelser Artikel 3. Lovvalg ved aftale 1. En aftale er underkastet den lov, som  

 parterne har vedtaget.
Lovvalget skal være udtrykkeligt eller fremgå med  

 rimelig sikkerhed af kontraktens bestemmelser eller omstændigheder i øvrigt.  

 Parternes lovvalg kan omfatte hele aftalen eller kun en del deraf.
 ....
Artikel 6. Individuelle arbejdsaftaler 1. Uanset Artikel 3 kan parternes lovvalg i  

 arbejdsaftaler ikke medføre, at arbejdstageren berøves den beskyttelse, der  

 tilkommer ham i medfør af ufravigelige regler i den lov, som i henhold til  

 stk.  

 2 ville finde anvendelse i mangel af et lovvalg.
2. Uanset Artikel 4 er en arbejdsaftale i mangel  

 af et lovvalg i henhold til Artikel 3 undergivet loven i det land, hvor arbejdstageren ved  

 opfyldelsen af aftalen sædvanligvis udfører sit arbejde, selv om han  

 midlertidigt er beskæftiget i et andet land, eller, hvis arbejdstageren ikke sædvanligvis  

 udfører sit arbejde i et bestemt land, loven i det land, hvor det  

 forretningssted, som har antaget arbejdstageren, er beliggende, medmindre det af omstændighederne som helhed  

 fremgår, at aftalen har en nærmere tilknytning til et andet land, i hvilket  

 fald loven i dette land finder anvendelse.
Lov  

 om gennemførelse af konvention om, hvilken lov der skal anvendes på  

 kontraktlige forpligtelser, m.v., Lov nr. 188 af 9. maj 1984 "§ 1. Bestemmelserne i artiklerne 1-16, 18  

 og 19, stk. 1, i konvention af 19. juni 1980 om, hvilken lov der skal  

 anvendes  

 på kontraktlige forpligtelser, jfr. bilaget til denne lov (* 1), gælder her i  

 landet.
 ...
 § 4. Loven træder i kraft den 1. juli 1984.
 Stk. 2. Konventionens bestemmelser, jfr. §§ 1 og  

 2, finder med undtagelse af artikel 5 og artikel 6, stk. 1, også anvendelse  

 på  

 aftaler, som er indgået før lovens ikrafttræden. § 3 finder anvendelse på  

 køb,  

 som er indgået efter lovens ikrafttræden".
