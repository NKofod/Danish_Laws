 Hoslagt fremsendes nogle eksemplarer af den mellem finansministeriet og  

 Den danske præsteforening indgåede overenskomst af 25. november 1986 om løn-  

 og ansættelsesvilkår for midlertidige hjælpepræster m.fl. tillige med  

 finansministeriets cirkulærskrivelse af 4. december 1986 om overenskomsten.
 Man skal særlig henlede opmærksomheden på følgende:
 Ad § 1.
Ifølge bestemmelsens stk. 1., pkt. 3, anvendes overenskomsten på funktion  

 i tjenestemandsstilling som præst.
Det er i så henseende uden betydning om  

 funktionerne indebærer heltids- eller deltidsbeskæftigelse og om funktionerne  

 skyldes en ansat sognepræsts sygdom eller tjenestefrihed, eller om funktionen  

 er etableret under en ordinær vakance.
Funktionens længde er ligeledes uden  

 betydning, men det forudsættes som hidtil, at kortere funktioner varetages  

 over rådighedsordningen.
I det hele forudsættes at der ikke i større omfang  

 end hidtig anvendes tjenstledige præster ved betjeningen af ledige  

 præstestillinger.
 Anvendelsen af overenskomsten på funktioner (konstitutioner) forudsætter,  

 at overenskomsten efter det øvrige indhold kan anvendes på  

 ansættelsesforholdet, sammenhold § 1, stk. 1, pkt. 2, vedrørende tjenestemænd  

 og pensionerede tjenestemænd m.v.
 Funktion (konstitution), som er omfattet af overenskomsten, bringes  

 fremtidig i stand således:
a.
Biskoppen foretager indberetning til ministeriet om den funktion, der  

 ønskes etableret.
 Indberetningen skal indeholde oplysning om funktionens  

 begyndelsestidspunkt og (minimale) varighed samt om beskæftigelsesgraden  

 foruden sædvanlige oplysninger til brug ved etablering af  

 ansættelsesforholdet - herunder oplysning om, hvorvidt den foreslåede vikar  

 er indforstået med at påtage sig funktionen.
 b. ansættelse i funktionsperioden foretages af kirkeministeriet  

 tidsbegrænset (af hensyn til opsigelsesvarslet).
 Er vikaren ikke i forvejen præsteviet, indeholder ansættelse  

 forudsætningsvis tilladelse til ordination.
c.
Såfremt funktionen ønskes udstrakt udover den af ministeriet fastsatte  

 ansættelsesperiode, udbedes biskoppens indstilling herom.
d.
Biskoppen kan som hidtil sætte en tjenstledig præst i funktion i en  

 ledig sognepræstestilling på vilkår, der senere fastsættes af ministeriet i  

 forbindelse med ansættelsen.
Ansættelsen af vikar vil i alle tilfælde - altså uanset vikariatets længde  

 - være forbundet med pensionsordning, som hjemlet i overenskomsten.
Det  

 forudsættes at stiftsøvrigheden træffer foranstaltning til  

 etablering/videreførsel af pensionsordning for den vikarierende præst.
 Ad § 3, stk. 3.
 Det bemærkes, at finansministeriet, lønnings- og pensionsdepartementet, i  

 en særskilt skrivelse af 2. december 1986 har bemyndiget kirkeministeriet til  

 at føre de i bestemmelsen nævnte forhandlinger om lønanciennitet for  

 hjælpepræster, der ikke er teologiske kandidater.
 Ad § 4, stk. 1.
 For så vidt angår betydningen af arbejdstidsnedsættelsen til 39 timer for  

 kvotalønnede hjælpepræster ansat henholdsvis før og efter 1. Januar 1987,  

 henvises til kirkeministeriets skrivelse af 15. december 1986.
Ad § 4, stk. 2 Bestemmelsen om, at der kræves mindst 20 arbejdstimer pr. uge for at  

 optjene fuld lønanciennitet og at ansættelse med mindre end 20 arbejdstimer  

 pr. uge medfører, at ancienniteten beregnes som den fastsatte beskæftigelse i  

 forhold til fuld tid er uændret i forhold til tidligere overenskomster.  

 Imidlertid får bestemmelsen efter den pr. 1. januar 1987 skete  

 arbejdstidsnedsættelse den betydning, at hjælpepræster, der pr. 1. Januar  

 1987 eller senere ansættes med kvota 50% i modsætning til tidligere ikke  

 længere optjener fuld lønanciennitet under ansættelsen, De vil i et normalt  

 lønforløb herefter kun stige et løntrin hvert andet år.
 P.M.V.
 E.B.
Ellinor Bagger fm.
