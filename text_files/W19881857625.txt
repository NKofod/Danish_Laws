 Ved omdannelse fra privat virksomhed til selskab var indehaverens  

 forpligtelse til at yde bidrag til Indre Mission overført til selskabet.  

 Dette blev ikke anset for berettiget til fradrag for bidraget, der blev anset  

 for maskeret udbytte til hovedaktionæren.
 Ved en samtidig afsagt kendelse for hovedaktionæren, LSR 1988-1-368,  

 blev det statueret, at hovedaktionæren ikke selv kunne få fradragsret for  

 beløbet, da det var selskabet og ikke ham personlig, der var retlig  

 forpligtet til at yde bidraget.
 Aktieselskabet A klagede for skatteåret 1984/85 over, at et af selskabet  

 ydet bidrag til Indre Mission på 114.332 kr. ikke var godkendt som  

 fradragsberettiget ved opgørelsen af den skattepligtige indkomst.
 Det var oplyst, at selskabets hovedaktionær i en årrække havde været  

 aktivt interesseret i Indre Missions virksomhed, og at han i 1981 havde  

 påtaget sig en bidragsforpligtelse over for Indre Mission i henhold til  

 reglerne i ligningslovens § 14, stk. 3. Da han i 1983 havde omdannet sin  

 personlige virksomhed til nærværende aktieselskab, lod han selskabet påtage  

 sig en lignende forpligtelse, ifølge hvilken det omhandlede bidrag skulle  

 betales af selskabet til Indre Mission.
 De stedlige skattemyndigheder havde anset bidraget som en maskeret  

 udlodning til hovedaktionæren med begrundelse, at bidragsydelsen var  

 selskabets forretningsmæssige drift uvedkomraende, og at den alene havde haft  

 til formål at tilgodese hovedaktionærens personlige interesse.
 Selskabets revisor gjorde bl.a. gældende, at ansættelsen var i strid med  

 bestemmelsen i ligningsloven, som ikke fratog selskaber den af bestemmelsen  

 omfattede ret til fradrag for gaveforpligtelser.
Landsskatteretten var imidlertid enig i skattemyndighedernes synspunkt og  

 begrundelsen for dette.
Da det således var med rette, at det omhandlede beløb  

 var anset som en ikke fradragsberettiget maskeret udlodning til  

 hovedaktionæren, blev den påklagede ansættelse stadfæstet.
