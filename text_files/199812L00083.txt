Fremsat den 12. november 1998 af Peter Skaarup  

 (DF), Kristian Thulesen Dahl (DF) og Pia Kjærsgaard (DF) Forslag til Lov om ændring af straffeloven (Skærpelse af straffen for  

 børnepornografi) § 1 I straffeloven, jf. lovbekendtgørelse nr. 648 af 12. august 1997,  

 som senest ændret ved § 3 i lov nr. 473 af 1. juli 1998, foretages  

 følgende ændringer:
 1. I § 235, stk. 1, ændres »6 måneder«  

 til: »6 år«.
 2. I § 235, stk. 2, 1. pkt., indsættes efter  

 »bøde«: », hæfte eller fængsel indtil 6  

 måneder«.
§ 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Færøerne, men kan ved kongelig  

 anordning sættes i kraft for denne landsdel med de afvigelser, som de  

 særlige færøske forhold tilsiger.
Bemærkninger til lovforslaget Forslagsstillerne ønsker at straffe  

 udbredelse og besiddelse af børnepornografisk materiale betydelig  

 hårdere, end loven i dag giver mulighed for.
Væksten inden for  

 elektroniske kommunikationsmidler, f.eks.
Internettet, har muliggjort en  

 betydelig udbredelse af børnepornografi.
 Børnepornografi og overgreb på børn  

 generelt er blandt de mest modbydelige forbrydelser, man kan tænke sig.  

 Der må gøres en betydelig indsats for at oplyse om og forebygge  

 mod udbredelse af børneporno, og straffen for overtrædelse  

 må være væsentlig hårdere end i dag.
 Forslagsstillerne ønsker med lovforslaget at sende  

 et kraftigt signal om, at udbredelse af børneporno ikke tolereres.
 Den nuværende lave strafferamme giver heller ikke  

 politiet mulighed for at gribe ind i meddelelseshemmeligheden i  

 børnepornosager, hvilket hindrer eller i bedste fald forsinker vigtig  

 efterforskning.
Det er tvivlsomt, om der i 1994 ved udformningen af  

 § 235, stk. 2, i straffeloven om besiddelse af  

 børnepornografisk materiale blev taget højde for den hurtige  

 udvikling og udbredelse af Internettet, herunder det store antal  

 børnepornobilleder, der kan rundsendes via Nettet.
I en sag om en  

 40-årig familiefar fra Hvidovre, der formentlig står bag en  

 international børnepornoring på Internettet og overgreb på  

 sin 7-årige datter, er der tale om op mod 20.000  

 børnepornofotos.
Det er sikkert langt flere billeder, end man gjorde  

 sig tanker om ved udformningen af straffelovens § 235, stk. 2.
Det må stå klart for enhver, at både  

 fremstilling og besiddelse af børneporno er en afskyelig forbrydelse.  

 Forslagsstillerne er af den opfattelse, at samfundet i dag ikke straffer  

 denne type forbrydelse hårdt nok.
Forslaget søger at bringe  

 kriminaliseringen inden for børnepornoområdet på linje med  

 den retsbevidsthed, som efter forslagsstillernes vurdering hersker blandt  

 store dele af befolkningen.
 Hvis ikke Folketinget vedtager højere straf for den  

 slags kriminalitet, kan der opstå demonstrationer og tilstande som i  

 Belgien i 1996.
I 1996 var det helt tydeligt, at der var tilstande i  

 Belgien, som var helt anderledes, end de plejede at være på de  

 kanter.
Der var fotos i bilernes bagruder, der blev holdt store  

 debatmøder og demonstrationer, og der blev samlet underskrifter ind  

 som aldrig tidligere set.
Baggrunden var en prøveløsladt  

 pædofil mands sexmisbrug og kidnapning af adskillige små  

 børn.
Den belgiske befolknings store engagement på  

 daværende tidspunkt i den sag skyldtes bl.a., at straffene for  

 sexmisbrug af børn var alt for lave.
Budskabet lød på det  

 tidspunkt i Belgien på løbesedler og bannere: »Aldrig igen«, og  

 alle vidste, hvad det drejede sig om.
 På samme måde er der et misforhold mellem den  

 danske lovgivning, hvor man kan udbrede måske 40.000 billeder af  

 børnepornografi uden at blive idømt mere end 6 måneders  

 fængsel, og retsbevidstheden i store dele af befolkningen.
 Danmark kan ikke leve med, at der skal belgiske tilstande  

 til, før problemerne for alvor går op for politikerne.
 Lovforslagets konsekvens er, at strafferammen for  

 overtrædelse af § 235, stk. 1, udvides fra fængsel i  

 indtil 6 måneder til fængsel i indtil 6 år, og at  

 strafferammen for overtrædelse af § 235, stk. 2, udvides med  

 muligheden for hæfte og fængsel indtil 6 måneder, hvor  

 straffen i dag alene er bøde.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af straffeloven.  

 (Skærpelse af straffen for børnepornografi).
(Lovforslag nr.
L 83).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 235. Den, som erhvervsmæssigt sælger eller  

 på anden måde udbreder eller med forsæt hertil fremstiller  

 eller skaffer sig utugtige fotografier, film eller lignende af børn,  

 straffes med bøde, hæfte eller fængsel indtil 6  

 måneder.
 1. I § 235, stk. 1, ændres »6 måneder«  

 til: »6 år«.
Stk. 2. Den, som besidder fotografier, film eller lignende af  

 børn, der har samleje eller anden kønslig omgængelse end  

 samleje, straffes med bøde.
På samme måde straffes den,  

 som besidder fotografier, film eller lignende af børn, der har  

 kønslig omgang med dyr, eller som anvender genstande på groft  

 utugtig måde.
 2. I § 235, stk. 2, 1. pkt., indsættes efter  

 »bøde«: », hæfte eller fængsel indtil 6  

 måneder«.
