Betænkning afgivet af Trafikudvalget den  

 21. november 2002 Betænkning over Forslag til lov om Bornholmstrafikken A/S [af trafikministeren (Flemming Hansen)] 1. Udvalgsarbejdet Lovforslaget blev fremsat den 23. oktober 2002 og var til  

 1. behandling den 8. november 2002. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 15. oktober  

 2002 dette udkast til udvalget, jf. alm. del - bilag 87. Den 31. oktober 2002  

 sendte trafikministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dannebrog Rederi A/S og Forenede Danske  

 Ladcykelentusiaster.
 Trafikministeren har over for udvalget kommenteret de  

 skriftlige henvendelser til udvalget.
Deputationer Endvidere har Bornholms Amtsråd og  

 Kontaktrådet for trafikbetjeningen af Bornholm mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 2 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslistens medlem af udvalget kan ikke støtte,  

 at BornholmsTrafikken sættes på aktier, hvilket vil  

 medføre en yderligere lukkethed om selskabets drift.
Tidligere har  

 andre af statens selskaber gennemgået samme proces, hvilket bl.a. har  

 ført til, at miljøhensyn i driften er blevet nedprioriteret.  

 Enhedslisten mener, at et udbud af trafikken   med den netop indgåede  

 aftale om BornholmsTrafikken in mente    vil forværre  

 transportforholdene for bornholmerne og de mennesker, der i øvrigt har  

 behov for at kunne bevæge sig mellem Sjælland og Bornholm.
I  

 lovforslaget hedder det, at udbuddet sker for at sikre en effektiv,  

 kundeorienteret og billig transport.
Ud over at være en hån mod  

 de ansatte, der i dag forsøger at gøre deres bedste for at give  

 en ordentlig betjening, er dette et eksempel på, hvordan udliciterings-  

 og udbudsreligionen har bidt sig fast i meget store dele af det politiske  

 samfund.
Man vil simpelthen ikke se i øjnene, at erfaringerne fra et  

 af de seneste udbud   udbuddet af jernbanetrafikken i Midt- og Vestjylland  

 har vist, at det hverken bliver bedre eller billigere, når driften  

 overgår til private eller privatiserede selskaber.
 Det mindste, Folketingets flertal kan gøre for at  

 forhindre de værste ulykker, er at sikre en meget åben proces om  

 indholdet i det kommende udbud og give de bornholmske myndigheder vetoret  

 over for såvel udbuddets indhold som valg af operatør.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Poul Fischer (DF)  Peter Skaarup (DF)  nfmd.  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S)  Poul Andersen (S)  

 Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 35 Bilagsnr.
