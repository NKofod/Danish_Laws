Ved bekendtgørelse af 18. marts 1993 om ændring af bekendtgørelse om  

 folkekirkens kirkebygninger og kirkegårde er reglerne i § 18 om brug af  

 kemiske midler til bekæmpelse af ukrudt på kirkegårdene ændret.
I denne  

 vejledning gøres nærmere rede for de ændrede regler, der skelner mellem  

 folkekirkeligt (menighedsråds-) bestyrede kirkegårde og kommunalt bestyrede  

 kirkegårde.
Endvidere omtales andreforhold, der vedrører brug af kemiske  

 bekæmpelsesmidler.
Den nye bekendtgørelse, der træder i kraft den 1. april  

 1993, er optrykt som bilag til vejledningen.
 1. Folkeligt bestyrede kirkegårde.
Efter ændringen af bekendtgørelsens § 18 må kemiske midler til bekæmpelse  

 af ukrudt på disse kirkegårde ikke længere anvendes hverken på digerne eller  

 på kirkegården i øvrigt.
Bestemmelsen, der er blevet til i forståelse med  

 Danmarks Provsteforening, Landsforeningen af Menighedsrådsmedlemmer,  

 Foreningen af danske Kirkegårdsledere og Forbundet af Kirke- og  

 Kirkegårdsansatte, skal ses på baggrund af reglerne om sprøjtecertifikat, jf.  

 pkt. 4, samt regeringens handlingsplan for nedsættelse af anvendelsen af  

 bekæmpelsesmidler, jf. pkt. 5.
 Forbudet gælder kun anvendelse af kemiske midler til bekæmpelse af ukrudt.  

 Såfremt kemiske bekæmpelsesmidler anvendes til andre formål - f.eks. til  

 bekæmpelse af skadedyr - må det ske under iagttagelse af de herom fastsatte  

 regler, jf. pkt. 3 og 4.
 2. Kommunalt bestyrede kirkegårde.
 På disse kirkegårde er det overladt til kommunalbestyrelsen at træffe  

 bestemmelse om anvendelse af kemiske midler til bekæmpelse af ukrudt under  

 iagttagelse af de herom fastsatte regler, jf. pkt. 3 og 4. Dog må sådanne  

 midler - som hidtil - ikke anvendes på digerne og digernes fod.
 3. Anvendelse af kemiske bekæmpelsesmidler i  

 almindelighed.
For alle folkekirkens kirkegårde, uanset om de er menighedsråds- eller  

 kommunalt bestyrede, gælder, at kirkegårdsbestyrelsen skal påse, at  

 anvendelse af kemiske bekæmpelsesmidler sker i overensstemmelse med de  

 regler, der fastsættes herom af miljømyndighederne eller  

 arbejdstilsynsmyndighederne.
Man henviser særligt til bestemmelserne om  

 sprøjtecertifikat, der er omtalt under pkt. 4. På de folkekirkeligt bestyrede  

 kirkegårde har menighedsrådet (kirkegårdsbestyrelsen) ansvaret for, at  

 forbudet mod anvendelse af kemiske midler til bekæmpelse af ukrudt  

 overholdes.
 4. Sprøjtecertifikat.
 Det følger af bestemmelserne i Miljøministeriets bekendtgørelse nr. 731 af  

 5. november 1990 om undervisning af ehvervsmæssige brugere af  

 bekæmpelsesmidler mv., som ændret ved bekendtgørelse nr. 650 af 18. september  

 1991, at personer, der arbejder med godkendelsespligtige kemiske  

 bekæmpelsesmidler på folkekirkens kirkegårdre fra den 1. april 1993 skal være  

 i besiddelse af et sprøjtecertifikat som dokumentation for at have modtaget  

 en undervisning i miljø- og sundhedsmæssig forsvarlig anvendelse af  

 bekæmpelsesmidler.
Kurser til opnåelse af sprøjtecertifikat afholdes af  

 AMU-centre/specialarbejderskoler, landbrugsskoler, gartnerskoler, Skovskolen  

 og andre tilsvarende uddannelsesinstitutioner.
Kurserne har en varighed af 2  

 uger.
Personer, der har opnået bevis for gennemførelse af en undervisning,  

 hvis indhold mindst svarer til kravene til opnåelse af et sprøjtecertifikat,  

 kan fritages for at aflægge prøve.
Tilsynet med overholdelse af bestemmelserne udøves af kommunalbestyrelsen  

 og kan ske ved stikprøvekontrol.
Ifølge bekendtgørelsen straffes overtrædelse  

 af bestemmelserne om sprøjtecertifikat med bøde eller hæfte, medmindre højere  

 straf er forskyldt efter den øvrige lovgivning.
 5. Regeringens handlingsplan.
Ifølge regeringens handlingsplan vedrørende kemiske bekæmpelsesmidler skal  

 forbruget i 1997 være nedsat med 50 % af det gennemsnitlige forbrug i årene  

 1981-1985. Målsætningen gælder det samlede forbrug, idet der ikke er fastsat  

 målsætninger for de enkelte anvendelsesområder.
For at nå målsætningen er det  

 imidlertid nødvendigt, at alle bidrager hertil ved at nedsætte forbruget af  

 bekæmpelsesmidler.
Den gennemførte ændring af bekendtgørelsens § 18 er et  

 bidrag hertil.
 Kirkeministeriet skal i øvrigt henstille, at anvendelsen af kemiske  

 bekæmpelsesmidler på folkekirkens kirkegårde begrænses mest muligt.
 6. Afsnit I »Ukrudtbekæmpende midler« i  

 Kirkeministeriets vejledning af 16. november 1983 om brug af  

 ukrudtsbekæmpende midler på landsbykirkegårde og om anskaffelse af  

 hensigtsmæssige maskiner ophæves.
 Kirkeministeriet, den 26. marts 1993.
 P.M.V.
 E.B.
Finn Langager Larsen /Steen Henriksen Bilag Kirkeministeriets bekendtgørelse af 18. marts 1993.
 Bekendtgørelse om ændring af bekendtgørelse om folkekirkens kirkebygninger  

 og kirkegårde.
§ 1 I bekendtgørelse nr. 527 af 19. juni 1992 om folkekirkens kirkebygninger  

 og kirkegårde foretages følgende ændringer:
 § 18  affattes således:
 »§ 18.  Kemiske midler til bekæmpelse af ukrudt  

 må ikke anvendes på folkekirkens kirkegårde, jf. dog stk. 2.
Stk. 2.  Hvor begravelsesnævnet bestyres af kommunen,  

 træffer kommunalbestyrelsen bestemmelse om brug af kemiske midler til  

 bekæmpelse af ukrudt på kirkegårdene under iagttagelse af de regler, der er  

 fastsat herom.
Dog må sådanne midler ej heller på disse kirkegårde anvendes  

 på diger og på digernes fod.« § 2 Bekendtgørelsen træder i kraft den 1. april 1993.
 Kirkeministeriet, den 18. marts 1993.
