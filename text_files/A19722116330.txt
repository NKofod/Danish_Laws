(Tiltrædelsesloven) Protokol vedrørende toldkontingent for indførsel af ubrændt kaffe DE HØJE KONTRAHERENDE PARTER ER BLEVET ENIGE OM følgende bestemmelser, der knyttes som bilag til  

 Konventionen:
A.
Vedrørende Italien I den første periode af de oversøiske landes og territoriers associering  

 med Fællesskabet, og efter at den første ændring af toldsatserne har fundet  

 sted i overensstemmelse med artikel 23 i Traktaten, gælder ved indførsel af  

 ubrændt kaffe fra tredjeland til italiensk område de toldsatser, der anvendes  

 ved Traktatens ikrafttræden, dog højst for et årligt kontingent, der svarer  

 til den samlede indførsel af ubrændt kaffe fra tredjeland til Italien i løbet  

 af året 1956.
 Fra det sjette år efter Traktatens ikrafttræden og indtil udløbet af anden  

 etape nedsættes det i foregående stykke nævnte oprindelige toldkontingent med  

 20 pct.
 Fra begyndelsen af tredje etape og under hele dens varighed fastsættes  

 toldkontingentet til 50 pct. af det oprindelige kontingent.
 Fra overgangsperiodens udløb og for et tidsrum af fire år kan der for op  

 til 20 pct. af det oprindelige kontingent ved indførslen af ubrændt kaffe til  

 Italien fortsat benyttes de toldsatser, som blev anvendt i dette land ved  

 Traktatens ikrafttræden.
 Kommissionen undersøger, om den i foregående stykke nævnte procentsats og  

 frist er berettigede.
 Traktatens bestemmelser finder anvendelse på de mængder, der indføres ud  

 over de ovennævnte kontingenter.
B.
Vedrørende Benelux-landene Fra begyndelsen af anden etape og under hele dens varighed kan indførsel  

 til Benelux-landene af ubrændt kaffe fra tredjeland fortsat ske toldfrit  

 indtil et kvantum på 85 pct. af den samlede indførsel af ubrændt kaffe i det  

 sidste år, for hvilket der foreligger statistik.
 Fra begyndelsen af tredje etape og under hele dens varighed nedsættes den  

 i foregående stykke nævnte toldfri import til 30 pct. af det samlede kvantum  

 ubrændt kaffe, som blev indført i løbet af det sidste år, for hvilket der  

 foreligger statistik.
 Traktatens bestemmelser finder anvendelse på de mængder, der indføres ud  

 over de ovennævnte kontingenter.
 UDFÆRDIGET i Rom, den femogtyvende marts nitten hundrede og  

 syvoghalvtreds.
