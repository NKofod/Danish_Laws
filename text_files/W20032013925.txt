Konkrete afgørelser vedr. afgrænsning mellem direkte og indirekte skadeslidte ift. § 1, stk. 1 fra ÅB 2003 I (N.j.nr. 2623/2002) En 90-årig ansøger kom den 31-03-2002 gående arm i arm med en 88-årig veninde, da en ukendt gerningsmand pludselig greb fat i venindens taske.
Som følge heraf faldt veninden og trak i den forbindelse ansøger med ned, så han slog hovedet ned i jorden.
Ansøger blev indlagt på sygehuset og fik der konstateret hjernerystelse, brækket næse samt 3 flænger i ansigtet.
Nævnet besluttede at anse ansøgers skader for omfattet af loven.
Nævnet lagde ved afgørelsen vægt på, at selv om ansøger som sådan ikke var direkte skadelidt, havde han været så tæt på begivenhederne, at han måtte anses som værende omfattet af loven.
