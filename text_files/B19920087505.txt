I henhold til § 6 i lov nr. 470 af 24. juni 1992 om aktiveringsordning for ledige på Bornholm og § 57, stk. 5, § 58, stk. 1,  nr. 2 b, § 58, stk. 1, nr. 3, § 59, stk. 4, §  

 62, stk. 2, § 63, stk. 5, § 75 h, stk. 5, og § 86, stk. 5, i lov om arbejdsformidling og arbejdsløshedsforsikring m.v., jf.
lovbekendtgørelse nr. 752 af 1. september 1992, fastsættes efter forhandling med Landsarbejdsnævnet:
Aktiveringsordningen § 1.  For at fremme beskæftigelsen på Bornholm og for  

 at give ledige mulighed for at bevare deres erfaring fra arbejdslivet og  

 vedligeholde deres arbejdsevne etableres en aktiveringsordning, hvor ledige,  

 dagpengeberettigede medlemmer af en arbejdsløshedskasse, jf. § 10, frivilligt  

 kan vælge at arbejde ulønnet i en privat virksomhed i en periode på maksimalt  

 5 måneder.
Stk. 2.  Under deltagelse i aktiveringsordningen  

 modtager medlemmerne dagpenge, hvis de almindelige betingelser herfor i  

 øvrigt er opfyldt.
Medlemmerne kan ikke modtage andre ydelser fra  

 arbejdsløshedskassen i aktiveringsperioden, jf. dog § 18.
 § 2.  Virksomheder, der er privat ejet og privat  

 drevet, kan ansøge Arbejdsformidlingen om at få ansat ledige medlemmer efter  

 aktiveringsordningen.
 Stk. 2.  Ansættelse efter aktiveringsordningen kan kun  

 ske efter forhandling mellem repræsentanter for de ansatte og virksomheden,  

 herunder forhandling om, hvorvidt betingelserne i § 4 er opfyldt.
Stk. 3.  I virksomheder med op til 10 ansatte kan der  

 alene beskæftiges 1 ledigt medlem efter aktiveringsordningen.
I virksomheder  

 med mere end 10 ansatte kan der beskæftiges 1 ledigt medlem for hver  

 påbegyndte 10 ansatte.
Stk. 4.  I virksomheder med over 5 ansatte skal  

 medlemmet være beskæftiget med forskellige arbejdsfunktioner.
I virksomheder  

 med 6 til 10 ansatte må medlemmet højst være beskæftiget med samme  

 arbejdsfunktion i 21/2 måned, og i virksomheder med mere end 10 ansatte må  

 medlemmet højst være 1 måned i samme arbejdsfunktion.
 § 3.  De rettigheder og pligter, der følger af lov om  

 arbejdstilbud til ledige, gælder under aktivering i henhold til denne  

 bekendtgørelse.
 Stk. 2.  Det påhviler Arbejdsformidlingen at orientere  

 virksomheden og medlemmet herom.
 Merbeskæftigelse m.v.
 § 4.  Ansættelse i en virksomhed efter  

 aktiveringsordningen er betinget af, at der er tale om merbeskæftigelse i  

 virksomheden i forhold til samme periode året før, jf. § 6.
Stk. 2.  Ansættelse efter stk. 1 kan ikke ske, hvis Stk. 3.  Ansættelse efter stk. 1 kan endvidere ikke ske,  

 hvor der er etableret eller aftalt arbejdsfordelingsordninger.
 Stk. 4.  Til brug for forhandling efter § 2, stk. 2, om,  

 hvorvidt betingelserne i stk. 1-3 er opfyldt, skal virksomheden give  

 repræsentanter for de ansatte alle nødvendige oplysninger.
 Stk. 5.  Hvis der opstår behov for indskrænkning af  

 arbejdsstyrken i en virksomhed med ansatte efter aktiveringsordningen, skal  

 virksomheden optage drøftelse herom med repræsentanter for de ansatte.
 § 5.  Uenighed mellem virksomheden og repræsentanter  

 for de ansatte om, hvorvidt betingelserne i § 4, stk. 1 og 2, jf. § 6, er  

 opfyldt, afgøres således:
 Stk. 2.  Uenighed om, hvorvidt § 4, stk. 3, er opfyldt,  

 afgøres af Arbejdsmarkedsnævnet, hvis afgørelse ikke kan indbringes for anden  

 administrativ myndighed.
 § 6.  For at sikre, at merbeskæftigelseskravet i § 5,  

 stk. 1, er opfyldt, skal virksomheden opgøre antallet af normalt beskæftigede  

 efter reglerne i stk. 2-5.
Stk. 2.  I opgørelsen medregnes alle beskæftigede uden  

 hensyn til arbejdstidens længde.
Der skal dog ikke medregnes ansatte med  

 offentlige tilskud og personer, der er ansat for et bestemt tidsrum eller til  

 udøvelse af en bestemt arbejdsopgave.
Stk. 3.  Opgørelsen sker ved at beregne det  

 gennemsnitlige antal ansatte i de 3 seneste kalendermåneder før ansættelsen i  

 aktiveringsordningen.
Endvidere beregnes det gennemsnitlige antal ansatte i  

 samme periode året forud.
 Stk. 4.  Ved virksomheder, hvor antallet af ansatte er  

 skiftende på grund af sæsonsvingninger, kan opgørelsen i stk. 3 udvides fra 3  

 til 4 måneder.
 Stk. 5.  Ved virksomheder, der kun drives en del af året  

 (sæsonvirksomheder), skal ansættelsen i aktiveringsordningen i  

 ansættelsesmåneden medføre en merbeskæftigelse i forhold til den tilsvarende  

 måned året forud.
Virksomhedens ansøgning og pligter § 7.  Virksomheder, der ønsker at ansætte ledige  

 medlemmer efter aktiveringsordningen, skal indgive en ansøgning til  

 Arbejdsformidlingen.
Ansøgning kan ikke imødekommes, hvis den pågældende  

 beskæftigelse i virksomheden er omfattet af strejke eller lockout, jf. § 23 i  

 lov om arbejdsformidling og arbejdsløshedsforsikring m.v.
 Stk. 2.  Af ansøgningen skal fremgå:
 Stk. 3.  På ansættelsesområder, hvor arbejdsgiveren ikke  

 er omfattet af en kollektiv overenskomst, skal de ansattes synspunkter fremgå  

 af ansøgningen, hvis der ikke er enighed om, at merbeskæftigelsesbetingelsen  

 er opfyldt.
 Stk. 4.  Uanset om der er enighed mellem virksomheden og  

 repræsentanter for de ansatte, kan Arbejdsformidlingen af virksomheden kræve  

 dokumentation for, at der er tale om merbeskæftigelse.
 § 8.  Virksomheden indtræder som arbejdsgiver over for  

 medlemmet, jf. dog § 1.
Stk. 2.  Beskæftigelse i aktiveringsordningen efter  

 denne bekendtgørelse omfatter det antal timer, der svarer til forholdet  

 mellem medlemmets aktuelle dagpenge ved fuld ledighed i en uge på  

 tiltrædelsestidspunktet og overenskomstmæssig løn i en uge for det pågældende  

 arbejde.
For eventuelle arbejdstimer, der ligger ud over beskæftigelsen i  

 aktiveringsordningen, aflønnes medlemmet med overenskomstmæssig eller  

 sædvanlig løn.
 Stk. 3.  Hvis ansættelsesforholdet ophører før den  

 aftalte aktiveringsperiodes udløb, skal arbejdsgiveren give meddelelse herom  

 til Arbejdsformidlingen med angivelse af årsagen hertil.
 § 9.  Når ansættelsesforhold indgås, opretter  

 Arbejdsformidlingen en ansættelseskontrakt mellem virksomheden og medlemmet.
 Stk. 2.  Kontrakten skal indeholde oplysninger om:
Stk. 3.  Kontrakten underskrives af virksomheden og  

 medlemmet.
Kopi af kontrakten udleveres til virksomheden, medlemmet og  

 arbejdsløshedskassen.
Betingelser for ledige medlemmers deltagelse i ordningen § 10.  Aktiveringstilbud kan gives til et ledigt,  

 dagpengeberettiget medlem, der på tiltrædelsestidspunktet har haft mindst 26  

 ugerssammenlagt ledighed inden for de seneste 39 uger.
Ledighedsperioder før  

 bekendtgørelsens ikrafttræden medregnes ved opgørelsen af  

 ledighedsbetingelsen.
Medlemmet skal være dagpengeberettiget i hele den  

 aftalte aktiveringsperiode.
Stk. 2.  Ved opgørelse af kravet om 26 ugers forudgående  

 ledighed inden for de seneste 39 uger, jf. stk. 1, medregnes kun timer, for  

 hvilke der er udbetalt dagpenge, herunder feriedagpenge i en  

 ledighedsperiode.
Ledighedsperioder før bekendtgørelsens ikrafttræden  

 medregnes ved opgørelse af ledighedskravet.
Perioden på 39 uger kan forlænges  

 med perioder, hvorunder der er holdt orlov efter lov om barselorlov.
Arbejdsløshedskassens pligter § 11.  Det er arbejdsløshedskassen, der træffer  

 afgørelse om, hvorvidt medlemmet opfylder ledigheds- og dagpengeretskravet i  

 § 10.
 § 12.  Arbejdsløshedskassen har pligt til at orientere  

 sine ledige medlemmer i Bornholms Amt om ordningen.
Stk. 2.  Et medlem, der retter henvendelse til  

 arbejdsløshedskassen om ansættelse efter ordningen, skal, når  

 arbejdsløshedskassen har konstateret, at medlemmet opfylder  

 ledighedsbetingelsen og kravet om dagpengeret, jf. § 11, indberettes til  

 Arbejdsformidlingen med henblik på et aktiveringstilbud.
Retter medlemmet  

 henvendelse til Arbejdsformidlingen om ansættelse efter ordningen, skal  

 Arbejdsformidlingen underrette arbejdsløshedskassen herom med henblik på at  

 få konstateret, om medlemmet opfylder ledighedsbetingelsen og kravet om  

 dagpengeret i § 10. I bekræftende fald indberetter arbejdsløshedskassen  

 medlemmet til et aktiveringstilbud.
Fradrag § 13.  Beskæftigelse i aktiveringsordningen efter  

 denne bekendtgørelse, jf. § 8, stk. 2, medfører ikke fradrag i medlemmets  

 dagpenge.
Stk. 2.  For et fuldtidsforsikret medlem skal der ud  

 over beskæftigelsen, som er nævnt i stk. 1, ikke ske fradrag i dagpengene for  

 andet arbejde og indtægt for de første 7 timer ugentlig.
For et  

 deltidsforsikret medlem skal der ud over beskæftigelsen, som er nævnt i stk.  

 1, ikke ske fradrag for andet arbejde og indtægt for de første 4 timer  

 ugentlig.
 Stk. 3.  Har et medlem beskæftigelse eller indtægt ud  

 over den i stk. 1 og stk. 2 nævnte, foretages der fradrag i dagpengene efter  

 de regler, der er udstedt i henhold til §§ 58 og 59 i lov om  

 arbejdsformidling og arbejdsløshedsforsikring m.v.
 Stk. 4.  Beskæftigelse, som er nævnt i stk. 1 og stk. 2,  

 medregnes ikke til opgørelse af overskydende timer efter § 59, stk. 2, i lov  

 om arbejdsformidling og arbejdsløshedsforsikring m.v.
§ 14.  Medlemmet skal i aktiveringsperioden udfylde  

 oplysningskort med angivelse af al beskæftigelse og alle indtægter i  

 perioden, som kan have betydning for retten til dagpenge, herunder også  

 beskæftigelsen i aktiveringsordningen.
Oplysningskortet indsendes til  

 arbejdsløshedskassen efter samme terminer, som arbejdsløshedskassen har  

 fastsat for indsendelse af dagpengekort.
Rådighed og selvforskyldt ledighed § 15.  Et medlem skal under deltagelse i  

 aktiveringsordningen stå til rådighed for arbejdsmarkedet og være tilmeldt  

 Arbejdsformidlingen efter de regler, som gælder for ledige medlemmer.
 § 16.  Afslag på eller ophør i beskæftigelse i  

 aktiveringsordningen medfører ikke konsekvenser for retten til dagpenge.
Arbejdskrav § 17.  Perioder, hvor et medlem er beskæftiget i  

 aktiveringsordningen, medregnes ikke i arbejdsperioderne efter §§ 55 og 72 i  

 lov om arbejdsformidling og arbejdsløshedsforsikring m.v., men de i lovens §§  

 55 og 72 angivne perioder, inden for hvilke arbejdskravet skal være opfyldt,  

 forlænges, hvis aktiveringsperioden har en varighed på over 4 uger.
Ferie § 18.  Et medlem, der holder ferie under  

 aktiveringsordningen, og som i optjeningsåret ikke har optjent fuld ret til  

 ferie med feriegodtgørelse eller løn, kan ved afholdelse af ferie få udbetalt  

 feriedagpenge efter de regler, der gælder for ledige.
Ferien skal placeres og  

 afholdes efter reglerne i ferieloven.
Medlemmet skal dog senest 14 dage før  

 ferien underrette Arbejdsformidlingen om tidspunktet for feriens afholdelse.
 Stk. 2.  Ved kollektiv ferielukning kan et medlem, som  

 deltager i aktiveringsordningen, i stedet for at afholde ferie vælge at  

 modtage dagpenge efter de almindelige regler herom, uden at dette medfører  

 afbrydelse af aktiveringsperioden, jf. § 17.
 Stk. 3.  Ved opgørelse af et medlems ret til  

 feriedagpenge skal der ske fradrag for eventuel ferie med feriegodtgørelse  

 eller løn, som medlemmet måtte have optjent i aktiveringsperioden.
Oplysningspligt, tilbagebetaling og kasseansvar § 19.  Et medlem, som er beskæftiget i  

 aktiveringsordningen, har pligt til at underrette arbejdsløshedskassen om  

 forhold, der har betydning for medlemmets dagpengeret.
 Stk. 2.  Har et medlem, som er beskæftiget i  

 aktiveringsordningen, givet arbejdsløshedskassen urigtige oplysninger eller  

 fortiet omstændigheder, der er af betydning for medlemmets ret til dagpenge,  

 eller i øvrigt mod bedre vidende været årsag til, at der uberettiget er  

 udbetalt dagpenge i aktiveringsperioden, skal medlemmet tilbagebetale de med  

 urette modtagne dagpenge. §§ 86 og 87 i lov om arbejdsformidling og  

 arbejdsløshedsforsikring m.v. finder tilsvarende anvendelse.
 Stk. 3.  I tilfælde, hvor der i aktiveringsperioden er  

 sket fejludbetaling af dagpenge, finder Direktoratet for  

 Arbejdsløshedsforsikringens bekendtgørelse om refusion fra statskassen i  

 tilfælde, hvor der er udbetalt dagpenge eller efterløn med urette,  

 tilsvarende anvendelse.
Klageadgang § 20.  Arbejdsformidlingens afgørelser efter denne  

 bekendtgørelse kan ikke indbringes for anden administrativ myndighed.
 Stk. 2.  Arbejdsløshedskassens afgørelser om dagpengeret  

 og ledighedskravet kan indbringes for Direktøren for  

 Arbejdsløshedsforsikringen, hvis afgørelse kan indbringes for  

 Arbejdsmarkedets Ankenævn, jf. § 98, stk. 2, og § 99 i lov om  

 arbejdsformidling og arbejdsløshedsforsikring m.v.
 § 21.  Bekendtgørelsen træder i kraft den 1. november  

 1992 og har virkning til og med den 31. december 1993. Indgåede aftaler har  

 ikke virkning efter dette tidspunkt.
 § 22.  Der udarbejdes en vejledning om anvendelsen af  

 bekendtgørelsen.
