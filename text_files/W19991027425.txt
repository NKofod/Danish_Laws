Kendelse fra Pressenævnet i sag nr.  

 62/1999 Revision har ved [H.K.P.] klaget til Pressenævnet  

 over at Aalborg Stiftstidende ikke har besvaret hans anmodning om at bringe  

 et genmæle i anledning af en artikel bragt i bladet den 7. maj  

 1999.
 Artiklen lød:
"Slipper for naziblad Et bibliotek har ikke pligt til at have et nynazistisk  

 tidsskrift på hylderne.
Det har Tilsynsrådet for  

 Sønderjyllands Amt afgjort i en princip-sag fra det kommunale  

 bibliotek i Bov Kommune.
Striden drejer sig om tidsskriftet "Revision", der udgives  

 af læge  Hans  Krog  Pedersen.
Han har krævet bladet frem  

 på hylderne på biblioteket.
 Hans  Krog  Pedersen boede tidligere i Bov kommune og var  

 en af nazisten  Thies  Christophersens støtter, men er senere flyttet  

 til Tyskland.
 Sagen om "Revision" har i flere år optaget flere  

 danske myndigheder indtil principafgørelsen om, at et bibliotek har  

 ret til at vurdere hvilke bøger og blade der skal være på  

 hylderne.
/ritzau/" Klageren har krævet følgende  

 genmæle:
 "Revision udgives ikke af læge  Hans  Krog  

  Pedersen.
 Hans  Krog  Pedersen har aldrig haft bopæl i Bov  

 kommune.
 Hans  Krog  Pedersen er ikke bosat i Tyskland.
 Hans  Krog  Pedersen har ikke krævet REVISION  

 fremlagt på hylderne på Bov Bibliotek.
 REVISION er ikke et "naziblad".
Da udtrykket/betegnelsen "nazi" "nazist" "nazisme" m.v. er  

 ringeagtsbetegnelser i henhold til div. domsafgørelser beklager  

 Aalborg Stiftstidende at have benyttet denne urigtige og nedsættende  

 betegnelse om tidsskriftet REVISION." Bladet har i en udtalelse af 26. maj 1999 anført,  

 at bladet har besvaret klagerens henvendelse, idet bladet den 14. maj sendte  

 et brev til klageren med følgende indhold:
 "Vedrørende Deres telefax af 7. maj 1999.
 Jeg skal bede Dem rette henvendelse til Ritzaus Bureau,  

 der har udsendt omtalte artikel og derigennem anmode om berigtigelse af  

 artiklen.
Med venlig hilsen AALBORG STIFTSTIDENDE Flemming  Hvidtfeldt Chefredaktør" Bladet har i udtalelsen videre anført, at bladet er  

 indstillet på at bringe berigtigelser for de fejl, der måtte  

 være at finde i omtalte artikel, men at bladet alene har opfattet  

 klagen som en klage over, at bladet ikke havde besvaret klagerens  

 henvendelse.
 Bladet har den 29. maj 1999 bragt følgende:
"Rettelse Af en artikel i Stiftstidende 4. maj 1999, der omtalte en  

 strid om, hvorvidt tidsskriftet Revision skulle fremlægges på Bov  

 Bibliotek, fremgik, at Revision udgives at  Hans  Krog  Pedersen.
Det fremgik  

 ligeledes, at  Hans  Krog  Pedersen har haft bopæl i Bov Kommune og i  

 dag skulle bo i Tyskland.
Hans  Krog  Pedersen er ikke udgiver af Revision, ligesom  

 han ikke har boet i Bov Kommune.
Desuden er han i dag ikke bosiddende i  

 Tyskland.
Stiftstidende beklager fejlene." Klageren har herefter anført, at berigtigelsen ikke  

 er fyldestgørende.
 Klageren har til støtte herfor anført, at  

 betegnelsen "nazi" er en nedsættende ringeagtsbetegnelse i henhold til  

 diverse domsafgørelser.
 Bladet har i relation til klagen over, at berigtigelsen  

 ikke er fyldestgørende, udtalt, at alle faktuelle fejl er blevet  

 rettet, og at bladet anser betegnelsen "naziblad" i overskriften for  

 dækkende, når der er tale om et nynazistisk tidsskrift.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om bladet har bragt injurierende  

 udtalelser.
 Pressenævnet finder, at klageren   ud over den  

 bragte rettelse   ikke er berettiget til et genmæle.
 Afsagt den 10. august 1999.
