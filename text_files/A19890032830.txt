(Lukkeloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 218 af 28. april 1976 om butikstid, som ændret ved lov nr. 851  

 af 23. december 1987, foretages følgende ændringer:
 1. I § 1, stk. 2, 1. pkt.,  ændres »6  

 timer« til: »10 timer«.
 2. I § 1, stk. 2, 2. pkt.,  udgår », dog  

 at de 6 timer højst må fordeles over 3 dage«.
 3. § 1, stk. 2, 3. pkt.,  affattes således:
»Den supplerende butikstid må dog ikke placeres på ugens 5 første  

 dage efter kl. 20, på lørdage efter kl. 14 og på søn- og helligdage.« 4. I § 1, stk. 3,  indsættes efter 3. pkt. som  

 nye punktummer:
»Den første lørdag i måneden forlænges den almindelige butikstid til  

 kl. 17. Falder den første lørdag i måneden på nytårsdag eller grundlovsdag,  

 forlænges den almindelige butikstid den efterfølgende lørdag til kl.  

 17.« 5. § 5, stk. 2, 2.  og 3. pkt.,  ophæves, og i stedet  

 indsættes:
»Der kan herunder fastsættes begrænsninger i åbningstiden.
Erhvervs-  

 og Selskabsstyrelsen fastsætter regler for områdeafgrænsningen og for, hvem  

 der skal forhandles med, og kan herunder bestemme, at forhandling med de  

 berørte organisationer ikke er påkrævet, hvis kommunalbestyrelsens tidligere  

 trufne beslutning om det pågældende område videreføres uændret.
I reglerne  

 kan bestemmes, at fritagelsen vedrørende sommerhusområder ikke skal gælde  

 butikker, der ikke blot tilsigter at dække de lokale behov, men hvis  

 væsentligste kundekreds kommer andetsteds fra.« 6. I § 5, stk. 3, 1. pkt.,  ændres »eet  

 kalenderår« til: »indtil 5 år«.
 7. I § 5, stk. 3, 2. pkt.,  udgår »i årets  

 løb«.
 8. I § 6, stk. 1,  indsættes efter  

 »lejrpladser,»: »ved lystbådehavne,».
 9. I § 6, stk. 2, 1. pkt.,  ændres  

 »turist- og handelsorganisationer« til: »organisationer«,  

 og efter »gaveartikler,» indsættes: »særlige  

 udvalgsvarer,».
 10. I § 6, stk. 2, 2. pkt.,  ændres »eet  

 år« til: »5 år«.
 11. I § 6, stk. 4,  ændres  

 »retningslinjer« til: »regler«.
 12. § 7, stk. 2,  ophæves.
 13. I § 8, stk. 2,  udgår »og som afholdes  

 af frembringerne eller af andre på disses vegne,».
 14. § 9  affattes således:
 » § 9.  Afgørelser truffet af politimesteren, i  

 København politidirektøren, i medfør af § 7 kan indbringes for Erhvervs- og  

 Selskabsstyrelsen af de foreninger eller organisationer, som efter § 10, stk.  

 4, er bemyndiget til at begære påtale for overtrædelse af loven.
Stk. 2.  Erhvervs- og Selskabsstyrelsens afgørelser kan  

 ikke indbringes for anden administrativ myndighed.« § 2 Stk. 1.  Loven træder i kraft den 1. oktober 1989.
 Stk. 2.  Sager, der er indbragt for  

 Butikstids-ankenævnet inden lovens ikrafttræden, behandles efter de hidtidige  

 regler.
Givet på Christiansborg Slot, den 24.  

 maj 1989 Under Vor Kongelige Hånd og Segl MARGRETHE R.
