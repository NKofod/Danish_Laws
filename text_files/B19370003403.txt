VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gør vitterligt: I Henhold til § 1000, 3. Stykke i Lov om Rettens Pleje af  

 11. April 1916, jfr.
Bek.
Nr. 212 af 1. Oktober 1936, fastsættes herved  

 følgende nærmere Regler om Fremgangsmaaden ved Udøvelsen af Nævningernes  

 Adgang til at gøre Indstilling til Justitsministeren om Domfældtes Benaadning  

 i Sager, ved hvis Behandling de har medvirket.
Naar Nævningerne ønsker at benytte den dem efter Retsplejelovens § 1000  

 tilkommende Adgang til at gøre Indstilling til Justitsministeren om  

 Domfældtes Benaadning, maa de i Retssalen henvende sig derom til Rettens  

 Formand.
Henvendelsen, der kan fremsættes af enhver af de Nævninger, som har  

 deltaget i Raadslagningen angaaende Nævningeerklæringen, kan først fremføres,  

 naar Rettens Dom i Sagen er falden, og Domfældte har udtalt sig med Hensyn  

 til Anke af Dommen.
Henvendelsen maa derhos være fremsat, forinden  

 Nævningerne har forladt deres Pladser, eller, for saa vidt de samme Dag skal  

 gøre Tjeneste i den paafølgende Sag, forinden Behandlingen af denne er  

 paabegyndt.
Efter at have modtaget saadan Henvendelse, henleder Retsformanden  

 Nævningernes Opmærksomhed paa de i nærværende Anordning indeholdte  

 Bestemmelser om, hvad de har at iagttage, og giver dem nærmere Forklaring i  

 saa Henseende, for saa vidt han finder det fornødent; derefter opfordrer han  

 Nævningerne til at begive sig til det for dem bestemte Værelse, for at de der  

 kan raadslaa under Ledelse af Ordføreren.
Efter tilendebragt Raadslagning  

 afæsker Ordføreren hver Nævning enkeltvis hans Stemme i den ved Udtagelsen  

 bestemte Orden og afgiver selv sin Stemme tilsidst.
 Nævningernes Indstilling om Benaadning kan ikke blot gaa ud paa Benaadning  

 i Almindelighed, men det kan ogsaa anføres, hvilken Benaadning der  

 indstilles, altsaa enten hel Fritagelse for Straf eller Nedsættelse til en  

 anden Strafart eller en lavere Straf eller Benaadning paa visse Betingelser.
 Ønsker Nævningerne at indhente Oplysninger til Brug under Raadslagningen,  

 kan de derom henvende sig til Rettens Formand, som efter at Nævningerne i  

 Retssalen har fremsat deres Forespørgsel, her meddeler dem Oplysning.
Gør der sig ved Afstemningen flere Standpunkter gældnede, bliver der at  

 stemme særskilt om hvert af disse.
Om Afstemningens Resultat affatter  

 Ordføreren en Kort skriftlig Fremstilling.
Denne behøver ikke at være  

 begrundet, men skal angive det eller de Standpunkter, der har gjort sig  

 gældende, og hvor mange, der har stemt for hvert enkelt af disse, og skal  

 underskrives af Ordføreren tilligemed to andre Nævninger.
 Efter at Nævningerne er vendt tilbage til Retssalen, afleverer Ordføreren  

 Skriftstykket angaaende Benaadning i lukket Kuvert til Rettens Formand, som  

 gennem Rettens Præsident indsender det til Justitsministeren.
 Aftryk af denne Anordning skal af Rettens Formand overgives Nævningernes  

 Ordfører, forinden Raadslagningen angaaende Benaadning begynder.
 Denne Anordning træder i Kraft den 1. Juli 1937. Samtidig bortfalder  

 Anordning Nr. 128 af 11. Marts 1922 om Nævningernes Adgang til at indstille  

 til Benaadning.
 Hvorefter alle vedkommende sig have at rette.
 Givet paa Christiansborg, den 26.  

 Februar 1937.
 Under Vor Kongelige Haand og Segl.
 I Kongens Navn:
FREDERIK, Kronprins (L.S).
 /Steincke.
