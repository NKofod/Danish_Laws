Bekendtgørelse om deponering m.v. ved kommuners afståelse  

  

 m.v. af energivirksomheder I medfør af § 10, stk. 8 og § 17,  

 stk. 8 i lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 719 af 13. august 2003, fastsættes:
 § 1.  

  

 Kommuner og amtskommuner giver senest 1. juni i året efter afståelsen m.v. af  

 energivirksomheder Indenrigs- og Sundhedsministeriet meddelelse om valget  

 mellem enten:
1)  

 	  

    

 tilskudsreduktion  

 efter § 10, stk. 6 henholdsvis § 17, stk. 6, i lov om  

 kommunal udligning og generelle tilskud til kommuner og amtskommuner  

 (Reduktion  

 med et beløb svarende til 40 pct. af det af Energitilsynet meddelte  

 rådighedsbeløb, inkl. beregnet forrentning, hvis der foretages deponering af  

 restbeløb efter tilskudsreduktionen) eller 2)  

 	  

    

 tilskudsreduktion  

 efter § 10, stk. 7 henholdsvis § 17, stk. 7, i lov om  

 kommunal udligning og generelle tilskud til kommuner og amtskommuner  

 (Reduktion  

 med et beløb på 60 pct. af det af Energitilsynet meddelte rådighedsbeløb,  

 inkl.  

 beregnet forrentning, hvis der ikke foretages deponering af restbeløb efter  

 tilskudsreduktionen).
 Stk. 2.  

  

 Beslutningen efter stk. 1 er endelig.
§ 2.  

  

 Deponering af restbeløbet efter tilskudsreduktionen efter § 10,  

 stk. 6 eller § 17, stk. 6, i lov om kommunal udligning og  

 generelle tilskud til kommuner og amtskommuner, sker fra den til  

 Energitilsynet  

 meddelte rådighedsdato, jf. § 37, stk. 5, i lov om elforsyning og  

 § 23 e, stk. 5, i lov om varmeforsyning.
Deponering af restbeløbet  

 af  

 den beregnede forrentning af rådighedsbeløbet sker fra det tidspunkt, hvor  

 forrentningen af rådighedsbeløbet kan beregnes, jf. § 37, stk. 5, i  

 lov om elforsyning og § 23, e, stk. 5, i lov om varmeforsyning.  

 Deponeringen korrigeres i overensstemmelse med eventuelle ændringer i medfør  

 af  

 Energitilsynets afgørelse efter § 37, stk. 8, i lov om elforsyning  

 og  

 § 23 e, stk. 8, i lov om varmeforsyning.
 Stk. 2.  

  

 Frigivelse  

 af hele depotet sker med en tiendedel årligt regnet fra den af Energitilsynet  

 godkendte rådighedsdato, jf. § 37, stk. 8, i lov om elforsyning og  

 § 23 e, stk. 8, i lov om varmeforsyning.
 § 3.  

  

 Indenrigs- og sundhedsministeren kan efter ansøgning godkende at reducere det  

 deponerede beløb, såfremt kommunen eller amtskommunen i forhold til den  

 hidtil  

 forudsatte gældsafvikling ekstraordinært nedbringer sin langfristede gæld.  

 Indenrigs- og Sundhedsministeren kan endvidere efter ansøgning godkende at  

 reducere det deponerede beløb, såfremt kommunen eller amtskommunen i årene  

 efter deponeringen er foretaget har ledig låneramme i medfør af reglerne i  

 bekendtgørelsen om kommunernes låntagning og meddelelse af garantier m.v.
 § 4.  

  

 Bekendtgørelsen træder i kraft den 11. april 2004.
