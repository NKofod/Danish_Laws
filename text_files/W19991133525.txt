 Der blev klaget over, at der opstod betændelse i overkæben i  

 forbindelse med fremstilling af ny bund (rebasering) i protesen, idet  

 aftryksmaterialet via en forbindelseskanal (fistel) mellem mundhule og  

 bihule(sinus) blev presset op i bihulen og gav anledning til  

 betændelse.
Bihulebetændelse efter rebasering af  

 immediat helprotese til overkæben Patientklagenævnet fandt, at den kliniske  

 tandtekniker ikke havde overtrådt tandteknikerloven i forbindelse med  

 behandlingen af patienten.
 Nævnet lagde herved vægt på, at  

 patienten var til kontrol hos tandlægen, som fandt tegn på  

 pæn opheling efter tandudtrækningerne.
Nævnet lagde tillige vægt på, at  

 patienten fik lavet ny bund (rebasering) i overprotesen hos den kliniske  

 tandtekniker, efter at hun i den forløbne periode ikke havde  

 været hos tandlægen.
Det fremgik heller ikke af journalen fra den  

 kliniske tandtekniker, at der var betændelseslignende tilstande i  

 mundhulen, der kunne kontraindicere rebasering af protesen.
 Nævnet lagde endvidere vægt på, at  

 ifølge sundhedsstyrelsens cirkulære af 1. oktober 1979 om  

 kliniske tandteknikeres virksomhedsområde og bekendtgørelse nr.  

 391 af 29. august 1979 om begrænsning af kliniske tandteknikeres  

 virksomhedsområde, § 2, stk. 1, er det tandlægen, der har  

 ansvaret for behandlingen med immediatproteser med hensyn til kontrol med  

 ophelingen efter tandudtrækningerne som protesernes tilpasning og  

 funktion i helingsperioden.
 Nævnet oplyste, at rent praktisk kan  

 tandlægens ansvar udføres ved, at han ser patienten mindst  

 én gang i helingsfasen, der kan vare flere måneder.
 Nævnet har lagt vægt på, at den kliniske  

 tandtekniker ikke blev kontaktet af tandlægen, hvorfor nævnet  

 fandt det rimeligt, at han antog, at helingen forløb korrekt, og han  

 kunne rebasere protesen.
