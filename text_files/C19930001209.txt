 1. Godtgørelse for definitivt ophør med  

 mælkeproduktion og vederlag for afståelse af mælkekvoter behandles efter  

 statsskattelovens regler.
2. Efter hidtidig praksis er godtgørelser for  

 definitivt ophør med mælkeproduktion, der udbetales over 7 år, anset som  

 almindelig skattepligtig indkomst, jf.
Ligningsvejledningen 1991 E.E.3.7.2.
 3. Landsskatteretten har imidlertid den 11. december  

 1992 afsagt en kendelse, der ændrer den hidtidige praksis, idet  

 Landsskatteretten har anset godtgørelserne som en kompensation for tab af  

 indkomstkilde og dermed skattefri, jf. statsskattelovens § 5 a.
 4. Herefter er godtgørelser for definitivt ophør med  

 mælkeproduktion, udbetalt efter Landbrugsministeriets bekendtgørelser herom,  

 senest bekendtgørelse af 2. oktober 1991, skattefri.
5. Skattemyndighederne anmodes om at sørge for, at  

 indkomstansættelser, hvor der ikke er godkendt skattefrihed som anført,  

 bliver nedsat i overensstemmelse med ovenstående, hvis der ansøges herom,  

 eller forholdet i øvrigt er skattemyndighederne bekendt.
Dette kan ske for  

 indkomstår, der ligger 5 år forud for ovennævnte landsskatteretskendelse af  

 11. december 1992. Det vil sige indkomståret 1987 og følgende indkomstår.
 6. Ansøgning om genoptagelse af skatteansættelserne  

 skal indgives til skattemyndighederne inden udgangen af 1994, på hvilket  

 tidspunkt cirkulæret bortfalder.
