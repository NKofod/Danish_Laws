Cirkulære  

 om oprettelse af stillinger som kordegn og om oprettelse af stillinger som  

 kordegneassistent 1. Klassificering § 1.  

  

 Stillinger som kordegn og stillinger som  

 kordegneassistent klassificeres i lønrammesystemet på grundlag af en  

 ansøgning  

 fra menighedsrådet om oprettelse af en fuldtidsstilling som  

 kordegn/kordegneassistent  

 eller en deltidsstilling som kordegn/kordegneassistent.
 Stk. 2.  

  

 Menighedsrådet afgør om en stilling som  

 kordegn/kordegneassistent skal være en fuldtidsstilling eller en  

 deltidsstilling.
 Stk. 3.  

  

 Udgangspunktet for en fuldtidsstilling er  

 arbejdsopgaver svarende til 1924 timer årligt, for deltidsstillinger en  

 brøkdel  

 heraf, dog minimum 18,5 timer pr. uge.
§ 2.  

  

 Menighedsrådet fastsætter selv timetallet  

 for en stilling som kordegn.
Menighedsrådet (ene) skal ved fastsættelsen af  

 en  

 kordegnestillings størrelse anvende følgende grundskala for grundregistrering  

 og kirketjeneste:
Folketal Grundskala i pct. af fuldtid 4.999 og derunder 40 5.000  5.999 45 6.000  6.999 50 7.000  7.999 55 8.000  8.999 60 9.000  9.999 65 10.000  10.999 70 11.000  11.999 75 12.000  12.999 80 13.000  13.999 85 14.000  14.999 90 15.000  derover 100 Stk. 2.  

  

 Menighedsrådet fastsætter selv  

 timetallet for en stilling som kordegneassistent.
 Stk. 3.  

  

 Såfremt menighedsrådet ikke ønsker en  

 del af kirketjenesten henlagt til kordegnestillingen, kan menighedsrådet  

 foretage et fradrag herfor i grundskalaen ved fastsættelsen af stillingens  

 timetal.
 Stk. 4.  

  

 Hvis der undtagelsesvis ikke knyttes  

 kirketjeneste til stillingen, reduceres grundskalen med 15 pct.
 Stk. 5.  

  

 Såfremt menighedsrådet vurderer, at der  

 er et ekstraordinært stort antal gudstjenester og/eller kirkelige handlinger  

 og/eller grundregistreringer i sognet, kan menighedsrådet indlægge ekstra  

 timer  

 herfor i stillingen.
 Stk. 6.  

  

 I forbindelse med menighedsrådets  

 ansøgning om oprettelse af stillinger som kordegn og stillinger som  

 kordegneassistent kan menighedsrådet søge Kirkeministeriet om oprettelse af  

 både fuldtidsstillinger og deltidsstillinger ligesom menighedsrådet kan søge  

 om, at de pågældende stillinger oprettes som sideordnede stillinger.  

 Tilsvarende gælder for eksisterende stillinger, som bliver ledige efter  

 cirkulærets ikrafttræden.
 § 3.  

  

 Kirkeministeriet klassificerer stillingen i  

 lønrammesystemet efter forhandling med Danmarks Kordegneforening.
 § 4.  

  

 Stillinger som kordegn og stillinger som  

 kordegneassistent aflønnes efter den lønramme og med de tillæg, som  

 Kirkeministeriet har godkendt ved oprettelse af stillingen.
 § 5.  

  

 Såfremt stillingen er en deltidsstilling,  

 aflønnes med en til timetallet svarende brøkdel af lønrammelønnen.
 § 6.  

  

 Stillinger som kordegn/kordegneassistent på  

 fuld tid kan efter menighedsrådets ansøgning oprettes på tjenestemandsvilkår  

 eller på tjenestemandslignende vilkår.
 Stk. 2.  

  

 Stillinger som kordegn/kordegneassistent  

 på deltid oprettes på tjenestemandslignende vilkår.
2. Indberetning til stiftsøvrigheden § 7.  

  

 Når en stilling som kordegn eller en  

 stilling som kordegneassistent, der er oprettet efter dette cirkulære ændres  

 fra en fuldtidsstilling til en deltidstilling eller omvendt, skal  

 menighedsrådet foretage indberetning til stiftsøvrigheden herom.
 Stk. 2.  

  

 Stiftsøvrigheden skal orientere Danmarks  

 Kordegneforening og Kirkeministeriet om ændringen.
 Stk. 3.  

  

 Hvis en ledig stilling som kordegn eller  

 som kordegneassistent med tjenestemandsvilkår får ændret ansættelsesvilkår  

 fra  

 fuldtid til deltid, skal sagen forelægges Kirkeministeriet med henblik på  

 nedlæggelse af stillingen som en tjenestemandsstilling.
3. Kordegnekontorets åbningstider § 8.  

  

 Et kordegnekontor skal have offentlig  

 ekspeditionstid to timer på fire af ugens fem første hverdage og derudover to  

 timer en fast ugentlig hverdag efter kl. 16 på en af de fire dage.
 Stk. 2.  

  

 Offentlige ekspeditionstider herudover  

 fastsættes af menighedsrådet i forhold til kordegnestillingens størrelse.
 Stk. 3.  

  

 Såfremt det vurderes, at der er behov  

 for yderligere offentlig ekspeditionstid kan menighedsrådet indlægge ekstra  

 timer herfor i stillingen.
 4. Ikrafttrædelses- og overgangsregler m.m.
 § 9.  

  

 Cirkulæret træder i kraft 18. oktober 2004.
 Stk. 2  

  

 For stillinger som kordegn og som  

 kordegneassistent, der er oprettet før ikrafttrædelsen af dette cirkulære,  

 kan  

 dette cirkulæres regler anvendes, hvis menighedsrådet og kordegnen aftaler  

 dette.
Stk. 3.  

  

 Ved ledighed i en eksisterende  

 stilling som kordegn eller som kordegneassistent bliver stillingen omfattet  

 af  

 reglerne i dette cirkulære.
Tilsvarende gælder ved større ændringer af  

 kordegneopgaverne  

 ved en kirke.
 Stk. 4.  

  

 Samtidig ophæves:
 Kirkeministeriets cirkulære af 15. september 1981 om  

 udfærdigelse af regulativer for de ved kirker og kirkegårde ansatte for så  

 vidt  

 angår stillinger som kordegn og stillinger som kordegneassistent som er  

 oprettet efter de nye regler eller overgået til de nye regler.
 Kirkeministeriets cirkulære af 10. februar 2000 om  

 kvoteberegning (minimumskvoter) for visse kirke- og kirkegårdsfunktionærer,  

 for  

 så vidt angår stillinger som kordegn og stillinger som kordegneassistent som  

 er  

 oprettet efter de nye regler eller overgået til de nye regler.
 Kirkeministeriets cirkulære af 1. marts 2003 om ændring  

 af cirkulære om oprettelse af stillinger som kordegn og om oprettelse af  

 stillinger som kordegneassistent (kordegnekontorets åbningstider), for så  

 vidt  

 angår stillinger som kordegn og stillinger som kordegneassistent som er  

 oprettet efter de nye regler eller overgået til de nye regler.
 Stk. 5.  

  

 Cirkulæret finder ikke anvendelse på  

 Færøerne og i de sønderjydske landsdele.
