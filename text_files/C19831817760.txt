VEJLEDNING oktober 1983 Merværdiafgift - marketenderier/kantiner Denne vejledning indeholder de regler, der gælder pr 1. oktober 1983, om  

 moms i forbindelse med drift af marketenderier/kantiner.
 Vejledningen erstatter den meddelelse, som blev udsendt i december 1982,  

 og den indeholder i forhold til meddelelsen en præcisering af reglerne om  

 beregning af moms i tilfælde af, at marketenderier/kantiner udover salget af  

 mad- og drikkevarer afsætter øvrige varer og afgiftspligtige ydelser.
Generelt Ved marketenderivirksomhed (kantinevirksomhed) forstås ifølge  

 restaurationslovens § 20, stk 1, servering i dertil indrettede lokaler i  

 eller i tilknytning til arbejdspladser og tilsvarende steder for personer,  

 der er beskæftiget i virksomheden, for personer, der besøger nogen af de  

 beskæftigede, samt for chauffører, bude og lignende med ærinde i  

 virksomheden.
Efter de almindeligt gældende overenskomster og aftaler på arbejdsmarkedet  

 stiller arbejdsgiveren sædvanligvis lokaler, inventar, driftsmidler og  

 service vederlagsfrit til rådighed for marketenderierne.
Arbejdsgiveren  

 påtager sig endvidere ofte omkostningerne ved vedligeholdelse og opvarmning  

 mv af de omhandlede marketenderilokaler.
Omkostningerne ved rengøring af  

 lokalerne samt afrydning og opvask dækkes ligeledes i reglen af  

 arbejdsgiveren i et nærmere aftalt omfang, eventuelt i form af refusion af en  

 del af de udgifter til rengøring mv, der er afholdt af marketenderiet.
 Retningslinierne i denne vejledning er alene gældende for de ovenfor  

 beskrevne marketenderier, hvor arbejdsgiveren afholder de nævnte udgifter.  

 Såfremt marketenderiet helt eller delvis selv skal afholde udgifter til  

 lokaler, inventar, varme mv, finder momslovens almindelige regler om  

 opgørelse af afgiftstilsvaret anvendelse.
Afgifts- og registreringspligt Marketenderier og kantiner blev fuldt afgifts- og registreringspligtige i  

 forbindelse med ændringen af momsloven pr 1 oktober 1978.
Der skal herefter svares afgift ved afsætning af mad- og drikkevarer mv i  

 marketenderier såvel i registrerede virksomheder som i ikke-registrerede  

 virksomheder, fx banker, forsikringsselskaber, skoler, hospitaler og andre  

 offentlige institutioner.
Det gælder, uanset om marketenderiet drives af  

 arbejdsgiveren eller af personalet.
 Pligten til at svare afgift omfatter også udlevering af mad- og  

 drikkevarer, selv om der alene opkræves en symbolsk betaling eller eventuelt  

 ingen betaling.
 Det vil dog normalt være således, at marketenderiernes afsætning af mad-  

 og drikkevarer sker til priser, som dækker de omkostninger, der er forbundet  

 med varernes fremstilling og afsætning, dvs råvarernes pris samt  

 lønomkostninger vedrørende tilberedning, salg og administration.
 Afgifts- og registreringspligten omfatter også marketenderier, der  

 indkøber alle varer og ydelser i forbindelse med driften hos et cateringfirma  

 eller lignende.
Marketenderier er fritaget for at svare afgift af deres udlevering af mad-  

 og drikkevarer, såfremt værdien af varerne ikke overstiger 30 000 kr årlig.  

 Beløbet opgøres efter reglerne i afsnittet »Beregning af salgsmoms  

 (udgående afgift)».
Denne bestemmelse vil tillige kunne anvendes på salg  

 af fx øl og vand fra frokoststuer og lignende.
 Der skal dog under alle omstændigheder svares afgift af marketenderiets  

 salg af kioskvarer, såsom slik og tobaksvarer, såfremt denne omsætning  

 overstiger 10 000 kr årlig.
 Salg af mad- og drikkevarer fra frugtboder på skoler samt fra fritids- og  

 ungdomsklubbers kiosker eller cafeterier mv anses ikke for  

 marketenderivirksomhed og er derfor omfattet af afgiftspligten, såfremt  

 omsætningen overstiger 10 000 kr årlig.
Beregning af salgsmoms (udgående afgift) A.
Salg af mad- og drikkevarer For de tilfælde, hvor marketenderier drives på en sådan måde, at  

 udsalgspriserne for varerne ikke giver dækning for de omkostninger, der er  

 forbundet med driften, er der fastsat særlige regler for opgørelsen af den  

 værdi, hvoraf momsen skal beregnes.
 Fra den 1 januar 1983 skal den udgående afgift af salget af mad- og  

 drikkevarer i såvel arbejdsgiverdrevne som personaledrevne marketenderier  

 beregnes på følgende måde:
 Der skal svares afgift af varernes salgspris, dog mindst af en værdi, der  

 dækker varernes fremstillingsomkostninger (råvarernes pris samt  

 lønomkostninger vedrørende tilberedning, salg og administration).
Der må således foretages en opdeling af marketenderipersonalets  

 timeforbrug på arbejdsydelser i forbindelse med I tilfælde, hvor varernes almindelige salgspris incl moms dækker varernes  

 fremstillingspris incl moms, skal der ske afgiftsberigtigelse af salgsprisen.
 I tilfælde, hvor salgsprisen er mindre end fremstillingsprisen, svares  

 afgift af sidstnævnte.
 Efterfølgende er vist to eksempler på beregning af et marketenderis  

 udgående afgift.
Eksempel I Der skal i dette tilfælde svares afgift af salgsprisen, da denne dækker  

 fremstillingsprisen.
Den udgående afgift bliver herefter i dette tilfælde: 18,03 pct af 800 000  

 kr = 144 24O kr (Momsen udgør 22 pct af varens/ydelsens pris.
Momsen bliver altså et  

 tillæg til den pris, som er virksomhedens salgspris for den pågældende  

 vare/ydelse.
 Hvis en salgspris er med moms, vil det sige, at momsen udgør 18,03 pct af  

 den pris, som køberen skal betale).
Eksempel II Da det indgåede salgsbeløb ikke dækker varernes fremstillingspris, må  

 fremstillingsprisen lægges til grund for beregning af den udgående afgift.
Den udgående afgift bliver herefter i dette tilfælde: 18,03 pct af 644 000  

 kr = 116 113 kr Det fremgår af ovennævnte eksempler, at marketenderiets lønudgifter skal  

 anses som værende excl moms.
Det samme gælder, hvis det er arbejdsgiver, som  

 direkte betaler lønudgifterne i marketenderiet.
Såfremt arbejdsgiver i øvrigt  

 giver tilskud til nedbringelse af priserne på de varer, der udleveres af  

 marketenderiet eller til udligning af et underskud i marketenderiet, skal der  

 også beregnes afgift af disse tilskud.
Tilskudsbeløbene anses i den  

 forbindelse for at være incl moms. (Arbejdsgiver har ingen fradragsret for  

 den i disse tilskud indeholdte moms).
Marketenderiet skal mindst een gang årlig foretage en beregning som  

 beskrevet i ovenstående eksempler.
Såfremt forskellen mellem den udgående og  

 den indgående afgift løbende (2 eller flere kvartaler) er negativ, kan  

 toldvæsenet bestemme, at beregningen skal foretages hvert kvartal.
Merværdiafgift - marketenderier/kantiner (fortsat) Salgspriserne for mad- og drikkevarer i de marketenderier, der er omfattet  

 af bestemmelserne i Finansministeriets cirkulære nr 197 af 3 december 1982 om  

 oprettelse og drift af personalekantiner mv hos statslige institutioner, skal  

 ifølge cirkulæret fastsættes således, at de giver dækning for varernes  

 fremstillingsomkostninger, der i cirkulæret er defineret som råvarernes pris  

 samt lønomkostninger vedrørende indkøb, tilberedning, salg og administration.
 Da dette i realiteten svarer til den værdi, hvoraf de, ifølge foranstående  

 som minimum skal svares afgift, kan marketenderier, der anvender  

 bestemmelserne i nævnte cirkulære (statslige marketenderier samt  

 marketenderier, i amtskommunale og kommunale institutioner/virksomheder),  

 undlade at foretage den foreskrevne opdeling af marketenderipersonalets  

 timeforbrug, og i stedet lægge salgsprisen for de afsatte mad- og drikkevarer  

 til grund for afgiftsberegningen.
B.
Salg af øvrige varer/afgiftspligtige ydelser Marketenderiet skal udover afsætningen af mad- og drikkevarer endvidere  

 svare afgift af øvrige varer/afgiftspligtige ydelser, der leveres mod  

 betaling eller som modydelse for modtagne tilskud, jf efterfølgende afsnit.
B. 1 Ikke-arbejdsgiverdrevne marketenderier i offentlige institutioner/virksomheder Ifølge Finansministeriets ovennævnte cirkulære af 3 december 1982 om  

 oprettelse og drift af personalekantiner mv hos statslige institutioner skal  

 den statslige marketenderi-/kantinevirksomhed søges etableret således, at  

 staten ikke pådrager sig noget økonomisk ansvar ved marketenderidriften, der  

 således normalt skal overlades enten til et cateringfirma eller til  

 personaleforeningen ved tjenestestedet.
Personalet i marketenderiet skal ansættes, aflønnes og afskediges af den,  

 der forestår marketenderidriften.
Det er forudsat, at staten inden for visse  

 rammer dækker de lønudgifter, som marketenderiet har vedrørende rengøring af  

 spiselokale og køkken, afrydning af spiselokale, fjernelse af affald, opvask  

 og afrydning i køkken.
 Den rengøring mv, der bliver udført af arbejdskraft ansat af det  

 ikke-arbejdsgiverdrevne marketenderi, anses for at være udført for den  

 offentlige institution, da denne ejer lokalerne og endeligt afholder  

 omkostningerne til de udførte arbejder.
 Den betaling, der modtages til dækning af omkostninger vedrørende  

 rengøring mv, anses derfor for at være betaling for en afgiftspligtig  

 leverance fra marketenderiet, som ved opgørelsen af den afgiftspligtige  

 omsætning skal medregne det beløb, der er modtaget som betaling eller i form  

 af tilskud.
 Marketenderiet skal udstede en faktura til arbejdsgiveren vedrørende de  

 leverede ydelser mv, der skal dækkes af arbejdsgiveren.
B. 2 Ikke-arbejdsgiverdrevne marketenderier i såvel registrerede som  

 ikke-registrerede private virksomheder Ikke-arbejdsgiverdrevne marketenderier i private virksomheder skal i  

 lighed med marketenderier i offentlige institutioner/virksomheder svare  

 afgift af de beløb, der eventuelt modtages fra arbejdsgiveren til dækning af  

 marketenderiets lønudgifter til rengøring, afrydning og opvask mv.
 Disse marketenderier skal i øvrigt fortsat følge de generelle regler for  

 beregning af udgående afgift af salget af mad- og drikkevarer (opdeling af  

 marketenderipersonalets timeforbrug mv).
B. 3 Arbejdsgiverens stilling Den afgift af rengøring mv, der ifølge ovenstående afsnit B. 1 og B. 2 er  

 faktureret fra et marketenderi til arbejdsgiveren vil af denne kunne  

 medregnes til den indgående afgift, efter de i nedenstående afsnit om  

 købsmoms (indgående afgift) omhandlede regler.
 Arbejdsgiveren vil dog ikke have fradragsret for en fra marketenderiet  

 tilfaktureret moms, i det omfang det beløb, der ligger til grund for  

 momsberegningen, er anvendt til nedbringelse af marketenderiets salgspriser.
Købsmoms (indgående afgift) Marketenderier kan ved opgørelsen af den indgående afgift medregne  

 afgiften af indkøb af råvarer, omkostningsvarer mv i forbindelse med salg og  

 administration samt eventuelle arbejdsydelser vedrørende tilberedning, salg  

 og administration, der er indkøbt i afgiftsberigtiget stand.
Fradragsretten for afgiften i forbindelse med udgifter til opførelse og  

 vedligeholdelse af lokaler, inventar, køkkenudstyr, service, rengøring, lys,  

 vand, el, gas og varme er afhængig af den omgivende virksomheds  

 afgiftsmæssige status efter momsloven.
Det samme gælder arbejdsydelser  

 vedrørende afrydning, opvask, rengøring mv, der er indkøbt i  

 afgiftsberigtiget stand.
Det vil sige, at virksomheder, som udelukkende  

 afsætter varer og afgiftspligtige ydelser, har fuld fradragsret for  

 ovennævnte indkøb, blandede virksomheder (virksomheder med både  

 afgiftspligtige og ikke-afgiftspligtige aktiviteter) har delvis fradragsret,  

 og ikke afgiftspligtige virksomheder (banker m fl) har ingen fradragsret.
Yderligere oplysninger Yderligere oplysninger vil kunne fås ved henvendelse til det lokale  

 distriktstoldkammer.
