 I henhold til §§ 56-62, § 64, stk. 5, § 118, stk. 3, og § 141 i  

 færdselsloven, lovbekendtgørelse nr. 58 af 17. februar 1986, fastsættes:
Almindelige bestemmelser § 1.  Ansøgning om indstilling til køreprøve  

 indleveres til kørekortkontoret.
Ansøgningen skal vedlægges:
1. Et vellignende fotografi (portrætbillede, uden  

 hovedbeklædning) i størrelsen 35*45 mm.
Det skal være holdbart og kopieret på  

 almindeligt tyndt fotopapir og må ikke være forsynet med stempler.
 2. Personnummerbevis eller andet legitimationspapir,  

 der er udstedt af en offentlig myndighed, og hvoraf ansøgerens personnummer  

 fremgår.
 3. Lægeattest.
§ 2.  Lægeattesten skal være afgivet på en af  

 sundhedsstyrelsen godkendt blanket.
Til dokumentation for, at den person, som  

 fotografiet forestiller, er identisk med den i lægeattesten beskrevne person,  

 skal fotografiet være påtegnet af lægen.
Attesten og fotografiet skal af  

 lægen sendes direkte til vedkommende kørekortkontor, men kan også overgives  

 den pågældende i en lukket kuvert, der er forsynet med lægens navn.
 Stk. 2.  Lægeattesten må ved ansøgningens indlevering  

 ikke være over 3 måneder gammel og ved udstedelsen af kørekortet ikke over 1  

 år gammel.
 § 3.  På grundlag af oplysningerne i lægeattesten  

 afgør politiet, om ansøgeren opfylder de helbredsmæssige betingelser for  

 erhvervelse af det ønskede kørekort.
Stk. 2.  Politiet kan kræve, at der fra statens  

 bilinspektion, en speciallæge eller andre fremskaffes en erklæring eller  

 yderligere oplysninger til afgørelse af, om kørekort kan udstedes eller  

 eventuelt skal udstedes på særlige vilkår.
I forbindelse med en eventuel  

 afprøvning af ansøgerens egnethed kan det under statens bilinspektions  

 behandling af sagen forlanges, at ansøgeren stiller et køretøj, der er  

 godkendt til øvelseskørsel, til rådighed.
 § 4.  Kørekortet kan udstedes med begrænset  

 gyldighedstid eller begrænses til køretøjer, der opfylder særligt angivne  

 betingelser, eller i øvrigt knyttes til særlige vilkår.
 § 5.  Foreligger der oplysninger, der viser, at  

 ansøgeren er afhængig af brug af euforiserende eller andre  

 bevidsthedspåvirkende stoffer eller ikke er ædruelig, må kørekort ikke  

 udstedes.
 Stk. 2.  Såfremt kørekort nægtes, skal  

 anklagemyndigheden på begæring indbringe spørgsmålet for retten efter  

 reglerne i straffelovens § 78, stk. 3.
 Kørekortkategorier m.v.
 § 6.  Der kan udstedes kørekort af følgende  

 kategorier:
 Kategori A.
 - A1: Motorcykel.
 - A2: Motorcykel med sidevogn (tillæg til A1).
 Kategori B.
 Almindelig bil.
 Kategori C.
 Lastbil.
 Kategori D.
 Stor personbil.
 Kategori E.
 Stort påhængskøretøj.
 - Kategori B med stort påhængskøretøj.
 - Kategori C/ D med stort påhængskøretøj.
 Stk. 2.  Kørekort til kategori A2 kan kun udstedes til  

 ansøgere, der har kørekort til kategori A1.
 Stk. 3.  Der kan endvidere udstedes kørekort til traktor  

 (motorredskab) og til erhvervsmæssig personbefordring.
 § 7.  Kørekort til kategori A (motorcykel) giver  

 adgang til at føre:
 - A1: Motorcykel, herunder motorkøretøj på 3 hjul hvis egenvægt ikke  

 overstiger 400 kg.
 - A2: Motorcykel med sidevogn.
 § 8.  Kørekort til kategori B (almindelig bil) giver  

 ret til at føre:
- personbil med højst 8 siddepladser foruden førerens plads og en tilladt  

 totalvægt på ikke over 3.500 kg, - varebil med en tilladt totalvægt på ikke over 3.500 kg, - person- eller varebil med tilkoblet påhængskøretøj med en tilladt  

 totalvægt på ikke over 750 kg, - person- eller varebil med tilkoblet påhængskøretøj med en tilladt  

 totalvægt på over 750 kg, hvis vogntogets samlede tilladte totalvægt ikke  

 overstiger 3.500 kg.
Ved beregningen anvendes enten påhængskøretøjets  

 registrerede totalvægt eller den eventuelt lavere fastsatte totalvægt i  

 bilens registreringsgrundlag (koblingsattest), - 3-hjulet motorcykel samt - traktor og motorredskab.
 § 9.  Kørekort til kategori C (lastbil) giver ret til  

 at føre:
- lastbil med tilladt totalvægt på over 3.500 kg, - lastbil med tilkoblet påhængskøretøj med en tilladt totalvægt på ikke  

 over 750 kg, - alle køretøjer, som må føres af personer med kørekort til kategori D, - motordrevet blokvogn samt - traktor og motorredskab.
 § 10.  Kørekort til kategori D (stor personbil) giver  

 ret til at føre:
- personbil med over 8 siddepladser foruden førerens plads eller med en  

 tilladt totalvægt på over 3.500 kg, - stor personbil med tilkoblet påhængskøretøj med en tilladt totalvægt på  

 ikke over 750 kg samt - alle køretøjer, som må føres af personer med kørekort til kategori C.
§ 11.  Kørekort til kategori E (stort påhængskøretøj)  

 giver ret til at føre påhængskøretøj med en tilladt totalvægt på over 750 kg - enten i forbindelse med kørekort til almindelig bil (kategori B), - eller i forbindelse med kørekort til bil af kategori C eller D.
 Reglerne om påhængskøretøjets størrelse og vægt fremgår af  

 justitsministeriets bekendtgørelse om køretøjers største bredde, længde,  

 højde, vægt og akseltryk.
 Stk. 2.  Kørekort til kategori E i forbindelse med  

 kørekort til kategori C eller D giver tillige ret til at føre stort  

 påhængskøretøj i forbindelse med almindelig bil (kategori B) og til at føre  

 lastbil med tilkoblet blokvogn.
Køreundervisning og køreprøver § 12.  Ansøgere, der ikke tidligere har haft kørekort  

 til den pågældende kategori, skal have modtaget undervisning hos en godkendt  

 kørelærer.
Stk. 2.  Undervisningen til kategori B skal være  

 gennemført i overensstemmelse med justitsministeriets bekendtgørelse om  

 undervisningsplan for køreuddannelsen til kategori B.
Undervisningen til  

 kategori A skal være gennemført i overensstemmelse med justitsministeriets  

 bekendtgørelse om undervisningsplan til kategori A.
Stk. 3.  Undervisningen til kategori C og D må først  

 påbegyndes, når ansøgeren har erhvervet kørekort til kategori B.
Hvis  

 ansøgeren tidligere har haft kørekort til kategori B, kan undervisning til  

 kategori C og D dog påbegyndes, uanset at førerretten midlertidig er frakendt  

 vedkommende.
 Stk. 4.  Undervisning og prøve til kategori C, D og E  

 samt til traktor (motorredskab) og til erhvervsmæssig personbefordring  

 gennemføres efter de retningslinier, der er anført i bilag 1-3.
 Stk. 5.  Øvelseskørsel må ikke finde sted tidligere end  

 3 måneder før det tidspunkt, hvor ansøgeren efter sin alder kan få udstedt  

 kørekort, og for personer, hvem førerretten er frakendt ubetinget ikke  

 tidligere end 3 måneder før frakendelsestidens udløb.
 Stk. 6.  Køretøjer, der anvendes til øvelseskørsel og  

 prøvekørsel skal opfylde betingelserne i bilag 4.
 § 13.  Kørelæreren skal ved sin underskrift på  

 ansøgningsblanketten bekræfte, at ansøgeren har modtaget undervisning i  

 overensstemmelse med justitsministeriets undervisningsplan for den pågældende  

 kategori, herunder at den indledende undervisning er foregået på en lukket  

 øvelsesplads.
 § 14.  Køreprøven består af en teoretisk og en  

 praktisk del.
 Stk. 2.  Prøverne til kategori A og B gennemføres i  

 overensstemmelse med justitsministeriets prøvevejledning.
Stk. 3.  Ansøgeren kan først indstille sig til den  

 praktiske del af prøven, når den teoretiske del er bestået.
Ansøgningen skal  

 indgives og den praktiske del bestås inden 12 måneder efter, at teoretisk del  

 er bestået.
 Stk. 5.  Den praktiske del af prøven kan normalt først  

 aflægges, når ansøgeren opfylder aldersbetingelserne for at få udstedt  

 kørekort.
§ 15.  Ansøgeren skal selv stille køretøj til rådighed  

 ved aflæggelse af den praktiske prøve.
Køretøjet skal opfylde betingelserne i  

 bilag 4.
 Stk. 2.  Hvis ansøgeren ikke i fornødent omfang kan tale  

 og forstå dansk eller et fremmedsprog, som den køreprøvesagkyndige behersker,  

 skal ansøgeren møde med tolk til køreprøven.
 § 16.  Hvis en ansøger af helbredsmæssige grunde kun  

 kan opnå kørekort til særlige typer af køretøjer eller særligt indrettede  

 køretøjer, jfr. § 4, aflægges prøven med et sådant køretøj.
 § 17.  Består ansøgeren ikke prøven på grund af  

 manglende kendskab til vigtige færdselsregler eller på grund af ringe  

 kørefærdighed, afgør politiet efter reglerne i § 29, om eleven skal aflægge  

 en orienterende køreprøve for at bevare et eventuelt allerede erhvervet  

 kørekort til andre kategorier.
 § 18.  Resultatet af en teoretisk eller praktisk prøve  

 meddeles så vidt muligt straks efter prøvens afslutning.
 Stk. 2.  Hvis en ansøger ikke har bestået prøven, skal  

 der efter anmodning gives en begrundelse herfor.
Udstedelse af kørekort § 19.  Hvis ansøgeren har bestået køreprøven, udstedes  

 straks et midlertidigt kørekort.
Er betingelserne for at erhverve kørekort i  

 øvrigt opfyldt, udstedes kørekort af rigspolitichefen.
Eventuelle særlige  

 vilkår anføres på kørekortet eller på en supplerende attest.
Stk. 2.  Kørekortet udstedes med gyldighed til  

 indehaverens fyldte 70. år.
Er ansøgeren på det tidspunkt, hvor køreprøven  

 bestås, fyldt 65 år men ikke 70 år, udstedes kørekortet for 5 år.
 Stk. 3.  Er ansøgeren på det tidspunkt, hvor køreprøven  

 bestås, fyldt 70 år eller derover, udstedes kørekortet med følgende  

 gyldighed:
 70 år: 4 år.
 71 år: 3 år.
 72-79 år: 2 år.
 80 år: 1 år.
 Stk. 4.  Såfremt de helbredsmæssige oplysninger taler  

 derfor, eller der er begrundet tvivl om, hvorvidt den pågældende er ædruelig  

 eller uafhængig af euforiserende eller andre bevidsthedspåvirkende stoffer,  

 kan kørekortet udstedes for kortere tidsrum end angivet i stk. 2 og 3.
Stk. 5.  Kørekortet sendes til ansøgeren.
Kørekortet kan  

 efter anmodning sendes til kørekortkontoret.
Duplikatkørekort § 20.  Bliver et kørekort beskadiget eller slidt i et  

 sådant omfang, at tekst, nummer, stempler eller foto ikke kan kontrolleres på  

 stedet, skal indehaveren anmode om at få udstedt duplikatkørekort, såfremt  

 der fortsat skal gøres brug af førerretten.
Stk. 2.  Politiet kan i forbindelse med færdselskontrol  

 inddrage et beskadiget eller slidt kørekort.
Inddrages kørekortet på stedet,  

 udfærdiger politiet så vidt muligt et midlertidigt kørekort.
Stk. 3.  Ansøgning om duplikatkørekort indgives til  

 kørekortkontoret.
Ansøgningen skal vedlægges et fotografi samt  

 personnummerbevis eller lignende, jfr. § 1, nr. 1 og 2. Ansøgeren skal på  

 kørekortkontoret udfylde en underskriftsmærkat.
Er kørekortet bortkommet,  

 skal ansøgeren endvidere afgive erklæring herom.
Beskadigede kørekort, der  

 ønskes erstattet af duplikatkørekort, skal afleveres til politiet.
Udvidelse af kørekort § 21.  Ansøgning om, at et kørekort udvides til at  

 gælde for yderligere kategorier indleveres til kørekortkontoret.
Ansøgningen  

 skal vedlægges fotografi samt personnummerbevis eller lignende, jfr. § 1, nr.  

 1 og 2.
 Stk. 2.  Lægeattest skal ikke vedlægges ansøgningen.  

 Politiet kan dog kræve lægeattest, når det skønnes nødvendigt.
 Stk. 3.  Køreprøve afholdes i overensstemmelse med  

 reglerne i kapitel 3.
 § 22.  Bestås køreprøven, udstedes nyt kørekort, der  

 gælder for de kategorier, som den pågældende herefter har ret til at føre.  

 Det tidligere kørekort inddrages.
Kørekort til erhvervsmæssig  

 personbefordring § 23.  Kørekort til motorkøretøj, der benyttes  

 erhvervsmæssigt til befordring af personer, kan udstedes til ansøgere, der:
 Stk. 2.  Køreprøvesagkyndige, køredommere og godkendte  

 kørelærere kan få udstedt kørekort til erhvervsmæssig personbefordring uden  

 at aflægge særlig køreprøve, såfremt de i øvrigt opfylder betingelserne  

 herfor.
 Stk. 3.  Ansøgning om kørekort til erhvervsmæssig  

 personbefordring skal indgives til kørekortkontoret.
Stk. 4.  Ansøgningen skal vedlægges et fotografi samt en  

 lægeattest.
Lægeattest kan dog normalt undlades, hvis der foreligger en  

 tidligere lægeattest udstedt i forbindelse med udstedelse af kørekort inden  

 for de sidste 2 år før ansøgningens indgivelse.
Ansøgninger efter stk. 2  

 vedlægges tillige dokumentation for beskikkelse eller for godkendelse.
§ 24.  Kørekort til erhvervsmæssig personbefordring  

 kan udstedes til almindelig bil (kat.
B) eller til såvel almindelig bil som  

 stor personbil (kat.
B og D).
 § 25.  Ifølge færdselslovens § 58 kan kørekort til  

 erhvervsmæssig personbefordring nægtes under den i straffelovens § 78, stk.  

 2, nævnte betingelse.
 Stk. 2.  Såfremt kørekort til erhvervsmæssig  

 personbefordring nægtes, skal anklagemyndigheden på begæring indbringe  

 spørgsmålet for retten efter reglerne i straffelovens § 78, stk. 3.
 § 26.  Bestemmelserne i kapitel 3 om afholdelse af  

 køreprøver finder tilsvarende anvendelse på køreprøver til erhvervsmæssig  

 personbefordring.
 § 27.  Kørekort til erhvervsmæssig personbefordring  

 udstedes efter reglerne i § 19, stk. 1 og 5. Det tidligere kørekort skal  

 afleveres.
 Stk. 2.  Kørekort til erhvervsmæssig personbefordring  

 udstedes med en gyldighedstid på 5 år, medmindre den pågældendes kørekort har  

 kortere gyldighed, eller helbredsmæssige forhold begrunder en kortere  

 gyldighed.
Afgørelse om inddragelse af førerret og om  

 orienterende køreprøver § 28.  Politiet kan inddrage førerretten, hvis  

 betingelserne for at få kørekort ikke længere er opfyldt.
 Stk. 2.  Ret til erhvervsmæssig personbefordring kan  

 frakendes i overensstemmelse med reglerne i straffelovens § 79. Retten kan  

 ikke inddrages af politiet uden samtidig inddragelse af den almindelige  

 førerret.
§ 29.  Politiet kan bestemme, at en kørekortindehaver  

 skal aflægge en orienterende køreprøve, hvis der er begrundet tvivl om,  

 hvorvidt den pågældende fortsat er i besiddelse af fornøden kørefærdighed,  

 fornødent kendskab til færdselsreglerne eller forståelse for hensynet til  

 andre trafikanter.
Prøven aflægges indenfor en nærmere fastsat frist.  

 Orienterende køreprøve skal ikke aflægges, hvis den pågældende har bestået en  

 køreprøve efter det forhold, der gav anledning til politiets afgørelse.
Stk. 2.  Såfremt en kørekortindehaver nægter at medvirke  

 til en orienterende køreprøve, kan politiet straks inddrage førerretten.
I  

 øvrigt inddrages førerretten, hvis prøven ikke bestås første gang.
§ 30.  Er førerretten frakendt betinget, skal  

 kørekortindehaveren inden for en frist, der fastsættes af politiet, aflægge  

 en orienterende køreprøve.
Orienterende køreprøve skal dog ikke aflægges,  

 hvis frakendelsen er sket i medfør af færdselslovens § 125, stk. 2, 2. pkt.,  

 eller § 126, stk. 1, nr. 2. Orienterende køreprøve skal heller ikke aflægges,  

 såfremt den pågældende har bestået en køreprøve efter det forhold, der gav  

 anledning til frakendelsen.
 Stk. 2.  Førerretten inddrages, såfremt prøven ikke  

 bestås første gang, eller vedkommende undlader at medvirke til den.
§ 31.  Bliver politiet opmærksom på forhold, der giver  

 begrundet tvivl om, hvorvidt kørekortindehaveren fortsat er i besiddelse af  

 et tilfredsstillende helbred eller fortsat er ædruelig eller uafhængig af  

 euforiserende eller andre bevidsthedspåvirkende stoffer, har den pågældende  

 pligt til at underkaste sig de undersøgelser eller prøver, der er nødvendige  

 til afgørelse heraf, herunder tilvejebringelse af lægeerklæring, eventuelt  

 fra en speciallæge.
Udgifterne til lægeerklæring, m.v. betales af  

 kørekortindehaveren.
 Stk. 2.  Såfremt en kørekortindehaver nægter at medvirke  

 til de nødvendige undersøgelser eller prøver, kan politiet straks inddrage  

 førerretten.
 Stk. 3.  På grundlag af undersøgelserne eller prøverne  

 afgøres, om førerretten skal inddrages, eller om kørekortindehaveren kan  

 bevare førerretten, eventuelt med særlige indskrænkninger, jfr. § 4 og § 19,  

 stk. 4.
Stk. 4.  Foretages der indskænkninger i førerretten,  

 udstedes nyt kørekort.
Den pågældende skal aflevere et fotografi og et  

 personnummerbevis eller lignende, jfr. § 1, nr. 1 og 2, samt udfylde en  

 underskriftsmærkat på kørekortkontoret.
 Stk. 5.  Inddrages førerretten, fordi den pågældende  

 ikke er ædruelig eller er afhængig af euforiserende eller andre  

 bevidsthedspåvirkende stoffer, indbringer anklagemyndigheden på begæring  

 spørgsmålet for retten efter reglerne i straffelovens § 78, stk. 3.
§ 32.  Træffer politiet bestemmelse om, at førerretten  

 inddrages, eller frakendes førerretten ubetinget, skal kørekortet afleveres  

 til politiet.
Kørekortet skal ligeledes afleveres til politiet, hvis der i  

 medfør af § 31, stk. 3, foretages indskrænkninger i førerretten.
 Stk. 2.  Er der udstedt dansk internationalt kørekort  

 til en person, hvis førerret inddrages af politiet eller frakendes ubetinget,  

 skal også det internationale kørekort afleveres til politiet.
Generhvervelse af førerret § 33.  Ansøgning om generhvervelse af kørekort, efter  

 at førerretten har været inddraget af politiet eller frakendt ubetinget,  

 indgives til kørekortkontoret.
Ansøgningen vedlægges et fotografi samt  

 personnummerbevis eller lignende, jfr. § 1, nr. 1 og 2. Ansøgeren skal i den  

 køreprøvesagkyndiges påsyn eller på kørekortkontoret udfylde en  

 underskriftsmærkat.
Har politiet inddraget førerretten af lægelige grunde  

 eller på grund af afhængighed af euforiserende eller andre  

 bevidsthedspåvirkende stoffer eller på grund af manglende ædruelighed  

 afleveres endvidere en lægeattest.
I øvrigt kræves lægeattest kun, hvis en  

 tidligere lægeattest, afgivet i forbindelse med udstedelse eller fornyelse af  

 kørekort, eller andre omstændigheder giver anledning hertil.
§ 34.  Har førerretten været frakendt ubetinget, skal  

 ansøgeren bestå en orienterende køreprøve, jfr. kapitel 11. Den praktiske del  

 af prøven afholdes tidligst 1 måned før frakendelsestidens udløb.
Har den  

 pågældende bestået en køreprøve efter det forhold, der gav anledning til  

 tiltalen, skal orienterende køreprøve ikke aflægges, såfremt prøven er  

 bestået inden for det sidste år før frakendelsestidens udløb og inden for det  

 sidste år før ansøgningen om generhvervelse af kørekort.
 Stk. 2.  Er førerretten inddraget af politiet, fordi en  

 orienterende køreprøve ikke er bestået eller aflagt, kan generhvervelse først  

 ske, når en orienterende køreprøve er bestået.
 Stk. 3.  Har førerretten været inddraget af politiet i  

 mere end 3 år på grund af afhængighed af euforiserende eller andre  

 bevidsthedspåvirkende stoffer, på grund af manglende ædruelighed, eller på  

 grund af helbredsmæssige oplysninger, er det normalt en betingelse for  

 generhvervelsen, at en orienterende køreprøve bestås.
 § 35.  Opfylder ansøgeren betingelserne for at  

 generhverve kørekort, udfærdiges kørekortet i overensstemmelse med reglerne i  

 § 19.
 § 36.  Ved ansøgning om generhvervelse af førerretten  

 kan kørekortet udvides til at omfatte kørekort til erhvervsmæssig  

 personbefordring, uden at der aflægges særlig prøve hertil, hvis ansøgeren på  

 det tidspunkt, hvor førerretten blev inddraget eller frakendt, var i  

 besiddelse af gyldigt kørekort til erhvervsmæssig personbefordring, og der  

 ikke ved afgørelsen om inddragelse eller frakendelse blev truffet bestemmelse  

 om særlig frakendelse af retten til erhvervsmæssig personbefordring. § 27,  

 stk. 2, finder anvendelse.
Fornyelse af kørekort § 37.  Ansøgning om fornyelse af et kørekort, hvis  

 gyldighedstid er udløbet, skal indgives til kørekortkontoret.
Ansøgningen  

 skal vedlægges et fotografi, lægeattest samt personnummerbevis eller  

 lignende, jfr. § 1. Ansøgeren skal endvidere på kørekortkontoret udfylde en  

 underskriftsmærkat.
§ 38.  Ved ansøgning om fornyelse af kørekort 3 år  

 eller mere efter at gyldigheden af kørekortet er udløbet, skal ansøgeren  

 bestå en orienterende køreprøve.
Politiet kan dog træffe bestemmelser om, at  

 ansøgeren ikke skal aflægge en orienterende køreprøve.
 § 39.  Ved ansøgning om fornyelse af kørekort til  

 erhvervsmæssig personbefordring finder § 25 samt § 27, stk. 2, anvendelse.
§ 40.  Opfylder ansøgeren betingelserne for at have  

 kørekort, udstedes der et nyt kørekort.
For ansøgere, der er fyldt 70 år,  

 fastsættes følgende gyldighedstid:
 Stk. 2.  § 19, stk. 4, finder tilsvarende anvendelse.  

 Kørekortets gyldighed fastsættes på grundlag af det tidligere kørekorts  

 udløbsdato eller på grundlag af datoen for fornyelsen, hvis denne ligger  

 senere.
 Stk. 3.  Er ansøgning om fornyelse af kørekort indgivet,  

 uden at fornyelse straks kan ske, kan politiet udstede et midlertidigt  

 kørekort.
Gennemførelse af orienterende køreprøver § 41.  Den, der skal aflægge orienterende køreprøve,  

 stiller selv køretøj til rådighed ved prøven.
Køretøjet skal være godkendt  

 til øvelseskørsel og opfylde betingelserne i bilag 4.
§ 42.  Orienterende køreprøve aflægges efter reglerne  

 i justitsministeriets prøvevejledning for kategori B (almindelig bil). Den  

 teoretiske del af prøven kan efter begæring afholdes mundtligt.
Såfremt  

 prøven er begrundet i vedkommendes kørsel med andre kategorier, kan politiet  

 bestemme, at prøven aflægges efter de regler, der gælder for køreprøve til  

 den pågældende kategori.
Stk. 2.  Bestås den orienterende køreprøve ikke senest  

 ved tredje prøve, skal eventuelle yderligere prøver aflægges efter reglerne  

 om køreprøve til kørekort til de kategorier, hvortil kørekort ønskes  

 generhvervet.
Hvis førerretten er inddraget af politiet, fordi en  

 orienterende køreprøve ikke er bestået, jfr. §§ 29 og 30, anses den ikke  

 beståede prøve for første prøve.
 Stk. 3.  Har førerretten været inddraget eller frakendt  

 i 3 år eller mere, eller skal orienterende køreprøve aflægges i anledning af  

 fornyelse af kørekort, skal prøven aflægges efter reglerne om køreprøve til  

 kørekort til de kategorier, hvortil kørekort ønskes generhvervet eller  

 fornyet.
Udenlandske kørekort § 43.  Personer, der ikke har bopæl her i landet, kan  

 under midlertidigt ophold føre motorkøretøj uden at have dansk kørekort, hvis  

 de er i besiddelse af et internationalt kørekort udstedt i henhold til de  

 internationale konventioner af 24. april 1926, 19. september 1949 eller 8.  

 november 1968, eller hvis de er i besiddelse af et udenlandsk kørekort, som  

 er udfærdiget med latinske bogstaver eller er ledsaget af en oversættelse til  

 dansk, engelsk eller fransk.
Det er dog en betingelse, at oversættelsen er  

 udfærdiget af en offentlig myndighed eller af en organisation, der i  

 udstederlandet er autoriseret til at udstede tolddokumenter for  

 motorkøretøjer.
Erhvervsmæssig personbefordring må ikke udføres på grundlag  

 af et udenlandsk kørekort.
 Stk. 2.  Et internationalt kørekort giver indehaveren  

 ret til at føre samme køretøjer her i landet, som det berettiger til at føre  

 i det land, som har udstedt det.
 § 44.  Politiet kan give en person, der ikke har bopæl  

 her i landet, og som ikke er i besiddelse af fornødent kørekort, tilladelse  

 til midlertidigt at føre motorkøretøj her i landet (turistkørekort).  

 Tilladelse kan bl.a. betinges af, at ansøgeren aflægger en orienterende  

 køreprøve.
 Stk. 2.  Et midlertidigt kørekort (turistkørekort), som  

 er udstedt i Finland, Island, Norge eller Sverige, berettiger indehaveren til  

 her i landet at føre de køretøjer, som omfattes af kørekortet.
§ 45.  Personer, der tager bopæl her i landet, skal  

 være i besiddelse af dansk kørekort for at føre motorkøretøj her.
Et kørekort  

 udstedt i udlandet berettiger dog en indehaver, som er fyldt 18 år, til at  

 føre de køretøjer, som omfattes af kørekortet, i følgende tidsrum:
 1. Kørekort udstedt i Finland, Island, Norge eller  

 Sverige i den i kørekortet angivne gyldighedsperiode, medmindre denne er  

 længere end til indehaverens fyldte 70. år.
 2. Nationalt kørekort eller kørekort af EF-model, der  

 er udstedt i en stat, der er medlem af De europæiske Fællesskaber, i indtil 1  

 år.
 3. Andre udenlandske kørekort i indtil 14 dage.
 Stk. 2.  Bestemmelserne om danske kørekort finder  

 tilsvarende anvendelse på indehavere af udenlandske kørekort, der er omfattet  

 af stk. 1. Erhvervsmæssig personbefordring må dog ikke udføres på grundlag af  

 et kørekort, der er udstedt i udlandet.
§ 46.  En person, som tager bopæl her i landet, og som  

 er i besiddelse af et gyldigt kørekort udstedt i Finland, Island, Norge,  

 Sverige, et EF-land eller et land, som har ratificeret den internationale  

 konvention af 24. april 1926, af 19. september 1949 eller af 8. november  

 1968, kan uden at aflægge køreprøve få udstedt et dansk kørekort, der svarer  

 til det udenlandske.
Ved udstedelsen af dansk kørekort på grundlag af et  

 kørekort udstedt i et andet EF-land anvendes ombytningstabellen i bilag 5.
Stk. 2.  Såfremt det udenlandske kørekort er udstedt af  

 andre end de i stk. 1 nævnte lande, eller hvis kørekortet er erhvervet før  

 det fyldte 18. år, kan politiet kræve, at den pågældende består en  

 orienterende køreprøve forud for udstedelsen af dansk kørekort.
Politiet kan  

 ligeledes kræve, at orienterende køreprøve bestås, når førerretten tidligere  

 har været inddraget af politiet eller har været betinget eller ubetinget  

 frakendt i Danmark.
Stk. 3.  Ansøgning om ombytning indleveres til  

 kørekortkontoret.
Ansøgeren skal aflevere det udenlandske kørekort, et  

 fotografi samt personnummerbevis eller lignende, jfr. § 1, nr. 1 og 2. På  

 kørekortkontoret udfyldes en underskriftsmærkat.
Er den pågældende ikke dansk  

 statsborger, kræves tillige, at vedkommende har opholdstilladelse, medmindre  

 vedkommende lovligt kan opholde sig her i landet uden tilladelse.
 Stk. 4.  Kørekort til erhvervsmæssig personbefordring  

 kan ikke udstedes i medfør af denne bestemmelse.
Internationale kørekort § 47.  Internationalt kørekort kan udstedes i henhold  

 til de internationale konventioner af enten 19. september 1949 eller 8.  

 november 1968.
Stk. 2.  Ansøgning om internationalt kørekort indleveres  

 til kørekortkontoret.
Ansøgningen skal vedlægges fotografi og  

 personnummerbevis eller lignende, jfr. § 1, nr. 1 og 2.
 Stk. 3.  Internationalt kørekort kan kun udstedes til en  

 person, der er i besiddelse af et gyldigt dansk kørekort, og kan kun omfatte  

 motorkøretøjer af samme art som det danske kørekort.
Stk. 4.  Det internationale kørekort er gyldigt i 1 år  

 fra udstedelsesdagen.
Det giver ret til at føre motorkøretøj af den art, som  

 det lyder på, i de lande, der har tiltrådt den konvention, i henhold til  

 hvilken kørekortet er udstedt.
Det giver ikke ret til at føre motorkøretøj  

 her i landet.
Myndigheder § 48.  Kørekort udstedes af rigspolitichefen.  

 Ansøgningen om indstilling til køreprøve kan ske til erhvert kørekortkontor,  

 uanset hvor ansøgeren har bopæl.
Ansøgning om indstilling til den teoretiske  

 del og den praktiske del af køreprøven indgives til samme kørekortkontor.
 § 49.  Køreprøver til kategori A og kategori B  

 afholdes af politiet.
Stk. 2.  Køreprøver til øvrige kategorier samt  

 orienterende køreprøver afholdes af statens bilinspektion.
Dog afholdes  

 orienterende køreprøver efter § 30 samt eventuelt gentagne prøver efter § 29  

 af politiet.
 Stk. 3.  Justitsministeriet kan bestemme, at køreprøver  

 til de i stk. 2 nævnte kategorier i nærmere angivne politikredse afholdes af  

 politiet.
 Stk. 4.  Til personer, der er indkaldt til  

 militærtjeneste eller tjeneste i civilforsvaret, kan rigspolitichefen udstede  

 kørekort på grundlag af prøve aflagt over for henholdsvis forsvarets og  

 civilforsvarets køredommere.
§ 50.  Klager over køreprøver afholdt af politiet  

 afgøres af vedkommende politimester.
Politimesterens afgørelse kan påklages  

 til justitsministeriet.
 Stk. 2.  Afgørelse om køreprøver afholdt af statens  

 bilinspektion kan påklages til justitsministeriet.
Stk. 3.  Øvrige afgørelser om kørekort, herunder  

 afgørelser om inddragelse af førerret og orienterende køreprøver træffes af  

 politiet.
Afgørelserne kan påklages til justitsministeriet.
 Stk. 4.  Klager til justitsministeriet kan indgives  

 gennem vedkommende politimester eller bilinspektion, der fremsender sagen med  

 en udtalelse.
 Stk. 5.  Politiet og statens bilinspektion skal yde  

 vejledning om adgangen til at påklage afgørelserne.
Gebyrer § 51.  For afholdelse af prøve til kørekort til  

 kategori A1, B, C, D og E, traktor (motorredskab) samt for prøve til kørekort  

 til erhvervsmæssig personbefordring betales et gebyr på 300 kr.
 Stk. 2.  For orienterende køreprøver betales ligeledes  

 et gebyr på 300 kr., dog er den første orienterende køreprøve gebyrfri.
 Stk. 3.  For køreprøver til kategori A2 betales et gebyr  

 på 150 kr.
 § 52.  Udebliver en ansøger fra en berammet teoretisk  

 eller praktisk køreprøve uden at have meddelt forfald senest kl. 12 dagen før  

 prøven, eller bestås en del af prøven ikke, skal der betales nyt gebyr, før  

 ny prøve berammes.
 Stk. 2.  Tilbagebetaling af gebyr, i tilfælde af at  

 prøven ikke har fundet sted, kan normalt kun ske, når der afmeldes senest kl.  

 12 dagen før prøven.
 § 53.  I følgende tilfælde betales et gebyr på 150  

 kr.:
 Stk. 2.  For ombytning af gyldigt dansk kørekort til  

 kørekort af EF-model betales et gebyr på 100 kr.
 Stk. 3.  For fornyelser af kørekort for ansøgere, der er  

 fyldt 70 år, betales et gebyr på 30 kr.
 Stk. 4.  For udstedelse af internationalt kørekort, jfr.  

 § 47, betales et gebyr på 25 kr.
 Stk. 5.  Fornyelse af kørekort, der er tidsbegrænset i.  

 m.a. § 19, stk. 4, er gebyrfri for ansøgere, der ikke er fyldt 70 år.
 Stk. 6.  Alle gebyrer betales kontant mod udstedelse af  

 kvittering.
Straf, ikrafttrædelse og  

 overgangsbestemmelser § 54.  Overtrædelse af § 20, stk. 1 og 3, § 32 og §  

 46, stk. 3, straffes med bøde.
Personer, der ikke har bopæl her i landet, og  

 som fører et motorkøretøj uden at opfylde betingelserne i § 43, straffes  

 ligeledes med bøde.
 Stk. 2.  På samme måde straffes efter færdselslovens §  

 118, stk. 1, nr. 2 og 3, den, der tilsidesætter vilkår for en tilladelse i  

 henhold til bekendtgørelsen eller undlader at efterkomme forbud eller påbud,  

 der er meddelt i henhold til bekendtgørelsen.
 § 55.  Bekendtgørelsen træder i kraft den 1. oktober  

 1986. Bestemmelserne om gebyrer finder anvendelse på ansøgninger om  

 udstedelse, ombytning, ændring eller fornyelse af kørekort, der indgives den  

 1. oktober 1986 eller senere.
 Stk. 2.  Samtidig ophæves bekendtgørelse nr. 144 af 15.  

 april 1977 om kørekort og bekendtgørelse nr. 242 af 9. august 1930.
 Stk. 3.  Elever, der har påbegyndt køreundervisning før  

 den 1. oktober 1986, og som har indstillet sig til køreprøve inden den 1.  

 februar 1987, kan afslutte uddannelsen og aflægge køreprøve efter de hidtil  

 gældende regler.
Justitsministeriet, den 12. september  

 1986 Erik Ninn-Hansen / Walsted Hansen Bilag 1 Køreprøve til kategori C og D Den teoretiske prøve I.
Ansøgerne overhøres enkeltvis.
II.
Om køretøjets indretning og betjening skal ansøgeren under  

 overhøringen kunne dokumentere:
1. Kendskab til, hvordan fejl ved styretøjet kan  

 konstateres.
Fejl konstateres bl.a. ved:
 2. Kendskab til, hvordan det konstateres, om bremserne  

 er i forskriftsmæssig stand.
 3. Kendskab til betydning af dækkenes tilstand (slid,  

 oppumpningstryk, uensartet dækmontering) for køresikkerheden, herunder  

 styresikkerheden.
 4. Kendskab til færdselslovens regler om lygteføring,  

 til køreteknik under kørsel i mørke samt kendskab til, hvilke lygter og  

 reflekser, der er på vedkommende køretøjsart.
 5. Kendskab til færdselslovens regler om signaler og  

 tegn.
 6. Kendskab til faren for kulilteforgifning.
 7. Kendskab til, at unødig støj m.v. undgås ved rigtig  

 betjening og vedligeholdelse af køretøjet.
 Formålet med den i 1-5 angivne overhøring er at afgøre, om den pågældende  

 har et sådant kendskab til køretøjet og dets betjening, at han kan konstatere  

 opståede mangler af betydning for sikkerheden, og at han kan føre det uden  

 fare for færdselssikkerheden.
III.
Aspiranten skal endvidere dokumentere, at han kender følgende  

 færdselsregler m.v.:
1. De færdselsregler, som har betydning for føringen  

 af det køretøj, hvortil prøven aflægges.
Aspiranten skal ved prøven navnlig  

 godtgøre indgående kendskab til og forståelse af følgende regler:
 2. De i færdselsloven givne regler om føreres ansvar  

 og pligter, herunder bestemmelserne om spiritus- og promillekørsel samt  

 sygdom m.v.
 3. Pligten til at anvende sikkerhedssele.
 4. Politiets færdselsregulering, de øvrige  

 færdselsregulerende foranstaltninger, vejafmærkningen derunder  

 færdselstavlerne og deres betydning - og andre kendetegn af betydning for  

 færdslen.
 IV.
 1. Under overhøringen i betjening og færdselsregler  

 skal aspiranten vise kendskab til faremuligheder og køreteknik i særlige  

 situationer, f.eks. kørsel i stærk blæst, regn, tåge, sne og isslag samt  

 elementært kendskab til afværgeteknik i kritiske situationer.
 2. Der foretages indgående overhøring i sådanne  

 spørgsmål, som der ikke er mulighed for at prøve under den praktiske prøve på  

 det pågældende sted, f.eks. lysregulering.
3. Hver aspirant skal under den teoretiske del af  

 prøven overhøres i stof, der falder ind under II, og i stof, der falder ind  

 under III.
Hvis aspiranten har bestået en køreprøve til en anden kategori  

 mindre end et år før tilmeldingen til den teoretiske prøve, skal overhøringen  

 indskrænkes til væsentligst at omfatte det stof, som ikke henhører under den  

 tidligere beståede prøve.
4. Der skal tillige lægges vægt på, at aspiranten  

 kender reglerne om køretøjets belæsning og om hastighedsgrænser.
Han skal  

 kunne udpege de dele af køretøjet, hvor slør og slid fortrinsvis opstår, og  

 kunne forklare, hvordan man undgår røgudvikling fra motor og tilsnavsning af  

 vejene med olie fra motoren.
Han skal yderligere vise indgående kendskab til  

 de bremseanlæg, som sådanne køretøjer kan være forsynet med, (herunder til  

 en- og toledersystemet og tokredssystemet), og have kendskab til bremseanlægs  

 pasning og vedligeholdelse samt til deres virkemåde, i det omfang som  

 vedligeholdelse og pasning kræver.
Endelig skal han vise kendskab til  

 indstilling af lygter.
Den praktiske prøve Under den praktiske prøve skal der lægges særlig vægt på, at aspiranten er  

 i stand til at manøvrere køretøjet i mindre gader og er i stand til at føre  

 køretøjet ind og ud fra porte eller indkørsler, om han forstår at foretage  

 dobbelt udkobling, at anvende sidespejlene, og at foretage baglæns kørsel på  

 forsvarlig måde.
Anvisninger for den sagkyndige Den sagkyndige skal under prøven gribe ind ved betjeningsapparater, når  

 hensynet til den almindelige sikkerhed eller trafikkens afvikling gør det  

 nødvendigt, men bør i øvrigt ikke gribe ind.
Den sagkyndige skal så vidt  

 muligt afholde sig fra at give anvisninger, men skal iagttage aspirantens  

 adfærd.
Han skal særligt påse, om aspiranten overholder færdselsreglerne, om  

 han forstår at indpasse sig i færdslen og at afpasse sin kørsel (derunder  

 hastighed og rigtig placering af køretøjet på kørebanen) i forhold til den  

 øvrige færdsel og vej-, vejr- og lysforholdene, om han indtager  

 beredskabsstilling, når færdselssituationen rummer en vis faremulighed  

 (vejkryds, legende børn, osv.), om han udviser fornøden hensyntagen til andre  

 trafikanter og ikke unødig hindrer den øvrige færdsel, om han udviser  

 fornøden ro og reaktionsevne, om han betjener vognens betjeningsapparater  

 rigtigt og med fornøden øvelse, og om kørslen er præget af ro og omdømme,  

 herunder tilstrækkelig forudseenhed i trafikken.
De anvisninger, som er nødvendige under prøven, skal den sagkyndige give  

 tydeligt og i så god tid, at aspiranten får rimelig tid til at opfatte og  

 udføre anvisningerne.
Der må ikke gives anvisninger, der kan foranledige  

 aspiranten til at handle mod færdselsreglerne eller tvinge aspiranten ind i  

 unormale færdselssituationer.
Det påhviler den sagkyndige at lede prøven  

 således, at den volder mindst mulig ulempe for den øvrige færdsel.
Sikkerhedsforanstaltninger før kørslen Ved prøvens begyndelse skal den sagkyndige tage plads på bilens forsæde  

 ved siden af aspiranten.
Han skal kontrollere, at aspiranten indtager en  

 hensigtsmæssig kørestilling (indstilling af førersæde), og at han iagttager  

 de fornødne sikkerhedsforanstaltninger, f.eks. ved indstilling af førerspejl,  

 ved at sikre sig, at der er fornødent udsyn gennem ruderne og ved at afprøve  

 tegngivningsapparater, bremser og styretøj.
Manøvreprøver Den sagkyndige skal have sin opmærksomhed henvendt på, om aspiranten,  

 inden han starter motoren, har overbevist sig om, at vognen er i frigear, og  

 at håndbremsen er trukket til.
 Der foretages manøvreprøver, såsom vending, bremsning, igangsætning og  

 opbremsning på hældende vej, parkering ved kantsten samt vendinger, hvori  

 indgår bakning.
Aspiranten skal under disse prøver vise, at han nøje kender køretøjets  

 afgrænsning i forhold til den øvrige færdsel, kantsten m.v.
Aspiranten skal  

 vise, at han forstår at bedømme afstande og hastighed rigtigt, at han forstår  

 at anvende bremsen rigtigt ved igangsætning på hældende vej og ved skift fra  

 forlæns til baglæns kørsel, og at han forstår at foretage effektiv bremsning  

 under fuld kontrol af køretøjet.
Aspiranten skal navnlig vise, at han under  

 udførelsen af manøvrerne iagttager skyldigt hensyn til den øvrige færdsel.
 I politikredse, hvor færdselsforholdene forhindrer, at prøven i kørsel  

 udføres under så vanskelige forhold som ønskeligt, bør manøvreprøverne  

 udvides i passende omfang.
Prøven i bykørsel Kørslen foretages i normalt færdselstempo, dels på mindre befærdede  

 steder, dels i livligere færdsel, dels på mere fri bane.
Der køres dels i bredere trafikårer, helst med tilstødende gade på begge  

 sider.
Ruten lægges således, at man dels skærer de større færdselsårer, dels  

 svinger til venstre og højre ind i og ud fra disse.
Af særlige prøver, der  

 bør foretages under kørslen, skal eksempelvis nævnes:
 1. Svingning fra en stærkt befærdet gade til venstre  

 ind i en smal sidegade og omvendt, helst hvor der ikke findes lysregulering.
 2. Svingning til højre ind i en smal sidegade.
 3. Svingning, navnlig til venstre, i større  

 færdselskryds med lysregulering, eller hvor kørebanen består af flere  

 vognbaner.
 4. Betjening under kørsel af vinduesvisker,  

 varmeapparat (defroster) og belysningsanlæg (herunder nedblænding) samt  

 ventilationsanlæg eller åbning og lukning af vindue.
Prøve i landevejskørsel I fortsættelse af prøven i bykørel foretages uden for Storkøbenhavn også  

 prøve i landevejskørsel.
I Storkøbenhavn foretages sådan prøve i et ikke  

 uvæsentligt antal af tilfældene.
Kørslen foretages i det normale færdselstempo.
Kørslen foretages dels på  

 mindre veje, dels på større veje og så vidt muligt også på hovedveje.
Kørslen  

 skal gennemføres ad veje, der frembyder passende færdselsmæssige  

 vanskeligheder og over en passende lang strækning, således at den sagkyndige  

 får mulighed for at danne sig et skøn over aspirantens kørefærdighed.
 Af særlige prøver, der bør foretages under kørslen, skal eksempelvis  

 nævnes:
 1. Kørsel i sving og kurver af nogen sværhedsgrad.
 2. Kørsel ad mindre veje.
 3. Kørsel fra ikke-hovedvej ind på hovedvej.
 4. Venstresving fra hovedvej ind på anden vej.
 5. Kørsel fra ikke tættere bebygget område ind i eller  

 gennem tættere bebygget område.
 6. Kørsel over bakketoppe.
 7. Kørsel over jernbaneoverkørsel.
 Under kørslen skal den sagkyndige navnlig påse, at aspiranten forstår at  

 afpasse hastigheden efter forholdene, at placere køretøjet korrekt på  

 kørebanen og at foretage overhalinger på forsvarlig og korrekt måde.
Bilag 2 Køreprøve til kategori E og til traktor (motorredskab) Køreprøve til kategori E I.
Den teoretiske prøve Den teoretiske prøve foretages som angivet i bilag 1. Tillige lægges vægt  

 på kendskab til brug, pasning og vedligeholdelse af bremseanlæg og  

 anordninger til sammenkobling af køretøjerne, deres bremsesystem og  

 elektriske system.
Endvidere skal der lægges vægt på, om aspiranten viser  

 forståelse for følgerne af fejl og mangler - herunder slidmangler - ved de  

 nævnte installationer og ved fjedre, fjederbolte, nav, drejekranse og  

 hovedbolte.
 Aspiranten skal kunne forklare om de særlige faremulighder, som kørsel med  

 stort påhængskøretøj medfører, og om den køreteknik, som er påkrævet for  

 sådan kørsel.
II.
Den praktiske prøve 1. Den praktiske prøve foretages i overensstemmelse  

 med bilag 1. Desuden skal aspiranten vise kendskab til bremsemanometer og  

 kende vogntogets længde og forskellen mellem de enkelte hjuls drejeradier.  

 Under kørslen skal han vise, at han tager tilbørligt hensyn til disse  

 faktorer.
 Den sagkyndige skal kontrollere, at aspiranten inden kørslens begyndelse  

 efterser:
III.
Særligt for kategori E(B) Ved køreprøven til kørekort til kategori E(B) gennemføres såvel den  

 teoretiske som den praktiske prøve med de fornødne lempelser for denne  

 sammenkobling.
Køreprøve til traktor (motorredskab) I.
Den teoretiske prøve Den teoretiske prøve afholdes som angivet i bilag 1 med de lempelser, der  

 følger af køretøjets art.
II.
Den praktiske prøve Den praktiske prøve aflægges i tættere bebygget område på en plads eller  

 gadestrækning, der fuldt ud kan overses af den sagkyndige, og hvor aspiranten  

 under prøvekørslen skal foretage flere sving og passere flere færdselsårer.  

 Prøven kan efter aftale aflægges i tættere bebygget område uden for den  

 sagkyndiges faste mødested.
De anvisninger, som er givet i bilag 1 under pkt.
V, finder anvendelse med  

 de lempelser, der følger af køretøjets art og prøvens karakter.
 Prøven kan være af kortere varighed end prøve til motorkøretøjer.
Bilag 3 Køreprøve til erhvervsmæssig personbefordring Køreprøven til erhvervsmæssig personbefordring består af en teoretisk og  

 en praktisk del.
Ved den teoretiske prøve skal aspiranten kunne udpege de dele af  

 køretøjet, der har betydning for sikkerheden, herunder de dele, hvor slør og  

 slid fortrinsvis opstår, og vise indgående kendskab til bremsers og styretøjs  

 brug, pasning og vedligeholdelse samt til deres virkemåde i det omfang, som  

 vedligeholdelse og pasning kræver.
De under prøven begåede fejl undergives en  

 strengere bedømmelse end ved almindelig køreprøve for det pågældende køretøj.  

 Ansøgeren skal endvidere have kendskab til de i bekendtgørelse om  

 hyrevognskørsel indeholdte regler, herunder til de særlige pligter, der  

 påhviler hyrevognschauffører.
Ved den praktiske prøve skal der stilles større krav til aspirantens  

 manøvrefærdighed end ved almindelig køreprøve, ligesom begåede fejl bedømmes  

 strengere end ved almindelig køreprøve.
Aspiranten skal under prøven kunne  

 finde vej til en opgivet adresse ved brug af kort og gadefortegnelse.
Bilag 4 Bestemmelser om indretning og udstyr for køretøjer, der anvendes til  

 øvelseskørsel og køreprøve I.
Et motorkøretøj, der benyttes til øvelseskørsel og køreprøve skal synes  

 og godkendes af statens bilinspektion og anmeldes til registrering, inden det  

 tages i brug.
 For at kunne godkendes skal følgende betingelser være opfyldt:
Kategori A A 1. En tohjulet motorcykel med en egenvægt på mindst 125 kg i henhold til  

 køretøjets standardtypegodkendelse, eller, såfremt en sådan ikke foreligger,  

 i henhold til hvad køretøjet vejer i fabrikkens normale udførelse.
 A 2. En motorcykel med sidevogn.
Kategori B En bil, der er indrettet til befordring af højst 9 personer inklusive  

 føreren.
Længden skal være mindst 3,80 m og bredden mindst 1,45 m eller  

 bilens egenvægt i henhold til standardtypegodkendelsen mindst 700 kg.  

 Foreligger der ikke nogen standardtypegodkendelse, anses køretøjets vægt i  

 fabrikkens normale udførelse som egenvægt.
Kategori C En lastbil med en akselafstand på mindst 4 m og med størst tilladt  

 totalvægt på mindst 10.000 kg.
Under prøven skal lastbilen være belæsset med  

 mindst 50 pct. af den tilladte last.
Kategori D En personbil med en længde på mindst 10 m.
Kategori E - B/ E Personbil med tilladt totalvægt under 3.500 kg tilkoblet påhængskøretøj  

 med tilladt totalvægt på mindst 1.250 kg, således at vogntogets samlede  

 tilladte totalvægt overstiger 3.500 kr.
- C-D/ E En lastbil med tilkoblet toakslet påhængsvogn, hvis størst tilladte  

 totalvægt er mindst 8.000 kg.
Under prøven skal køretøjerne være belæsset med  

 mindst 50 pct. af den tilladte last.
Traktor (motorredskab) En traktor med en påhængsvogn.
 Motorkøretøj, der skal anvendes til aflæggelse af praktisk prøve, må ikke  

 være forsynet med automatisk transmission.
 Hvis en person på grund af legemlige mangler kun kan opnå kørekort til  

 særlige typer af køretøjer eller særligt indrettede køretøjer, aflægges  

 prøven med et sådant køretøj.
II.
Et motorkøretøj, der benyttes til køreprøve til erhvervsmæssig  

 personbefordring, skal opfylde følgende betingelser:
 - til kategori B:
En personbil, der er indrettet til befordring af højst 9 personer  

 inklusive føreren.
Længden skal være mindst 4,50 m og bredden mindst 1,65 m  

 eller bilens egenvægt i henhold til standardtypegodkendelsen mindst 1.200 kg.  

 Foreligger der ikke nogen standardtypegodkendelse, anses køretøjets vægt i  

 fabrikkens normale udførelse som egenvægt.
 - til kategori D:
En personbil med en længde på mindst 10 m.
Hvis ansøgeren ikke tidligere  

 har haft kørekort til kategori D, aflægges køreprøven med et køretøj, der er  

 godkendt til øvelseskørsel.
III.
Motorkøretøj og traktor skal under øvelseskørsel foran og bagpå være  

 forsynet med et af politiet godkendt hvidt skilt med ordet  

 »Skolevogn«, udført med mindst 7 cm høje sorte bogstaver, eller  

 ordet »Skolecykel«, udført med mindst 3 cm høje sorte bogstaver.  

 Det samme gælder øvelseskørsel med vogntog.
Skoleskiltet må kun benyttes under øvelseskørsel, herunder kørsel til og  

 fra det sted, hvor øvelseskørslen foregår.
Under køreprøven må et køretøj  

 ikke være forsynet med skoleskilte eller med firmaskilte, reklamer eller  

 andet, der kendetegner køretøjet som øvelseskøretøj.
IV.
Anvendes et motorkøretøj, der er særligt indrettet til øvelseskørsel,  

 til andet end øvelseskørsel eller køreprøve, skal de særlige  

 betjeningsapparater være afmonteret, tildækket eller aflåst på betryggende  

 måde, medmindre der ikke befinder sig nogen på den plads, hvorfra disse  

 apparater kan betjenes.
Udlånes køretøjet til personer, der ikke hører til  

 kørelærerens husstand, anvendes det til erhvervsmæssig personbefordring,  

 eller udlejes det uden fører, skal betjeningsapparaterne være afmonteret og  

 fjernet fra køretøjet.
V.
I bil, der anvendes til øvelseskørsel, skal der være plads til mindst 3  

 personer, lastbil dog mindst 2 personer.
Bilen skal være forsynet med  

 hastighedsmåler og således udstyret, at kørelæreren uafhængigt at eleven kan  

 give signal og ved hjælp af særlige pedaler, der er anbragt ved hans plads,  

 udkoble motoren og bremse bilen.
Er bilen forsynet med automatisk  

 transmission, skal gearvælgeren - i stedet for pedal til udkobling af motoren  

 - være anbragt således, at den kan betjenes af kørelæreren.
Hvis bilen ikke  

 er forsynet med tokreds driftsbremse, skal parkeringsbremsen (håndbremsen)  

 være anbragt således, at den kan betjenes af kørelæreren, eller være forsynet  

 med særligt håndgreb, som kørelæreren kan betjene.
Dette behøver ikke at have  

 anordning, der sikrer, at bremsen kan blive stående i tilspændt stand.
 Til øvelseskørsel og køreprøve til lastbil med stort påhængskøretøj  

 anvendes lastbil med trykluftbremseanlæg og bremsemanometer.
Til øvelseskørsel og køreprøve til motorcykel må ikke anvendes motorcykel,  

 der er forsynet med hel- eller halvautomatisk gearkasse eller kobling eller  

 automatisk frigear.
Motorcyklen skal være forsynet med hastighedsmåler og kan  

 forsynes med særlig bremse beregnet for kørelærerens eller den sagkyndiges  

 brug.
VI.
Køretøjer, som er godkendt til øvelseskøsel og køreprøve til kategori  

 C og D inden den 1. juli 1983, kan anvendes hertil indtil den 1. januar 1988,  

 uanset at de ikke opfylder de i bilaget opregnede krav.
Bilag 5 Ombytningstabel for kørekort udstedt i et andet EF-land Kørekort udstedt af Engelske Tropper i Tyskland ombyttes efter samme  

 retningslinier som tyske kørekort.
