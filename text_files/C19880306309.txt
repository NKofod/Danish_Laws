Arbejdsformidlingskontorerne Afgørelse om virksomhedsbegreb, der statuerer, at virksomheden X ikke i  

 tilskudsreglernes forstand er en fortsættelse af tidligere virksomhed A.
 En virksomhed X ankede til Direktoratet for Erhvervsuddannelserne over en  

 afgørelse fra et AF-kontor, da kontoret betragtede virksomheden X som en  

 fortsættelse af virksomheden A, hvilket havde betydning ved beregningen af  

 virksomhedens gennemsnit af antal uddannelsespladser inden for de sidste 2  

 år.
Ved afgørelse af 5. januar 1988 omgjorde Direktoratet for  

 Erhvervsudannelserne den af AF-kontoret trufne afgørelse, idet direktoratet  

 ikke fandt, at virksomheden X i henhold til tilskudsreglerne var en  

 fortsættelse af virksomheden A.
Dette betød, at virksomheden kunne få tilskud  

 til lærlinge/elever - også dem, der tidligere havde været beskæftiget i  

 virksomheden A - idet de lære- og praktiskpladser, der havde været i  

 virksomheden A ikke skulle tælles med ved gennemsnitsberegningen for  

 virksomheden X.
 Ved afgørelsen lagde direktoratet vægt på følgende momenter:
- At virksomheden X havde købt bygningerne på tvangsauktion med  

 tilhørspant efter tinglysningsloven, - at virksomheden X ikke havde overtaget yderligere maskiner, inventar,  

 varelager eller igangværende arbejder, - at virksomheden A var gået konkurs, - at virksomheden X ikke var indtrådt i den tidligere virksomhed A's  

 kontrakter med personalet eller leverandører, men selv havde truffet nye  

 aftaler, - at virksomhed X's hovedaktivitet med reparation og service på busser,  

 importeret af virksomhed X's søsterselskab ikke tidligere fandt sted hos  

 virksomhed A, - at der ikke var sammenfald mellem de 2 virksomheders ledelser eller  

 ejere, - at virksomheden A havde ligget stille i 2 måneder i forbindelse med  

 konkursen.
 P.D.V.
 E.B.
