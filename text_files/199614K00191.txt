Nr BTL 191 Betænkning over Forslag til lov om Nævnet for Etnisk Ligestilling   

 Nr L 191 1996-97, 1. samling Afgivet af Retsudvalget Afgivet: 19970513 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dokumentations- og rådgivningscenteret om racediskrimination, Samordningsudvalget for Europæisk år mod racisme, Sekretariatet for Nævnet for Etnisk Ligestilling og Soldue Indvandrerkvindeforening.
 Herefter indstiller et flertal (udvalget med undtagelse af  

 Fremskridtspartiets og Dansk Folkepartis medlemmer) lovforslaget til  

vedtagelse uændret.
 Et mindretal inden for flertallet (Venstres og Det Konservative  

 Folkepartis medlemmer af udvalget) har med tilfredshed bemærket, at  

 ministeren i Folketingssalen har udtalt, at nævnet ikke skal favorisere  

 etniske minoriteter, men tage den »efter regeringens opfattelse  

 selvfølgelige lige ret for mennesker, der opholder sig her i landet,  

 alvorligt«.
Mindretallet deler denne opfattelse om lige ret.
Mindretallet udtrykker  

 ønsket om, at nævnet, der er forpligtet til at skabe grundlag for en seriøs  

 debat, vil arbejde på at gøre sig selv overflødigt.
 Mindretallet deler ministerens opfattelse af, at nævnet ikke skal være et  

 klageorgan endsige en etnisk ombudsmand.
 Mindretallet forventer, at ministeren vil orientere Retsudvalget om  

 nævnets sammensætning og oversende forretningsorden m.v.
 Mindretallet forventer, at ministeren løbende vil orientere Retsudvalget  

 om nævnets arbejde.
 Et mindretal (Fremskridtspartiets og Dansk Folkepartis medlemmer af  

 udvalget) indstiller lovforslaget til forkastelse ved 3. behandling.
Dorte Bennedsen (S) Erling Christensen (S) Holger Graversen (S) Per  

 Kaalund (S) Helen Jørgensen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Arne Melchior (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Pia Kjærsgaard (DF)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra  

 Rene Ramon Cromefeldt-Bie, Vejle, og Dokumentations- og Rådgivningscenteret  

 om Racediskrimination.
 Et af udvalgets spørgsmål og indenrigsministerens svar herpå er optrykt  

 som bilag til tillægsbetænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis og  

 Enhedslistens medlemmer af udvalget) støtter lovforslaget, men ønsker at  

 knytte følgende bemærkninger til sin tilslutning:
Bekæmpelsen af diskrimination bør integreres i dansk lovgivning.
Det vil  

 styrke de bestræbelser, som allerede gøres og fortsat skal udvikles for at  

 komme diskriminationen til livs.
I dette arbejde indgår en lang række elementer.
Oplysning, viden, konkret  

 kendskab til indvandreres og danskeres baggrund, kultur og tradition er  

 væsentlige i skabelsen af forståelse og nedbrydning af fordomme.
Men  

 virkeligeheden har vist, at det trods arbejde ad denne vej igennem årene ikke  

 er lykkedes at komme diskriminationen af folk fra etniske mindretal til livs.  

 At der er eksempler på, at en sådan finder sted, er der ingen tvivl om.
Efter  

 mindretallets opfattelse er det derfor vigtigt, at der tænkes nyt på dette  

 område, og mindretallet ser et forsøg med indførelse af et klageorgan som et  

 udtryk for en sådan nytænkning.
Mindretallet havde derfor gerne set, at  

 lovforslaget havde fulgt de ideer, som et flertal i ekspertudvalget under  

 Nævnet for Etnisk Ligestilling er fremkommet med.
Gennem et forsøg med et  

 sådant organ kunne der være høstet erfaringer med bekæmpelse af  

 diskrimination fra en »lige ret«-indfaldsvinkel, som kunne have  

 beriget debatten og udvidet erfaringsgrundlaget.
Det har ministeren ikke  

 ønsket, hvilket mindretallet beklager.
 I den forbindelse har mindretallet da også bemærket sig, at Det Danske  

 Center for Menneskerettigheder i sit høringssvar skriver:
»Efter Centrets opfattelse er det væsentligt, at denne opgave  

 (varetagelse af sager om etnisk forskelsbehandling, - mindretallets  

 tilføjelse) varetages, og for tiden synes det danske klagesystem ikke at  

 kunne leve op til forpligtelsen i FN's racediskriminationskonventions artikel  

 6 til at sikre effektiv beskyttelse og effektive retsmidler imod enhver form  

 for racediskriminerende handling i modstrid med konventionen.« Efter mindretallets opfattelse bør dette forhold tages alvorligt af  

 ministeren, som derfor opfordres til at iværksætte en grundig undersøgelse  

 af, hvor Danmark lever op til vores internationale forpligtelser på dette  

 område, og såfremt det ikke er tilfældet, da at fremsætte forslag, som kan  

 sikre, det kommer til at ske fremover.
Med hensyn til sammensætningen af nævnet, som det er tænkt med  

 lovforslaget, skal mindretallet ikke undlade at gøre opmærksom på, at  

 omfanget af ministerudpegede medlemmer af nævnet forekommer noget overdrevet  

 - en opfattelse, som mindretallet ikke står alene med, men som også kommer  

 til udtryk i flere af høringssvarene.
I den forbindelse har mindretallet  

 bemærket sig de synspunkter, som Rene Ramon Cromefeldt-Bie har fremsat i en  

 henvendelse til Retsudvalget, jf. bilag 21. Mindretallet skal derfor opfordre  

 ministeren til at sikre, at adopterede fra udlandet sikres plads i Nævnet for  

 Etnisk Ligestilling.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
Bilag Udvalgets spørgsmål nr. 8 og indenrigsministerens svar herpå er optrykt  

 som bilag til tillægsbetænkningen Spørgsmål:
 Ministeren bedes kommentere henvendelsen fra Rene Ramon Cromefeldt-Bie,  

 Vejle, jf. bilag 21.
 Svar:
Rene Ramon Cromefeldt-Bie foreslår, at lovforslagets § 3, stk. 1, nr. 3,  

 ændres, således at et af de fire medlemmer, der skal udpeges af  

 indenrigsministeren, er en person med en anden hudfarve, der er adopteret af  

 danske forældre.
Såfremt denne ændring ikke kan foretages, foreslås det, at  

 betingelserne fremgår af bemærkningerne til loven.
 Rene Ramon Cromefeldt-Bie henviser blandt andet til, at man herved får en  

 person i nævnet, som kender den danske kultur, det danske sprog og de danske  

 love, men som også kender den uretfærdige forskelsbehandling, som man kan  

 blive udsat for på grund af sit udseende.
 Indenrigsministeriet skal hertil bemærke, at man ikke finder grundlag for  

 at foretage den foreslåede ændring, men vil have henvendelsen in mente ved  

 udpegning af medlemmer.
