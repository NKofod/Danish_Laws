Nr LSF 251 Forslag til Lov om ændring af ligningsloven (Konsekvensændringer som følge  

 af skattereformen og indkomstskattefrihed for erstatning for skader ved  

 LSD-behandling).
Fremsat af ministeren for skatter afgifter den 7. maj 1986 § 1 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som ændret ved lov nr. 494 af 27. november 1985, ved lov nr.
526 af 11. december 1985 § 2, ved lov nr. 532 af 13. december 1985 § 11, ved lov nr. 534 af 13. december 1985, ved lov nr. 149 af 19.
 marts 1986, ved lov nr. 150 af 19. marts 1986 § 1 og ved lov nr.
 194 af 9. april 1986 § 1, foretages følgende ændringer:
 1. § 5, stk. 4, 1. pkt., affattes således:
»Følgende selskaber m.v. fordeler renteudgifter og renteindtægter på den i stk. 5 nævnte måde:
1. selskaber omfattet af lov om visse selskabers aflæggelse af årsregnskab m.v., 2. banker, 3. sparekasser, 4. selskaber omfattet af lov om visse kreditinstitutter, 5. investeringsforeninger, der er skattepligtige efter reglerne i selskabsskattelovens § 1, nr. 5 a, 6. fonde omfattet af lov om erhvervsdrivende fonde og 7. institutioner som nævnt i lov om beskatning af fonde, visse foreninger og institutter m.v. § 1, nr. 4.« 2. I § 7 indsættes som litra n:
»n.
Erstatning efter lov nr. 219 af 23. april 1986 om erstatning for skader ved LSD-behandling.« 3. I § 14 F, stk. 5, ændres »§ 14, stk.2.« til: »§ 12, stk.  

 2.« 4. I § 15 indsættes som stk. 2:
»Stk. 2. For personer anvendes personskattelovens § 13 og virksomhedsskattelovens § 13.« 5. I § 15 G, stk. 5, 1. pkt., ændres »der skal lægges til grund efter stk. 3« til: »der skal lægges til grund efter stk. 3 og 4.« § 2 Stk. 1. Loven har virkning fra og med indkomståret 1987.
Stk. 2. § 1, nr. 2, har dog virkning for erstatninger, der udbetales den 1. juni 1986 og senere.
 Stk. 3. § 1, nr. 5, har dog virkning fra og med indkomståret 1985.
Oprindeligt fremsat lovforslag Blad nr 826 § 1 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som ændret ved lov nr. 494 af 27. november 1985 ved lov nr.
526 af 11. december 1985 § 2, ved lov nr. 532 af 13. december 1985 § 11, ved lov nr. 534 af 13. december 1985, ved lov nr. 149 af 19.
 marts 1986, ved lov nr. 150 af 19. marts 1986 § 1 og ved lov nr.
 194 af 9. april 1986 § 1, foretages følgende ændringer:
 1. § 5, stk. 4, 1. pkt., affattes således:
»Stk. 4. Følgende selskaber m.v. fordeler renteudgifter og renteindtægter på den i stk. 5 nævnte måde:
1. selskaber omfattet af lov om visse selskabers aflæggelse af årsregnskab m.v., 2. banker, 3. sparekasser, 4. selskaber omfattet af lov om visse kreditinstitutter, 5. investeringsforeninger, der er skattepligtige efter reglerne i selskabsskattelovens § 1, nr. 5 a, 6. fonde omfattet af lov om erhvervsdrivende fonde, og 7. institutioner som nævnt i lov om beskatning af fonde, visse foreninger og institutter m.v. § 1, nr. 4.« 2. I § 7 indsættes som litra n:
»n.
Erstatning efter lov nr. 219 af 23. april 1986 om erstatning for skader ved LSD-behandling.« 3. I § 14 F, stk. 5, ændres »§ 14, stk.2.« til: »§ 12, stk.  

 2.« 4. I § 15 indsættes som stk. 2:
»Stk. 2. For personer anvendes personskattelovens § 13 og virksomhedsskattelovens § 13.« 5. I § 15 G, stk. 5, 1. pkt. ændres »der skal lægges til grund efter stk. 3« til: »der skal lægges til grund efter stk. 3 og 4.« § 2 Loven har virkning fra og med indkomståret 1987.
Stk. 2. § 1, nr. 2, har dog virkning for erstatninger, der udbetales den 1. juni 1986 og senere.
 Stk. 3. § 1, nr. 5, har dog virkning fra og med indkomståret 1985.
BEMÆRKNINGER TIL LOVFORSLAGET Almindelige bemærkninger Efter lovforslaget foretages der nogle konsekvensændringer i ligningsloven som følge af skattereformen.
Endvidere foreslås en ændring som følge af lov nr. 219 af 23. april 1986 om erstatning for skader ved LSD-behandling.
Ligningsloven er senest ændret ved lov nr. 194 af 9. april 1986 (Begrænsning af fradragsret for lønmodtagerudgifter og visse konsekvensændringer som følge af skattereformen), jfr.
 Folketingstidende 1985-86 sp. 6922,7243, 8299, 8581.
Provenumæssige og administrative virkninger De provenumæssige og administrative konsekvenser af de foreslåede ændringer som følge af skattereformen skønnes ikke at være nævneværdige.
Indenrigsministeriet har oplyst, at man ikke har mulighed for at vurdere, hvor meget den samlede erstatningssum vil beløbe sig til, da man dels ikke kan vurdere, hvor mange LSD-patienter der vil anmode om erstatning, dels ikke kan vurdere hvilken erstatning inden for det afsatte maksimum, 255.000 kr., patienterne vil få tildelt.
Anslår man imidlertid, at ca. halvdelen af de ca. 400 patienter, der skønnes at have fået LSD-behandling, eller ca. 200, tildeles erstatning, og sættes gennemsnitserstatningen til 150.000 kr., vil den samlede erstatningssum alt i alt udgøre ca. 30. mill. kr.
På denne baggrund kan det samlede provenutab som følge af den foreslåede indkomstskattefrihed for erstatningsbeløbet for staten og kommunerne tilsammen skønsmæssigt anslås til ca. 15. mill. kr.
Heraf udgør kommunernes andel ca. 8 mill. kr.
Provenutabet fordeler sig med skønsmæssigt ca. 1/ 4 i 1986, ca. 1/ 2 i 1987 og ca. 1/ 4 i 1988.
Bemærkninger til de enkelte bestemmelser Til § 1, nr.1.
Efter de gældende regler i § 5, stk. 4, skal der foretages fuldstændig renteperiodisering i selskaber omfattet af lov om visse selskabers aflæggelse af årsregnskaber m.v., banker, sparekasser, selskaber omfattet af lov om visse kreditinstitutter samt investeringsforeninger, der er skattepligtige efter reglerne i selskabsskattelovens § 1, nr. 5 a (akkumulerende investeringsforeninger).
Reglerne i § 5, stk. 4, om renteperiodisering svarer til de regnskabsmæssige regler, som efter årsregnskabsloven eller andre tilsvarende regler gælder for de pågældende selskaber.
Efter fondsbeskatningslovens § 3, stk. 1, opgøres den skattepligtige indkomst for fonde, foreninger og institutter m.v. med visse undtagelser efter de almindelige regler om opgørelsen af den skattepligtige indkomst for aktieselskaber m.v.
Det er derfor fundet naturligt ved afgørelsen af spørgsmålet om fuld renteperiodisering for fonde, foreninger og institutter m.v. at lægge vægt på, hvilken regnskabsretlig regulering de er underkastet.
Fonde og foreninger, der er registreringspligtige efter lov om fonde og foreninger, er ikke omfattet af årsregnskabsloven, men skal alene opfylde fondslovens mildere krav, der næppe forudsætter renteperiodisering.
Fonde omfattet af lov om erhvervsdrivende fonde skal derimod som udgangspunkt aflægge regnskab i overensstemmelse med reglerne i årsregnskabsloven, hvortil erhvervsfondsloven henviser.
Årsregnskabslovens regler om renteperiodisering gælder derfor også erhvervsdrivende fonde.
De i fondsbeskatningslovens § 1, nr. 4, nævnte institutter (realkreditinstitutter og andre finansieringsinstitutter) vil for den dels vedkommende, der er organiseriet som aktieselskaber m.v.
være omfattet af årsregnskabsloven.
Dette gælder de i § 1, nr. 4, litra f, nævnte kreditinstitutter (eksempelvis Finansieringsinstituttet for Industri og Håndværk). De øvrige i nr. 4 nævnte Institutter er hverken omfattet af årsregnskabsloven eller af den særlige opregning i ligningslovens § 5, stk. 4, der alene nævner selskaber.
Dels for at opnå, at de nævnte institutter i fondsbeskatningslovens § 1, nr. 4, bringes ind under periodiseringsbestemmelsen i § 5, stk.
4, dels for at præcisere, at erhvervsdrivende fonde er omfattet af disse regler, er de nævnte fonde og institutter ved ændringsforslaget medtaget i bestemmelsen.
 Til § 1, nr. 2.
Efter lov nr. 219 af 23. april 1986 om erstatning for skader ved LSD-behandling yder staten erstatning for psykisk eller fysisk skade, som er forårsaget af behandling med LSD indenfor det offentlige sundhedsvæsen.
Endvidere kan der efter lovens § 3, stk.
 2, ydes erstatning for udgifter til lægebehandling m.v.
Efter den foreslåede bestemmelse medregnes disse erstatninger ikke til den skattepligtige indkomst.
Den tidligere bestemmelse i ligningslovens § 7 n. (om boligsikring m.v.) blev ved lov nr. 266 af 8. juni 1983 overført til en ny bestemmelse i ligningslovens § 7 F, stk. 1.
 Til § 1, nr. 3.
 Der er tale om en konsekvensændring af redaktionel karakter.
 Til § 1, nr. 4.
Den foreslåede bestemmelse er en konsekvens af reglerne i § 13 i personskatteloven.
§ 15, stk. 1, vil fremover finde uændret anvendelse ved indkomstbeskatning af aktieselskaber m.v. og dødsboer.
For skattepligtige, der anvender virksomhedsordningen, finder reglerne i § 13 i virksomhedsskatteloven anvendelse på underskud i virksomheden.
 Til § 1, nr. 5.
Ved lov nr. 194 af 9. april 1986 blev § 15 G, stk. 3, opdelt i to stykker, således at de særlige regler for den maksimale stigning i lejeværdi fra et år til det efterfølgende for 67-årige blev samlet i et nyt stk. 4. Henvisningen til stk. 3. i § 15 G, stk. 5, hvorefter ministeren for skatter og afgifter kan fastsætte nærmere regler om beregningen af lejeværdinedsættelsen for ejendomme, der er omsat eller har undergået væsentlige forandringer, skal derfor ændres til at omfatte både stk. 3 og 4.
Til § 2 Loven har virkning fra og med indkomståret 1987. Det medfører, at skattepligtige med forskudt indkomstår, der påbegynder f.eks. 1.
april 1986, omfattes af forslaget med virkning fra dette indkomstårs begyndelse.
 § 1, nr. 2, har dog virkning for erstatninger, der udbetales den 1.
juni 1986 og senere.
Den har således virkning fra samme tidspunkt som loven om erstatning for skader ved LSD-behandling og finder anvendelse på skader, som er indtruffet ved behandling med LSD, der er foretaget efter den 1. januar 1960.
 § 1, nr. 5, har virkning fra og med indkomståret 1985.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som ændret ved lov nr. 494 af 27. november 1985, ved lov nr.
526 af 11. december 1985 § 2, ved lov nr. 532 af 13. december 1985 § 11, ved lov nr. 534 af 13. december 1985, ved lov nr. 149 af 19.
 marts 1986, ved lov nr. 150 af 19. marts 1986 § 1 og ved lov nr.
 194 af 9. april 1986 § 1, foretages følgende ændringer:
 1. § 5, stk. 4, 1. pkt., affattes således:
»Stk. 4. Følgende selskaber m.v. fordeler renteudgifter og renteindtægter på den i stk. 5 nævnte måde:
1. selskaber omfattet af lov om visse selskabers aflæggelse af årsregnskab m.v., 2. banker, 3. sparekasser, 4. selskaber omfattet af lov om visse kreditinstitutter, 5. investeringsforeninger, der er skattepligtige efter reglerne i selskabssekattelovens § 1, nr. 5 a, 6. fonde omfattet af lov om erhvervsdrivende fonde, og 7. institutioner som nævnt i lov om beskatning af fonde, visse foreninger og institutter m.v. § 1, nr. 4.« --/ § 5. - Stk. 4. Selskaber omfattet af lov om visse selskabers aflæggelse af  

 årsregnskab m.v, banker, sparekasser, selskaber omfattet af lov om visse  

 kreditinstitutter samt investeringsforeninger, der er skattepligtige efter  

 reglerne i selskabsskattelovens § 1, nr. 5 a, fordeler renteudgifter og  

 renteindtægter på den i stk. 5 nævnte måde.
Tilsvarende gælder personer, der  

 er hovedaktionærer eller hovedanpartshavere i selskaber som nævnt i 1. pkt.,  

 og som har mellemregning med disse.
/-- 2. I § 7 indsættes som litra n:
»n.
Erstatning efter lov nr. 219 af 23. april 1986 om erstatning for skader ved LSD-behandling.« --/ § 7. Til den skattepligtige indkomst medregnes ikke: a.-m. - n. (Ophævet).  

 o.-x. - - /-- 3. I § 14 F, stk. 5, ændres »§ 14, stk.2.« til: »§ 12, stk.  

 2.« --/ § 14 F.
Ved opgørelsen af en arbejdsgivers skattepligtige indkomst kan  

 inden for de grænser, der er angivet i stk. 4, fradrages bidrag til en fond,  

 hvis formål er at betrygge eller forbedre kårene for personer, der er eller  

 har været ansat i arbejdsgiverens virksomhed, eller deres pårørende, såfremt  

 betingelserne i stk. 2 og stk. 3 er opfyldt.
Stk. 2-4. - Stk. 5. Bidrag til fonds efter stk. 1 kan ikke fradrages efter reglerne i  

 § 14, stk. 2.
/-- 4. I § 15 indsættes som stk. 2:
»Stk. 2. For personer anvendes personskattelovens § 13 og virksomhedsskattelovens § 13.« --/ § 15. Såfremt den for et indkomstår opgjorte skattepligtige indkomst  

 udviser underskud, kan dette underskud fradrages i den skattepligtige  

 indkomst for de nærmest efterfølgende fem indkomstår.
Inden for denne periode  

 kan fradraget dog kun overføres til et senere indkomstår, såfremt det ikke  

 kan rummes i et tidligere års skattepligtige indkomst.
/-- 5. I § 15 G, stk. 5, 1. pkt. ændres »der skal lægges til grund efter stk. 3« til: »der skal lægges til grund efter stk. 3 og 4.« --/ § 15 G.
Lejeværdien beregnes som 2,5 pct. af den del af det efter §§ 15  

 B-15 F opgjorte beregningsgrundlag, der ikke overstiger et grundbeløb på  

 851.200 kr., og 7,5 pct. af resten.
Grundbeløbet reguleres efter  

 personskattelovens § 20.
Stk. 2. Er den skattepligtige eller den med denne samlevende ægtefælle  

 inden udgangen af kalenderåret fyldt 67 år, nedsættes de i stk. 1 nævnte 2,5  

 pct. til 1,2 pct.
Det samme gælder for en efterlevende ægtefælle, som ikke  

 opfylder aldersbetingelsen, hvis denne efter den anden ægtefælles død bliver  

 boende i en ejendom, som har tilhørt en af ægtefællerne og før dødsfaldet  

 omfattedes af disse beregningsregler på grund af den afdøde ægtefælles alder.  

 Bestemmelsen i 2. pkt. gælder dog ikke, såfremt den efterlevende ægtefælle  

 har indgået nyt ægteskab inden kaldenderårets begyndelse.
Stk. 3. Hvis lejeværdien for skattepligtige omfattet af stk. 1 er steget  

 med mere end 3.500 kr. i forhold til lejeværdien for det forudgående  

 indkomstår, nedsættes lejeværdien med det overskydende beløb.
Nedsættelse kan  

 dog højst ske til et beløb svarende til lejeværdien for det forudgående  

 indkomstår forhøjet med 20 pct.
Stk. 4. Hvis lejeværdien for skattepligtige omfattet af stk. 2 er steget  

 med mere end 1.000 kr. i forhold til lejeværdien for det forudgående  

 indkomstår, nedsættes lejeværdien med det overskydende beløb.
Nedsættelse kan  

 dog højst ske til et beløb svarende til lejeværdien for det forudgående  

 indkomstår forhøjet med 20 pct. og nedsat med 2.500 kr.
 Stk. 5. Ministeren for skatter og afgifter kan fastsætte nærmere regler om  

 beregningen af den lejeværdi for indkomståret og for det forudgående  

 indkomstår, der skal lægges til grund efter stk. 3, for følgende ejendomme:  

 1. Ejendomme, hvis beregningsgrundlag skal opgøres efter § 15 B, stk. 3,  

 eller § 15 C. 2. Ejendomme, for hvilke lejeværdien nedsættes eller forhøjes  

 efter § 15 H. 3. Ejendomme, som den skattepligtige ikke har ejet i hele  

 indkomståret og hele det forudgående indkomstår, eller som ikke i hele denne  

 periode har tjent til bolig for den skattepligtige.
