Landsskatteretskendelse af 4. december 2003 vedr.  

 arbejdsmarkedsbidrag.
Dansk eller svensk arbejdsgiver.
 Klagen vedrører spørgsmålet, om klageren for så vidt angår  

 arbejde, der er udført i Danmark, fra og med den 1. juli 2001 er  

 bidragspligtig  

 i henhold til arbejdsmarkedsfondslovens § 7, stk. 1, litra a, jf. § 8, stk.  

 1,  

 litra a, samt i henhold til Arbejdsmarkedets tillægspension § 17, stk. 1.
Det fremgår af sagens oplysninger, at klageren ved aftale af  

 17. maj 1999 pr. den 1. juli 1999 blev ansat af B A/S.
Han bestred på det  

 tidspunkt stillingen som projektleder med reference til selskabets tekniske  

 direktør, og arbejdet skulle udføres ved de lokaliteter, som selskabet til  

 enhver  

 tid besad.
Den månedlige gage var oprindeligt aftalt til 41.000 kr., som dog  

 pr. 1. marts 2000 blev forhøjet til 43.000 kr. pr. måned.  

 Ansættelsesforholdet  

 var i øvrigt reguleret ved Funktionærloven og Ferieloven.
 Klagerens daglige ansvar i forhold til selskabet skulle  

 ifølge ansættelseskontrakten være nærmere defineret i en jobbeskrivelse, men  

 en  

 sådan er ikke udarbejdet, idet man prioriterede de operative forhold i det  

 nystartede selskab højere end en beskrivelse af jobindholdet.
 Af et tillæg til ansættelseskontrakten, dateret den 2. juli  

 2001, fremgår følgende:
 Jeg bekræfter hermed følgende ændringer i dit  

 ansættelsesforhold, som alle er gældende pr. 1. juli 2001:
Du udnævnes til Director, Network Provisioning med reference  

 til undertegnede (dvs.
Vice President, Networks and Operations). I denne  

 funktion arbejder du 100 % for C AB, men det juridiske ansættelsesforhold  

 ligger i B A/S.
Med hensyn til arbejdssted vil du have din base i Danmark,  

 men  

 i øvrigt udføre dit arbejde ved de lokaliteter, som B og C-gruppen til enhver  

 tid besidder.
Din månedlige gage reguleres til DDK 62.000,00 pr. måned.  

 Regulering af gagen sker en gang om året med virkning fra 1. januar.
Første  

 regulering finder sted med virkning fra 1. januar 2002.
I tillæg til den faste løn udbetaler Selskabet bonus baseret  

 på de opnåede resultater.
Målsætningsbonus er 8.000 kr. pr. måned ved 100 %  

 målopfyldelse.
Betingelser for udbetaling af bonus aftales med undertegnede.
 Øvrige ansættelsesvilkår er uændrede.
 Der er ikke udfærdiget en ansættelseskontrakt mellem C AB og  

 klageren, som efter det oplyste over for de stedlige skattemyndigheder fra  

 den  

 1. august 2001 har arbejdet 100 % for C Holding AB i Sverige.
Arbejdet har  

 bestået i at koordinere de 4 nordiske søsterselskaber og foregår  

 hovedsageligt  

 på C Holding AB´s kontor i Sverige, mens en mindre del af arbejdet er udført  

 i  

 Norge, Finland og Danmark.
Det er under sagens behandling for Landsskatteretten oplyst,  

 at klageren hovedsageligt har udført arbejdet fra sin hjemmearbejdsplads, men  

 at han har haft ca. én ugentlig arbejdsdag i Sverige.
Der er til  

 dokumentation  

 heraf fremlagt kopi af diverse bordingpas.
Klageren, der oprindeligt var ansat som netværksdesigner,  

 har været beskæftiget med netværksplanlægning og telekommunikation.
I  

 stillingen som Director, Networks Provisioning har klageren arbejdet 100 %  

 for  

 C Holding AB med reference til Vice President, der oprindeligt var  

 administrerende direktør i E A/S (nu B A/S), men som pr. 1 april 2001  

 tiltrådte  

 stillingen som vice president, networks and Operations i E Holding AB (nu C  

 Holding AB).
For så vidt angår karakteren af det arbejde som klageren har  

 udført for C AB, er det under sagens behandling for Landsskatteretten oplyst,  

 at holdingselskabet har en overordnet koordineret og udviklende funktion.
Det  

 er videre oplyst, at C AB var det fællesselskab, der ejede alle  

 datterselskaber  

 i de nordiske lande, og derfor konsoliderede regnskaber fra de underliggende  

 selskaber med, hvad deraf følger af fælles finansiering, regnskabsaflæggelse,  

 konteringsforskrifter, budgetlægning og budgetopfølgning.
Der var desuden en  

 teknisk funktion for fastlæggelse af fælles teknisk strategi, valg af fælles  

 nordiske underleverandører og implementering af fælles nordiske produkter og  

 produktplatforme.
Klageren har været ansat i sidstnævnte funktion med  

 koordinering og projektstyring, herunder kontakt til fælles nordiske  

 leverandører af materiel og service.
Arbejdet har bestået i at besøge de  

 enkelte datterselskaber i Danmark, Norge, Sverige og Finland og her bidrage  

 til, at fælles projekter blev implementeret i disse lande under anvendelse af  

 det samme udstyr og servicer, som er aftalt indkøbt fællesnordisk.
Klageren  

 deltog i projektet med planlægning, skrivning af projektrapporter og  

 opfølgningsrapporter samt ved deltagelse i møder med leverandører og  

 selskaber.
 Klagerens løn har været udbetalt af B A/S, men er  

 viderefaktureret til C AB.
 Klageren har bevaret bopæl i Danmark, og er omfattet af  

 dansk social sikring.
 Told- og Skatteregionen har ved den påklagede ansættelse  

 fundet, at klageren under arbejde i Danmark er omfattet af bidragspligten i  

 lov  

 om en arbejdsmarkedsfond § 7, stk. 1, litra a og lov om arbejdsmarkedets  

 tillidspension § 17 f, stk. 1, hvorfor anmodningen om fritagelse for betaling  

 af bidrag ikke kan imødekommes for så vidt angår den del af arbejdet, der  

 udføres i Danmark.
 Regionen har herved henset til, at klageren har udført  

 arbejde i Danmark og er fuldt skattepligtig til Danmark efter bestemmelsen i  

 kildeskattelovens § 1. Den danske indkomst indgår i bidragsgrundlaget efter  

 lov  

 om en arbejdsmarkedsfond § 8, stk. 1, litra a, idet indkomsten er A-indkomst  

 omfattet af kildeskattelovens § 43, stk. 1.
Det er regionens opfattelse, at det forhold, at klageren  

 under arbejde i Danmark for sin danske arbejdsgiver alene udfører arbejde for  

 en udenlandsk virksomhed, der ikke har hjemting eller fast driftsted her i  

 landet, ikke kan føre til andet resultat.
Regionen har herved henset til, at  

 der hverken er tale om B-indkomst efter kildeskattelovens § 44, litra b eller  

 lønindkomst udbetalt gennem en dansk befuldmægtiget efter reglerne i  

 kildeskattelovens § 46, stk. 5. Der er derimod tale om A-indkomst omfattet af  

 kildeskattelovens § 43, stk. 1, som indgår i bidragsgrundlaget, jf. lov om en  

 arbejdsmarkedsfond  

 § 8, stk. 1, litra a.
 Klagerens repræsentant har over for Landsskatteretten  

 nedlagt påstand om, at klageren fra den 1. juli 2001 skal anses for at være  

 fritaget for betaling af arbejdsmarkeds- og særligt pensionsbidrag for den  

 del  

 af lønnen, der vedrører arbejde udført i Danmark.
Til støtte for påstanden har repræsentanten bl.a anført, at  

 klageren er ansat af B A/S, men at han arbejder 100 % for C AB i Sverige.
Af  

 praktiske årsager udbetales lønnen fra B A/S i Danmark, men viderefaktureres  

 til C Holding AB i Sverige.
Arbejdet består i at koordinere de fire nordiske  

 søsterselskaber og foregår hovedsageligt på C Holding AB´s hovedkontor i  

 Sverige, mens en mindre del af arbejdet udføres i Norge, Finland og Danmark.  

 Klageren oppebærer således ikke lønindtægt for beskæftigelse udført for B A/S  

 i  

 Danmark, men for det svenske selskab, C AB.
Den svenske arbejdsgiver har  

 instruktionsbeføjelsen, afholder lønudgifter og andre udgifter i forbindelse  

 med arbejdets udførelse.
Som følge af, at disse driftsudgifter belaster det  

 svenske selskabs omkostningskonto, kan lønindkomsten ikke anses som  

 A-indkomst  

 efter kildeskattelovens §  

    

  

 43, stk. 1,  

 jf.
TfS 1998.206 modsætningsvis.
 Repræsentanten har videre anført, at det svenske selskab,  

 der har en overordnet koordinerende og udviklende funktion, hverken har  

 hjemting eller fast driftsted i Danmark, hvor det selvstændige selskab, B A/S  

 betjener de lokale netværk for kunder der.
Repræsentanten har endelig anført, at det svenske selskab  

 har den direkte ledelse af og ansvaret for arbejdspladsen og det arbejde, der  

 er udført, at arbejdsfunktionerne tjener til at løse det svenske selskabs  

 opgaver og at fastlæggelsen af antallet af medarbejdere og deres  

 kvalifikationer sker under hensyn til arbejdet i C Holding AB, jf.
TfS  

 1999.655. Fra praksis er der endvidere henvist til SU 1993.369.
 Told- og Skattestyrelsen har over for Landsskatteretten  

 indstillet afgørelsen stadfæstet.
 Landsskatteretten  

 skal udtale:
 Det fremgår af arbejdsmarkedsfondslovens § 7, stk. 1, litra  

 a, at bidragspligten påhviler personer, der har lønindkomst m.v. fra  

 beskæftigelse udført her i landet eller fra beskæftigelse udført i udlandet,  

 Grønland eller Færøerne, for en arbejdsgiver her i landet, og som er  

 skattepligtig efter kildeskattelovens §§ 1 eller 2 stk. 1, litra a, c, g, j  

 eller k.
 Det er ved afgørelsen ubestridt lagt til grund, at klageren  

 i perioden fra den 1. juli 2001 har været fuldt skattepligtig til Danmark i  

 medfør af bestemmelsen i kildeskattelovens § 1.
 Retten finder efter en samlet vurdering, at klageren også  

 efter den 1. juli 2001 skal anses for at have haft en dansk arbejdsgiver, B  

 A/S.
Uanset at klagerens arbejdsfunktioner efter den 1. juli 2001  

 har tjent til at løse opgaver for C Holding AB, og at klagerens løn efter  

 denne  

 dato har været endeligt afholdt af C Holding AB, må det tillægges overvejende  

 betydning, at tillægget til ansættelseskontrakten er indgået mellem klageren  

 og  

 det danske selskab samt at det juridiske ansættelsesforhold fortsat ligger i  

 det danske selskab.
Der er endvidere lagt vægt på, at klageren også efter den  

 1. juli 2001 har base i det danske selskabs lokaler, at ansættelsesforholdet  

 er  

 undergivet funktionærloven og ferieloven, at klageren skal respektere det  

 danske selskabs ordens- og arbejdsbestemmelser og at fravær skal meldes til  

 det  

 danske selskab.
Endelig er der lagt vægt på, at lønnen også efter den 1. juli  

 2001 fastsættes efter danske forhold og udbetales af det danske selskab.
 På den baggrund finder retten, at klageren fortsat er  

 bidragspligtig i henhold til arbejdsmarkedsfondslovens § 7, stk. 1, litra a,  

 og  

 § 8, stk. 1, litra a, af lønindkomst fra B A/S i perioden efter 1. juli 2001,  

 og bidragspligtig i henhold til § 17 f i lov om arbejdsmarkeds  

 tillægspension.
