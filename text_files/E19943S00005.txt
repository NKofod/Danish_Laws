S.E.1 Almindelige regler S.E.2 Skattenedsættelser S.E.3 Skatteberegningseksempler S.E.1 Almindelige regler S.E.1.1 Skatteprocenter Indkomstskatten for selskaber, foreninger og fonde, der omfattes af SEL §  

 1, stk. 1, eller § 2 eller FBL § 2, udgør i almindelighed 34 pct. af den  

 skattepligtige indkomst.
Dog udgør indkomstskatten for andelsforeninger, hvis indkomst opgøres som  

 en procent af foreningens formue, * 14,3 pct., jf.
SEL § 19. Skattepligtig  

 formuetilvækst som nævnt i SEL § 5 B, stk. 4, beskattes med 50 pct. * Endvidere udgør indkomstskatten 44,7 pct. for de i SEL § 1, stk. 1, nr.  

 5a, nævnte investeringsforeninger.
Indkomstskatten er proportional.
Det skattepligtige beløb nedrundes inden  

 beregningen til det nærmeste med 100 kr. delelige beløb, jf.
SEL § 22.
 Fra indkomståret 1993 er der indført en acontoskat for selskaber,  

 foreninger, fonde mv. jf. lov nr. 291 af 29. april 1992.
Ordningen er valgfri for selskaber, foreninger mv., hvis første indkomstår  

 er påbegyndt før 29. januar 1992. Dog skal der betales acontoskat efter  

 indtræden af de i SEL § 30 A, stk. 3 og 4, nævnte ændringer.
Omdannelse af et  

 aktieselskab til anpartsselskab og omvendt medfører ikke, at der betales  

 acontoskat i den anledning.
Såfremt et eller flere selskaber der deltager i  

 fusion, spaltning eller tilførsel af aktiver, skal betale acontoskat, skal de  

 modtagende selskaber også betale acontoskat, jf.
SEL § 30 A, stk. 5. Endelig  

 skal samtlige selskaber mv. omfattet af en sambeskatning, jf.
SEL § 31,  

 betale acontoskat, såfremt et eller flere af selskaberne mv. skal betale  

 acontoskat, jf.
SEL § 30 A, stk. 6. Sambeskatning med et udenlandsk selskab  

 medfører dog ikke i sig selv, at de danske selskaber bliver omfattet af  

 acontoskatteordningen.
Selskaber mv. uden for acontoskatteordningen skal betale et særligt tillæg  

 på 11,75 pct. af hele indkomstskatten.
Selskaber mv., der er omfattet af  

 ordningen, skal derimod alene betale 11,75 pct. i tillæg af en eventuel  

 restskat, jf.
SEL § 29 B, stk. 4. Restskatten er i denne forbindelse det  

 beløb, hvormed indkomstskatten overstiger summen af de ordinære acontoskatter  

 med tillæg af evt. frivillige acontobetalinger reguleret for et særligt  

 tillæg på +/- 2 pct., jf. § 29 B, stk. 6.
Den ordinære acontoskat opkræves i to lige store rater og beregnes som 50  

 pct. af gennemsnittet af de seneste op til 3 års indkomstskat, jf.
SEL § 29  

 A, stk. 2. I beregningsgrundlaget fradrages evt. lempelse af skatten i  

 forbindelse med udenlandsk virksomhed og modregnet eller kontant udbetalt  

 udbytteskat * jf.
T&S-meddelelse af oktober 1992 "Orientering til  

 selskaber, fonde og foreninger mv. om acontoskat." * Der opkræves kun  

 ancontoskattebeløb, der er delelige med 1.000 kr.
Udgør den ordinære  

 acontoskat mindre end 2.000 kr. i alt, opkræves den ikke, jf. § 29 A, stk. 2.
 Af udbytter og afståelsessummer, der er skattepligtige efter SEL § 2, stk.  

 1, litra c, herunder udbytter mv., der tilgår et fast driftssted her i  

 landet, svares en skat på 25 pct. af hele udbyttet eller afståelsessummen.
 Denne skat indeholdes efter KSL § 65 eller betales i henhold til KSL § 65  

 A, stk. 2.
 Royaltyindtægter, der er omfattet af SEL § 2, stk. 1, litra g, beskattes  

 med en endelig skat på 30 pct.
S.E.1.2 Forhøjelse af skatten Endvidere skal der efter bestemmelsen i SEL §§ 28, stk. 2, og 29, stk. 2,  

 i tilfælde af manglende overholdelse af selvangivelsesfristen ske en  

 forhøjelse af den pålignede indkomstskat.
Forhøjelsen af skatten andrager 1%  

 for hver dag fristen overskrides, men kan højst andrage 10%. Endvidere er der  

 en beløbsmæssig overgrænse på 5.000 kr.
 Der skal ligeledes ske forhøjelse af skatten som anført, hvis selskabets  

 ansættelse i mangel af behørig selvangivelse foretages skønsmæssigt efter SEL  

 § 28, stk. 1, jf. skd. 1980.44.
Hvor ganske særlige omstændigheder taler derfor, kan de her omhandlede  

 forhøjelser helt eller delvis eftergives af told- og skatteregionerne og for  

 Københavns og Frederiksberg kommuners vedkommende skattedirektorater med  

 klageadgang til T&S, jf.
Skatteministeriets bek. nr. 514 af 16. juni 1994  

 (klageafkortningsbek.).
 Forhøjelsen, der beregnes efter at indkomstskatten er nedsat med fradrag  

 for virksomhed i udlandet, anses for en del af indkomstskatten og medtages i  

 efterfølgende lempelsesberegninger, der har relation til ophævelse af  

 dobbeltbeskatning.
S.E.2 Skattenedsættelser De ovenfor under S.E.1. omtalte indkomstskatter kan nedsættes, hvis der  

 foreligger et eller flere af følgende forhold:
1.Indtægt ved virksomhed i udlandet (udlandslempelse), jf.
SEL § 17, stk.  

 2. * i lovbek. nr. 873 af 23. okt. 1992 og note 13 i lovbek. nr. 724 af 2.  

 aug. 1994. * 2.Skatter betalt i udlandet (dobbeltbeskatningsoverenskomster og/eller LL  

 § 33).
3.Udbytte fra selskaber hjemmehørende i en stat, der er medlem af De  

 Europæiske Fællesskaber, (datterselskabslempelse), jf.
SEL § 17, stk. 2 i  

 lovbek. 752 af 15. sep. 1993.
4.Udbytte fra selskaber hjemmehørende i udlandet i andre tilfælde  

 (datterselskabslempelse), jf.
SEL § 17, stk. 3 i lovbek. nr. 752 af 15. aug.  

 1993.
 Om rækkefølgen for beregningen, se S.E.3.
S.E.2.1 Udlandslempelse Denne lempelse indrømmes i henhold til den dagældende SEL § 17, stk. 2,  

 kun aktieselskaber, anpartsselskaber og andre selskaber (SEL § 1, stk. 1, nr.  

 1 og 2), sparekasser (SEL § 1, stk. 1, nr. 2 a), brugsforeninger (SEL § 1,  

 stk. 1, nr. 3 a), gensidige forsikringsforeninger og realkreditinstitutter  

 (SEL § 1, stk. 1, nr. 5 og 5b) samt fonde og visse foreninger (FBL § 1).
 Udlandslempelsen er ophævet ved lov nr. 486 af 30. juni 1993. Loven har  

 virkning fra indkomståret 1994. Lempelsen aftrappes over en årrække med  

 fuldstændig bortfald fra og med år 2000.
Lempelsen forudsætter, at selskabet kan godtgøre, at en vis del af den  

 skattepligtige indkomst hidrører fra virksomhed i udlandet.
Bevisbyrden  

 herfor påhviler altså selskabet.
Oplysningen om den udenlandske indkomst  

 indsendes samtidig med selvangivelsen, eventuelt ved en påtegning på denne,  

 jf. endvidere SD's rev.medd. 1985-1 af 25. juli 1985 om dokumentation for  

 virksomheden i udlandet.
S.E.2.1.1 Virksomhed i udlandet Skattelovgivningen har siden 1903 haft lovbestemmelser, der har åbnet  

 mulighed for, at selskaber kan opnå skattenedsættelse for virksomhed i  

 udlandet.
Udland Udland omfatter alle områder udenfor dansk land- og søterritorium.  

 Færøerne og Grønland henregnes ifølge lovbestemmelsen ikke til udland i denne  

 forbindelse.
Den lempelsesberettigede indtægt skal i sin helhed hidrøre fra  

 virksomhed i udlandet (ØLD 18. marts 1969, UfR 1971.187 (Ø)).
Virksomhed En generel rettesnor for, om betingelserne for nedsættelse i relation til  

 begrebet virksomhed i udlandet er opfyldt, kan udledes af reglerne i SEL § 2,  

 stk. 1, litra a og b om udenlandske selskabers skattepligt ved virksomhed  

 udøvet her i landet.
Hvis et udenlandsk selskab ville være skattepligtig her  

 i landet af en vis virksomhed, vil en tilsvarende virksomhed udøvet af et  

 dansk selskab i udlandet i almindelighed falde ind under  

 lempelsesbestemmelsen.
Det er uden betydning, om der i udlandet er betalt  

 skat af den pågældende virksomhed.
Der indrømmes lempelse uden hensyn til en  

 eventuel udenlandsk beskatning, dog findes der indtægter, f.eks. rente-,  

 udbytte- og licensindtægter, der beskattes i udlandet, men som ikke  

 berettiger til lempelsen.
Som hovedregel kan det derfor fastslås, at selskaber er berettiget til  

 lempelse for virksomhed i udlandet, såfremt denne udøves fra et fast  

 driftssted i udlandet - f.eks. filial, butik, fabrik med en ledelse udstyret  

 med en vis selvstændighed.
Det gælder også for virksomhed, som kontinuerligt  

 udføres af en kvalificeret agent, dvs. en agent, der har fuldmagt til at  

 indgå aftaler på selskabets vegne vedrørende dettes forretningsområde, og som  

 handler på selskabets og ikke på egne vegne.
Det er i den forbindelse uden  

 betydning, at agenten forhandler andre varer end selskabets, og i sådanne  

 tilfælde evt. optræder som uafhængig agent for andre hvervgivere.
Told*Skat  

 Nyt 1992.8.237 (lsr). Der blev derimod lagt vægt på, at agenten havde  

 fuldmagt til at indgå bindende aftaler for selskabet, at agenten havde en  

 kontinuerlig arbejdsforpligtelse, at agenten aflønnedes med provision af  

 udført salg, at agenten selv tilrettelagde sit arbejde, og at  

 driftsherrerisikoen skulle bæres af selskabet. (BF) Told*Skat Nyt 1993.5.219  

 og 1993.18.837.
 Leje- og forpagtningsindtægter af fast ejendom og landbrugs- og skovdrift  

 i udlandet berettiger til udlandslempelse. * Et selskab, der drev virksomhed  

 med udlejning af arbejdskraft inden for byggeindustrien i Sverige, ansås for  

 at udøve en sådan faktisk erhvervsvirksomhed i udlandet, at selskabet var  

 berettiget til lempelse efter bestemmelsen i SEL § 17, stk. 2. TfS 1994.723  

 (lsr.). * Om begrebet fast driftssted, se S.A.2.2.
 Lempelse for virksomhed i udlandet vil almindeligvis også kunne opnås i  

 følgende tilfælde:
-indtægt i udenlandske sambeskattede selskaber, -skibs- og luftfart mellem udenlandske havne, -medejerskab i et interessentskab, kommanditselskab, rederi eller et  

 lignende foretagende i udlandet, -entreprenørarbejder i udlandet af en vis varighed og fast karakter, se  

 f.eks.
Losr 1938.74, -eksportvognmandskørsel mellem udenlandske destinationer, jf. lsr.  

 1979.90. Selskaber, der dokumenterer, at deres kørsel mellem udenlandske  

 destinationer er baseret på de såkaldte EU-tilladelser eller  

 CEMT-tilladelser, kan uden videre anses for at opfylde betingelserne for at  

 drive virksomhed i udlandet.
 -bjærgningsvirksomhed, som udføres udenfor dansk søterritorium.
 I følgende tilfælde blev selskabet anset for berettiget til  

 udlandslempelse selv om, der ikke forelå fast driftssted:
 -HD af 29. okt. 1985, Skat 1985.12.337.
 -TfS 1987.275.
Indtægter, der ikke berettiger til nedsættelse Visse indtægter fra udlandet, som tilflyder danske selskaber, berettiger  

 ikke til nedsættelse for virksomhed i udlandet, jf. nedenfor.
 Dette gælder indtægt ved almindelig eksportvirksomhed samt renteindtægter,  

 (bortset fra renter af nødvendig driftskapital), udbytter (lsr. 1941.78),  

 licenser (losr. 1933.25), patenter, provisioner og honorarer.
 Et selskab, som var sambeskattet med et udenlandsk datterselskab, hvis  

 eneste indtægt var renter og udbytter, blev således ikke anset for berettiget  

 til nedsættelsen, R.R. 1981.216 SM og SO 1981.132.
En dansk banks udenlandske filials virksomhed ved långivning til såvel  

 udenlandske som danske kunder anses dog som virksomhed i udlandet og er  

 omfattet af SEL § 17, stk. 2. Ved beregningen af lempelsen, skal der ikke ske  

 nedsættelse af filialens samlede nettoindtægt, selvom der i nettoindtægten  

 indgår indtægter som kan henføres til udlånsforretninger med filialens danske  

 kunder.
TfS 1985.114. Afgørelsen havde baggrund i bl.a. de dagældende danske  

 valutabestemmelser, jfr.
Skatteministerens svar på spørgsmål fra Folketingets  

 Skatteudvalg, TfS 1991.925.
 Landsskatteretten har statueret - lsr. 1978.92 - at avance ved salg af et  

 skib, som alene havde været benyttet i en udlandsvirksomhed, ikke giver ret  

 til skattenedsættelse for virksomhed i udlandet, da lovbestemmelsens begreber  

 "virksomhed" og "nettoindtægt" alene kan forbindes med  

 opgørelse af løbende driftsindtægt med fradrag af driftsomkostninger.
 Endvidere vil der ikke kunne gives nedsættelse for indtægter fra  

 virksomhed ved:
1.andel i overskud fra en udenlandsk virksomhed, hvortil det danske  

 selskab ikke har et ejerforhold, 2.udsendte repræsentanter med henblik på tilvejebringelse af  

 salgskontrakter, 3.montører, der udsendes for at arbejde med igangsætning eller reparation  

 af leverede maskiner og anlæg.
Charterindtægter Et selskab, hvis eneste indkomstgrundlag var udlejning af luftfartøjer til  

 udenlandske virksomheder, der selv afholdt samtlige driftsudgifter, er ikke  

 anset for berettiget til nedsættelsen.
Det samme gælder rederier, som har bortchartret skibe på  

 bare-boat-charter.
Derimod berettiger charterindtægter fra time-chartrede  

 skibe til nedsættelsen, i det omfang skibene transporterer personer eller  

 gods mellem udenlandske havne.
Investeringstilskud Et investeringstilskud, som et selskab modtog fra den tyske stat i  

 forbindelse med opførelse af en fabriksbygning, berettigede ikke til  

 nedsættelsen, idet tilskuddet ikke blev anset for at vedrøre opgørelsen af  

 nettoindtægten fra udlandet, men for at have relation til selskabets  

 anlægssfære.
Told*Skat Nyt 1992.12.347 (lsr).
Eksempler, hvor der ikke er anset at foreligge virksomhed i udlandet Som eksempler fra praksis, hvor der ikke er anset at foreligge virksomhed  

 i udlandet, kan nævnes:
 I losr. 1938.71 blev fradrag for virksomhed i udlandet ikke anerkendt for  

 et aktieselskab, der drev virksomhed i udlandet gennem en provisionslønnet  

 generalagent, der optog ordrer på selskabets ordresedler og indsendte disse  

 til selskabet her i landet, som effektuerede ordrerne direkte til kunderne og  

 bar ansvaret for eventuelle mangler ved det leverede.
 I lsr. 1943.10 blev et forsikringsaktieselskab, der bl.a. drev  

 genforsikringsvirksomhed i Frankrig, ikke anset berettiget til fradrag for  

 virksomhed i udlandet, da selskabets repræsentant i Frankrig ikke havde  

 kompetence til at afslutte og underskrive genforsikringskontrakterne.
I lsr. 1952.101 blev et handelsaktieselskab, hvis virksomhed udelukkende  

 bestod i salg til udlandet, ikke anset berettiget til fradrag for virksomhed  

 i udlandet.
Selskabets faste i London bosiddende agent var kun ved  

 ordreoptagelse bemyndiget til at tegne selskabet, mens den bestemmende  

 myndighed lå hos selskabets herværende ledelse.
 I lsr. 1968.90 fandtes udlejningsvirksomhed i udlandet ikke at berettige  

 til fradrag for virksomhed i udlandet, idet den endelige bestemmende  

 myndighed havde ligget hos den her i landet værende ledelse.
I lsr. 1972.7 ansås et aktieselskab, der havde agenter i Norge, Sverige og  

 Tyskland, ikke berettiget til fradrag for virksomhed i udlandet.
Agenten i  

 Tyskland havde til stadighed et selskabet tilhørende lager af usolgte varer.  

 Agenterne kunne i alle tilfælde forhandle sig frem til priser, og selskabet  

 var bundet af de af agenterne indgåede aftaler, selvom disse skulle vise sig  

 tabsgivende.
Langt den overvejende del af levering og fakturering skete  

 imidlertid direkte fra selskabets domicil i Danmark, ligesom betalingen fra  

 kunderne for langt den overvejende dels vedkommende skete direkte til  

 selskabets domicil i Danmark.
I lsr. 1973.2 fandtes et selskabs udlejning af boreudstyr, hvilket var  

 dets eneste grundlag for indtægtserhvervelse, ikke at indebære, at indtægten  

 kunne danne grundlag for skattenedsættelse for virksomhed i udlandet.  

 Selskabet blev stiftet af det amerikanske moderselskab, der ejede det meste  

 af aktiekapitalen.
Selskabet udlejede sit olieboringsudstyr til det  

 amerikanske moderselskab for en fast månedlig leje, og selve driften skulle  

 foregå for moderselskabets regning og risiko.
Boreudstyret havde udelukkende  

 været i brug uden for dansk territorialfarvand.
I lsr. 1984.101 var det oplyst, at et selskab drev virksomhed med  

 udlejning af dampanlæg, og at en betydelig del af selskabets indtægt hidrørte  

 fra Norge, hvor nogle af selskabets dampanlæg havde været i arbejde,  

 hovedsageligt på olieboreplatforme.
Arbejdet havde bl.a. bestået i, at man  

 med dampanlæggene havde renset rørledninger og tanke for olie og gasser mv.
Landsskatteretten fandt, at selskabet efter det oplyste kun i meget  

 begrænset omfang selv havde udøvet faktisk virksomhed i Norge, og da kun ved  

 medarbejdere, der ikke havde indgået aftaler på selskabets vegne.  

 Landsskatteretten fandt endvidere, at et norsk selskab, der efter det oplyste  

 handlede i eget navn, fandtes at have en sådan selvstændig stilling i forhold  

 til det danske selskab, at den af det norske selskab drevne virksomhed med  

 udleje af dampanlæg i Norge måtte anses for virksomhed, udøvet af det norske  

 og ikke af det danske selskab.
Dettes virksomhed med udleje af dampanlæggene  

 til det norske selskab måtte herefter anses for udlejningsvirksomhed, udøvet  

 fra Danmark således, at der ikke var grundlag for udlandslempelse.
 I lsr. 1974.4 fandt retten ikke grundlag for at anse et aktieselskabs  

 aktivitet i forbindelse med produktion i Frankrig af en bestemt slags ost som  

 en af selskabet dreven virksomhed og fandt derfor ikke grundlag for  

 nedsættelse for virksomhed i udlandet.
 Et selskab, der drev befragtning, blev ikke anset for berettiget til  

 lempelse efter SEL § 17, stk. 2, idet der alene var tale om genbefragtning,  

 mens det var et andet rederi, der stod for transporten, Skat 1988.7.406.
S.E.2.1.2 Nedsættelsens størrelse Lempelsen udgør for indkomståret 1994 6/7 af halvdelen af den skat, som  

 forholdsmæssigt kan henføres til den del af indkomsten, der hidrører fra  

 virksomhed i udlandet.
Lempelsen beregnes som hovedregel efter følgende brøk:
Hvis indtægten fra virksomhed i udlandet overstiger den skattepligtige  

 indkomst, kan denne indtægt ikke tages i betragtning i nævnte brøk med et  

 større beløb end den skattepligtige indkomst.
Lempelsen kan således højst  

 andrage 6/7 af halvdelen af det beregnede skattebeløb.
Nettoindtægt Den lempelsesberettigende udlandsindtægt er alene nettoindtægten fra  

 virksomhed i udlandet opgjort efter danske skatteregler.
Der er dog tillagt  

 Ligningsrådet bemyndigelse til at tillade udlandsindtægten opgjort på anden  

 måde, når det er forbundet med betydelige vanskeligheder at opgøre  

 virksomhedens nettoindtægt.
For rederier anses skibsfart mellem udenlandske havne for indkomst, som  

 hidrører fra virksomhed i udlandet.
Den udenlandske nettoindtægt ved  

 skibsfart tillades opgjort som en andel af den samlede nettoindtægt ved  

 skibsfart, beregnet som den indsejlede bruttofragt fra udlandet i forhold til  

 den samlede bruttofragt.
 Udlandslempelsen beregnes af erhvervsmæssig virksomhed, der drives i  

 udlandet, og hertil henregnes ikke selskabets finansielle indtægter og  

 udgifter generelt, men alene de renteindtægter og renteudgifter, som vedrører  

 den udenlandske aktivitet, med mindre der er tale om banker og lignende  

 virksomheder.
 Det beror således på en lang række vurderinger af den konkrete  

 finansiering og finansieringsbehov, om den finansielle indtægt henhører til  

 den inden- eller udenlandske aktivitet.
 Ligningsrådet har derfor fastlagt følgende beregningsprincipper for  

 rederiaktieselskaber.
 Nettofinansieringen opgøres på følgende måde:
 Til nettofinansieringen medregnes :
 1.Skattepligtige renteindtægter.
 2.Fradragsberettigede renteudgifter, herunder beløb, der henføres til LL §  

 8, stk. 3, uanset formål eller eventuel sikkerhedsstillelse.
 3.Skattepligtige avancer og tab vedrørende fordringer og gæld på  

 finansområdet (obligationsavancer mv.).
 4.Skattepligtige valutakursavancer og fradragsberettigede valutakurstab  

 vedrørende låneforhold (balancemæssig agio).
 5.Skattepligtige avancer og tab vedrørende terminskontrakter mv. på  

 finansområdet (valuta mv.).
 De beløb, der ifølge punkterne 1-5 medregnes til nettofinansieringen,  

 fordeles på de enkelte aktiviteter, uanset om nettofinansieringen er en  

 indtægt eller en udgift.
Dette gælder dog ikke, hvis beløbene ifølge punkterne 1-3 samlet udviser  

 en nettoindtægt, idet denne skal henføres til indenlandsk virksomhed.
I dette  

 tilfælde fordeles kun punkterne 4-5 på de enkelte aktiviteter.
 Fordelingsgrundlaget:
 Fordelingsgrundlaget vil være de ikke rentebærende aktiver og passiver,  

 som kan henføres til aktiviteterne.
De rentebærende aktiver og passiver fordeles ikke.
Det samme gælder kasse,  

 bank, giro og øvrige likvider, uanset om de er rentebærende eller ikke, da de  

 vedrører aktiviteterne generelt.
Da også hensættelserne til skat og udbytte  

 er af generel karakter, holdes de ligeledes uden for fordelingsgrundlaget.
 De ikke rentebærende aktiver og passiver henføres til aktiviteterne med de  

 værdier, hvormed de indgår i balancen (regnskabsmæssige værdier), idet disse  

 værdier dels på grund af regnskabslovgivningen og dels på grund af  

 skattereglernes fleksibilitet med hensyn til afskrivninger må antages at give  

 bedre udtryk for finansieringsbehovet end de skattemæssige værdier.
 Den skattepligtige indkomst fordeles først på aktiviteterne, og dernæst  

 kan hver aktivitets resultat fordeles på indland og udland efter det  

 kriterium, der er relevant for hver aktivitet (fragtindtægt ect.).
 Skematisk vil fordelingen se således ud:
 Det pointeres, at følgende poster ikke medregnes til nettofinansieringen.
 A.Aktieudbytter, idet disse anses for en delaktivitet, der ikke berettiger  

 til udlandslempelse.
 B.Avancer og tab vedrørende aktier mv..
 C.Valutakursavancer og -tab vedrørende bankindskud og agenter  

 (driftsmæssig agio), der som hidtil medregnes til driftsresultatet.
 D.Tab på debitorer (kredittab), der som hidtil medregnes til  

 driftsresultatet.
 E.Avancer og tab vedrørende terminskontrakter mv. uden for finansområdet  

 (køb af bunkers etc.).
 F.Renter og agio ifølge selvstændigt filialregnskab, når den udenlandske  

 filial har selvstændig cash-flow, hvorfor beløbene direkte kan henføres til  

 filialen og dermed udland.
 Told*Skat Nyt 1992.8.251.
Eksportvognmænds lempelsesberettigede udlandsindkomst er kørsel mellem  

 udenlandske destinationer.
Ifølge Ligningsrådets afgørelser skal denne  

 indkomst opgøres konkret i videst muligt omfang.
Anden virksomhed end  

 transportvirksomhed opgøres særskilt.
 I en konkret sag tillod Ligningsrådet, at lempelsesberettigede indkomst  

 blev opgjort således:
Ved opgørelsen af nettoindtægten skal denne belastes med de udgifter, som  

 direkte kan henføres til virksomheden i udlandet samt med den andel af de af  

 det danske selskab faktisk afholdte generalomkostninger, der kan henføres til  

 den pågældende udlandsvirksomhed.
I mangel af regnskabsmæssig dokumentation  

 ansættes denne andel efter et skøn.
I lsr. 1965.93 og 1965.94 fandtes  

 generalomkostningerne for forsikringsselskaber i mangel af egentlig  

 dokumentation passende at kunne ansættes som 1/2% af præmieindtægten fra  

 udenlandsk genforsikringsvirksomhed og 1% af præmieindtægten fra direkte  

 forsikringstegning.
 Er der tale om indtægter fra flere lande, opgøres nettoindtægten under  

 ét, lsr. 1965.92, d.v.s., at der ikke kan gives lempelse, når de  

 negative indtægter er lig med eller overstiger de positive.
Det er uden betydning for lempelsen, om der er betalt skat af indtægten i  

 udlandet.
Men er der betalt skat af indtægten i udlandet, opgøres  

 nettoindtægten uden fradrag af skattebeløbet.
Ved skatteberegningen gives der  

 nedsættelse både for virksomhed i udlandet og efter  

 dobbeltbeskatningsoverenskomst med det pågældende land eller efter  

 bestemmelsen i LL § 33, idet man først beregner nedsættelsen for virksomhed i  

 udlandet, og skatten efter denne nedsættelse indgår derefter i beregningen af  

 nedsættelsen efter overenskomsten/LL § 33 (eksempel 1 nedenfor under S.E.3).
Fremførsel af underskud Indkomsten i udlandet vedrører samme kilde i år 1, 2 og 3.
Underskuddet fra år 1 skal primært modregnes i dansk indkomst, således at  

 der for år 2 kan beregnes udlandslempelse for hele den udenlandske indkomst  

 (200.000). Da den negative skattepligtige indkomst fra år 1 kan rummes i den  

 skattepligtige indkomst for år 2, påvirkes indkomsten og skatteberegningen  

 for år 3 ikke af den negative indkomst i år 1. Om genbeskatning af underskud  

 jf.
LL § 33 D og E, se S.D.5.2. og S.C.9.
Skattepligtig indkomst Den i brøkens nævner anførte skattepligtige indkomst er selskabets samlede  

 inden- og udenlandske indkomster opgjort efter danske skatteregler.
Skat Det i tælleren anførte skattebeløb er skatten uden forhøjelse i henhold  

 til SEL §§ 28, stk. 2, og 29, stk. 2, se herved ovenfor under S.E.1.2.
Den skat, der fremkommer efter fradraget med den beregnede lempelse for  

 virksomhed i udlandet, hviler på såvel den udenlandske som den danske  

 indkomst, hvilket er ensbetydende med en nedsættelse af den effektive  

 skatteprocent.
Den effektive skatteprocent kan dog ikke blive lavere end 34 -  

 6/7 af 17, dvs. ca. 19,5 pct.
S.E.2.2 Nedsættelse efter dobbeltbeskatningsoverenskomster og  

 ligningslovens § 33 Disse nedsættelser kan forekomme for samtlige de i SEL § 1 og FBL § 1  

 nævnte selskaber, foreninger og fonde mv.
Færøerne og Grønland betragtes som  

 udland i denne forbindelse.
 Reglerne praktiseres ved ligningen og skal af ligningsmyndighederne  

 bringes til anvendelse uden ansøgning, såfremt det af selvangivelsen eller  

 bilag fremgår, at den selvangivne indkomst indeholder indtægter fra udlandet.  

 Dokumentation for den heraf i udlandet betalte skat må være vedlagt, når  

 denne skat kan danne overgrænsen for nedsættelsen (creditreglen).
S.E.2.2.1 Dobbeltbeskatningsoverenskomster Bestemmelserne i overenskomsterne skal modvirke den dobbeltbeskatning, der  

 opstår, når den samme indtægt kan beskattes både i Danmark og i et andet land  

 efter reglerne i landenes nationale lovgivning.
Anvendelse af  

 overenskomsternes bestemmelser kan derimod ikke bevirke en højere beskatning  

 end den, der ville være fremkommet efter den danske skattelovgivning alene.  

 Således skal en udenlandsk indtægt, der opgjort efter danske skatteregler  

 medfører et underskud, fratrækkes ved opgørelsen af den skattepligtige  

 indkomst, også hvor indtægten hidrører fra et land, hvormed Danmark har en  

 exemptionsoverenskomst.
Overenskomsterne er således uden virkning, når  

 dobbeltbeskatning ikke foreligger.
 Ved overenskomsterne er der truffet aftale mellem Danmark og vedkommende  

 udenlandske stat om, hvilket land der skal have ret til at oppebære skatten  

 af den i kildelandet fremkomne indtægt.
 I nærværende afsnit omtales reglerne, når Danmark i henhold til en  

 dobbeltbeskatningsoverenskomst har givet helt eller delvis afkald på  

 beskatningen.
Afkaldet medfører en reduktion af den skat, som ville være blevet  

 opkrævet, såfremt alene de danske skatteregler skulle følges.
Metoden for  

 skattenedsættelse afhænger af det princip, som den pågældende overenskomst  

 bygger på.
Der kan være tale om dels exemptionsprincippet og dels  

 creditprincippet.
Om indholdet af disse principper og deres indflydelse på  

 indkomstopgørelsen henvises til D.C.3, samt nedenfor pkt. 2.2.2.1 og 2.2.2.2.
S.E.2.2.2 Nedsættelsens størrelse Størrelsen af den danske skat, der kan henføres til den fra udlandet  

 medregnede indkomst, udregnes efter følgende brøk, uanset om exemptions-  

 eller creditprincippet skal anvendes:
Udlandsindkomsten opgøres efter nettoprincippet.
Denne praksis er nu  

 generelt lovfæstet med LL § 33 F, jf. lov nr. 426 af 25. juni 1993. * Om  

 fortolkningsspørgsmål henvises til svar til Folketingets Skatteudvalg,  

 Told*Skat Nyt 1993.21.913. Nettoprincippet anvendes ved beregning af lempelse  

 efter LL § 33 af en bankfilials danske skat af renteindtægter af udlån til  

 finansiering af køb af produktionsudstyr.
TfS 1994.302 (BF). * Omfatter udlandsindkomsten udbytte, skal en evt. skattegodtgørelse af  

 dette udbytte medregnes.
 Hvis aktieudbytte modtaget fra udlandet er skattefri efter SEL § 13, stk.  

 3, er lempelse efter en dobbeltbeskatningsoverenskomst udelukket.
 Hvis der fra samme fremmede stat er flere sambeskattede selskaber, hvoraf  

 nogle giver overskud og andre underskud, skal lempelsen beregnes på grundlag  

 af selskabernes samlede nettoindkomst.
 Ved beregningen af lempelsen sker afrunding opad til nærmeste hele  

 kronebeløb uanset ørebeløbets størrelse.
Skattepligtig indkomst For selskabers vedkommende forudsættes det i skd. cirk. af 7. nov. 1988  

 til SEL pkt. 70, at udenlandske indtægter skal medregnes i den skattepligtige  

 indkomst, uanset om de er oppebåret i et land, hvormed Danmark har indgået en  

 overenskomst, der bygger på exemptionsprincippet efter gammel metode.
Det er  

 desuden nødvendigt, at den udenlandske indtægt medregnes i den skattepligtige  

 indkomst, hvis indtægten er af en sådan art, at den berettiger til  

 nedsættelse for virksomhed i udlandet efter SEL § 17, stk. 2, se ovenfor  

 under S.E.2.1.
 Ved beregningen af lempelsen skal anvendes selskabets samlede indkomst (og  

 ikke kun summen af samtlige positive komponenter), uanset om der i den  

 samlede indkomst indgår negative komponenter, lsr. 1976.99.
Skat Det i brøkens tæller anførte skattebeløb er skatten reduceret med eventuel  

 nedsættelse for virksomhed i udlandet og forhøjet med eventuelt tillæg i  

 henhold til SEL § 28, stk. 2, og § 29, stk. 2.
S.E.2.2.2.1 Exemptionsmetoden Såfremt den udenlandske indtægt hidrører fra et land, hvor den indgåede  

 overenskomst hviler på exemptionsprincippet, skal skatten nedsættes med den  

 efter ovennævnte brøk udregnede skatteandel.
Dette gælder uanset, at den i  

 kildelandet pålignede skat er mindre end den danske skatteandel, eller om  

 kildelandet på grund af bestemmelser i sin nationale lovgivning undlader  

 beskatning (eksempel 1 nedenfor under S.E.3).
 Såfremt der foreligger indtægter fra flere kilder i en fremmed stat, vil  

 lempelsen være at beregne på grundlag af nettoindtægten fra denne stat, dvs.  

 efter fradrag af eventuelle negative driftsresultater eller negativ særlig  

 indkomst.
Det må her bemærkes, at varelagerlovens § 3 indeholder begrænsninger i  

 adgangen til at foretage nedskrivning på udenlandske varelagre, når  

 nedskrivningen medfører underskud i den udenlandske indkomst.
Der henvises  

 til E.B.2.6.1.6.
S.E.2.2.2.2 Creditmetoden Når den med kildelandet indgåede overenskomst hviler på creditprincippet,  

 skal den efter ovennævnte brøk udregnede danske skat af udlandsindtægten  

 sammenholdes med den i vedkommende land pålignede skat af samme indtægt.  

 Nedsættelsen af den danske skat udgør det mindste af de sammenholdte  

 skattebeløb (eksempel 2 nedenfor under S.E.3).
I overenskomster efter creditprincippet kan der være truffet aftale om  

 grænser for størrelsen af det skattebeløb, som kildelandet må opkræve af  

 indtægter fra visse kilder, som f.eks. af aktieudbytter.
Skattenedsættelsen  

 her i landet kan i sådanne tilfælde ikke overstige det beløb, som udlandet  

 har ubetinget krav på at beholde, jf. også bestemmelsen i LL § 33, stk. 2.
 Vedrørende lempelse for skat betalt af en i udlandet beliggende filial til  

 tredjeland henvises til D.C.1.
 Den eventuelt herudover i udlandet betalte skat må den skattepligtige selv  

 kræve tilbagebetalt af vedkommende lands skattemyndighed.
Matching credit Normalt må den skattepligtige fremlægge dokumentation i form af  

 skattebilletter el.lign. for størrelsen af den i udlandet betalte skat.
Nogle lande, f.eks. udviklingslande, som har en særlig interesse i  

 udenlandske kapitalinvesteringer, har bestemmelser i deres interne  

 lovgivning, hvorefter skatten i udenlandsk ejede virksomheder helt eller  

 delvis kan bortfalde.
Overenskomsten vil i sådanne tilfælde ofte indeholde  

 bestemmelse om, at creditlempelsen skal beregnes med hensyntagen til den  

 skat, som den udenlandske stat ville kunne have opkrævet, hvis de pågældende  

 lempelsesregler ikke havde eksisteret.
Det er dog en forudsætning, at der  

 foreligger attestation fra det pågældende land for den der opgjorte indkomst  

 og den skat, der kunne have været opkrævet.
Flere lande med credit Selv om et selskab har indtægter fra kilder i flere fremmede stater med  

 creditoverenskomst, skal nedsættelsesbeløbet beregnes for indtægter for hvert  

 land for sig af hensyn til sammenligningen med den udenlandske skat (eksempel  

 3 nedenfor under S.E.3). Endvidere skal nedsættelsen beregnes enkeltvis for  

 forskellige indkomstarter, f.eks. erhvervsindtægter og udbytteindtægter, hvis  

 skatten af disse i udlandet opkræves med forskellige procenter.
Vedrørende  

 lempelse for skat betalt af en i udlandet beliggende filial til tredjeland  

 henvises til D.C.1.
S.E.2.2.3 Ligningslovens § 33 Denne bestemmelse indeholder regler om skattenedsættelse efter  

 creditprincippet, når en indtægt, der kommer til beskatning her i landet,  

 også beskattes i udlandet.
 I tilfælde, hvor Danmark har indgået overenskomst til undgåelse af  

 dobbeltbeskatning med en udenlandsk stat, og overenskomsten bygger på  

 creditprincippet, kan skattenedsættelsen ikke overstige det skattebeløb, som  

 den udenlandske stat har ubetinget krav på at beholde, jf. bestemmelsens stk.  

 2.
Bestemmelsen har for selskaber og foreninger betydning for indtægter, der  

 hidrører fra lande, hvormed Danmark ikke har indgået overenskomst til  

 undgåelse af dobbeltbeskatning.
Desuden har reglen betydning i tilfælde, hvor  

 overenskomsten ikke omfatter alle de udenlandske skatter, som kan sidestilles  

 med danske indkomstskatter.
 Lempelsesbrøken er den samme som omtalt under  

 dobbeltbeskatningsoverenskomster, og det om brøkens enkelte komponenter  

 nævnte gælder også i relation til LL § 33.
Ved gennemførelsen af fusionsdirektivet og moder/datterselskabsdirektivet  

 er der indsat regler om lempelsen i forbindelse med fusion, spaltning eller  

 tilførsel af aktiver, jf.
LL § 33, stk. 3 og 4.
S.E.2.2.4 Kooperative virksomheder Som omtalt under S.C opgør andelsforeninger (indkøbs-, produktions- og  

 salgsforeninger samt blandede foreninger), jf.
SEL § 1, stk. 1, nr. 3 og SEL  

 §§ 14-16 A, deres skattepligtige indkomst som en procentdel af deres formue.  

 * De nævnte bestemmelser i lovbek. nr. 724 af 2. aug. 1994 har virkning for  

 indkomståret 1994 for andelsforeninger, hvis indkomstår 1994 er påbegyndt den  

 27. okt. 1993 eller senere.
Er indkomståret 1994 påbegyndt før 27. okt. 1993,  

 har bestemmelserne virkning fra indkomståret 1995. Der henvises herom til LVS  

 1993, * I princippet er der tale om en indkomstopgørelse og en indkomstskat,  

 men den særlige måde, der anvendes ved opgørelsen, bevirker, at  

 dobbeltbeskatningsoverenskomsterne og LL § 33 ikke direkte kommer til  

 anvendelse.
 Ifølge afgørelse fra Skattedepartementet skal kooperative foreninger dog  

 have skattenedsættelse for skatter betalt i udlandet efter principperne i LL  

 § 33. Da denne regel forudsætter, at der har fundet beskatning sted her i  

 landet, vil nedsættelsen i praksis være begrænset til tilfælde, hvor der i  

 udlandet er opkrævet skat af formueafkastet, hvilket hyppigst vil sige  

 nedsættelse ved betaling af kuponskat (udbytteskat) af aktieudbytter i  

 udlandet.
LL § 33 er en creditregel, og til sammenholdelse med den i udlandet  

 opkrævede skat skal man derfor udregne størrelsen af den her i landet  

 beregnede skatteandel, som har relation til udlandsindtægten.
Denne  

 skatteandel udgør den skat, der kan henføres til den i formueopgørelsen  

 medregnede kapitalværdi af de aktier mv., som har afkastet det i udlandet  

 beskattede udbytte.
 Som eksempel kan anføres:
En produktions- og salgsforening har en samlet formue på 20.000.000 kr.,  

 hvori er medregnet udbyttegivende udenlandske aktier med en kursværdi på  

 2.000.000 kr.
Foreningen har udelukkende omsætning med medlemmer.
 Skatteandelen af de udenlandske aktier beregnes således:
 De nævnte 11.440 kr. sammenholdes med den udbytteskat, som kildelandet er  

 berettiget til at beholde, og det mindste af de 2 beløb udgør  

 skattenedsættelsen.
S.E.2.3 Datterselskabslempelse SEL § 17, stk. 2 og 3 * For indkomståret 1994 fremgår reglerne om datterselskabslempelse af SEL  

 § 17, stk. 2 og 3 som affattet i lovbek. nr. 752 af 15. sept. 1993, jf. note  

 11 og 12 i lovbek. nr. 724 af 2. aug. 1994 * Reglerne herom bygger på creditprincippet, og lempelsen har til formål at  

 modvirke den dobbeltbeskatning, som ellers ville opstå, når en indtægt er  

 beskattet som almindelig indkomst i et datterselskab og derefter som udbytte  

 i moderselskabet.
Datterselskabslempelsen gives moderselskabet, og den gives  

 i skatten for det indkomstår, hvori udbyttet med en evt. tilhørende  

 skattegodtgørelse er modtaget.
Der skal med virkning fra 1. jan. 1992 ikke længere søges om lempelse  

 ifølge SEL § 17, stk. 2, men alene i de tilfælde som er omfattet af SEL § 17,  

 stk. 3. * Fra og med 1995 er § 17, stk. 2 udvidet til at omfatte alle  

 udenlandske datterselskaber. * SEL § 17, stk. 2 vedrører de tilfælde, hvor selskaber som nævnt i SEL § 1,  

 stk. 1, nr. 1 er skattepligtige af udbytte fra et selskab, der er  

 hjemmehørende i en stat, der er medlem af EU.
Ansøgninger om lempelse jf.
SEL § 17, stk. 3 behandles af de kommunale  

 skattemyndigheder, jf. bek. nr. 514 af 16. juni 1994 § 3, stk. 1, nr. 15.
 Datterselskabslempelse gives efter ansøgning aktieselskaber og andre  

 lignende selskaber samt fonde mv., sparekasser, brugsforeninger,  

 andelsselskaber, gensidige forsikringsforeninger og realkreditinstitutter,  

 der er skattepligtige efter SEL § 1, stk. 1, nr. 1-2 a, 3 a - 5 og 5 b og FBL  

 § 1 og 3, når betingelserne i SEL §§ 17, stk. 3, er opfyldt.
En fælles betingelse er, at lempelse kun kan gives, såfremt moderselskabet  

 har ejet mindst 25% af datterselskabets aktiekapital eller andelskapital  

 enten i hele det indkomstår, hvori udbyttet er modtaget, eller i en  

 sammenhængende periode på mindst to år frem til det tidspunkt, hvor udbyttet  

 modtages.
Der skal foreligge direkte besiddelse af de udbyttegivende aktier.  

 Besiddelsen anses for direkte, når flere sambeskattede selskaber tilsammen  

 ejer mindst 25% af aktiekapitalen i et andet selskab.
Se endvidere S.C.1.2.4.
 S.E.2.3.1 Aktieselskaber, anpartsselskaber, sparekasser, gensidige  

 forsikringsforeninger, realkreditinstitutter og fonde mv.
For aktieselskaber og lignende selskaber, sparekasser, gensidige  

 forsikringsforeninger, realkreditinstitutter samt fonde mv. er udbytte fra  

 danske datterselskaber skattefri, jf.
SEL § 13, stk. 1, nr. 2 og FBL § 10,  

 stk. 1. Det samme gælder udbytte fra udenlandske datterselskaber, såfremt det  

 udenlandske selskab er undergivet beskatning, der ikke i væsentlig grad  

 afviger fra reglerne her i landet, jf.
SEL § 13, stk. 3, skd. bkg. nr. 580 af  

 4. dec. 1984 og skd. cirk. af 7. nov. 1988, FBL § 10, stk. 2, og skm.cirk nr.  

 147 af 19. aug. 1992 samt ovenfor S.C.1.2.4.
 Lempelse kan kun gives for udbytte, der ikke er omfattet af de nævnte  

 bestemmelser (samt SEL § 13, stk. 1, nr. 3). Udbytte fra selskaber, der har  

 hjemsted i Grønland og på Færøerne, sidestilles med udbytte fra selskaber med  

 hjemsted i udlandet.
Nedsættelsens størrelse Lempelsen udgør den del af skatten, som svarer til forholdet mellem det  

 modtagne udbytte og moderselskabets skattepligtige indkomst, men den kan dog  

 ikke overstige det beløb, som datterselskabet skal udrede i skat af udbyttet  

 til moderselskabet.
 Først beregnes, hvor stor en del af moderselskabets skat, der svarer til  

 forholdet mellem det modtagne udbytte og moderselskabets skattepligtige  

 indkomst for det år, i hvilket udbyttet er modtaget (moderselskabsbrøken).  

 Dernæst beregnes, hvor stor en del af datterselskabets skat, der svarer til  

 forholdet mellem det til moderselskabet deklarerede udbytte og  

 datterselskabets skattepligtige indkomst for det år, hvori udbyttet er  

 deklareret (datterselskabsbrøken). Begge tilfælde kan udtrykkes ved følgende  

 brøk:
 Lempelsen i moderselskabets skat udgør det laveste af de således beregnede  

 skattebeløb (eksempel 4 nedenfor under S.E.3).
Den skattepligtige indkomst i datterselskabsbrøkens nævner er den indkomst  

 for det foregående år, der i udlandet er lagt til grund for  

 skatteberegningen, og den i tælleren anførte skat er den af det udenlandske  

 datterselskab faktisk betalte skat for det foregående år med fradrag af  

 eventuelle refusioner.
Den skat, der kan tages i betragtning, er alene  

 skatten af den skattepligtige indkomst for det indkomstår, for hvilket  

 udbyttet er deklareret, og det er i denne forbindelse uden betydning, om  

 udbyttet hidrører fra beløb, som er indtjent og beskattet i tidligere  

 regnskabsår.
Ligeledes kan der alene tages hensyn til skatter erlagt af det  

 pågældende udenlandske datterselskab, men ikke til skatter erlagt af  

 udenlandske selskaber, der har datterselskabsstatus over for sidstnævnte  

 selskab.
D.v.s., at det kræves, at moderselskabets aktiebesiddelse er  

 direkte, skd. 1968.36.
 Den skattepligtige indkomst i moderselskabsbrøkens nævner er selskabets  

 samlede inden- og udenlandske indkomst opgjort efter danske ligningsregler.  

 Den samlede indkomst (og ikke kun summen af samtlige positive komponenter)  

 skal anvendes, uanset om der i den samlede indkomst indgår negative  

 komponenter, lsr. 1976.99. Den i tælleren anførte skat er den beregnede skat  

 reduceret med eventuel nedsættelse for virksomhed i udlandet og forhøjet med  

 eventuelt tillæg efter SEL §§ 28, stk. 2, og 29, stk. 2, men uden reduktion  

 efter dobbeltbeskatningsoverenskomster eller for andre lempelser.
 Er der for moderselskabet tilbageholdt udbytteskat i udlandet, der har  

 medført nedsættelse af den danske skat i henhold til  

 dobbeltbeskatningsoverenskomst, reduceres den beregnede forholdsmæssige del  

 af dansk skat, der falder på det medregnede udbytte, med nedsættelsesbeløbet  

 (eksempel 7 nedenfor under S.E.3).
 Ved beregningen af lempelsen sker afrunding opad til nærmeste hele  

 kronebeløb uanset ørebeløbets størrelse.
Modtagne udbytter overstiger eller er lig med moderselskabets  

 skattepligtige indkomst Overstiger det modtagne udbyttebeløb moderselskabets skattepligtige  

 indkomst, skal hele moderselskabets skat henføres til det modtagne udbytte.
Udbytte fra flere datterselskaber Har moderselskabet modtaget udbytte fra flere datterselskaber, beregnes  

 lempelsen for hvert datterselskab for sig.
 Ved beregningen af lempelsen skal anvendes moderselskabets skattepligtige  

 indkomst (og ikke selskabets samlede udbytteindtægter) som nævner i  

 moderselskabsbrøken, uanset de samlede modtagne udbytter overstiger  

 selskabets skattepligtige indkomst, skd. 1979.110 (eksempel 5 og 6 nedenfor  

 under S.E.3).
Datterselskabet deklareret et udbytte, der overstiger dets skattepligtige  

 indkomst Har datterselskabet for et indkomstår deklareret et udbytte, der  

 overstiger dets skattepligtige indkomst, skal hele datterselskabets skat  

 henføres til udbyttet.
 Ejer moderselskabet ikke hele aktiekapitalen i datterselskabet, skal  

 datterselskabets skat fordeles - i forhold til udbyttebeløbenes størrelse -  

 mellem udbyttet til moderselskabet og udbyttet til de øvrige aktionærer  

 (eksempel 8 nedenfor under S.E.3), hvilket kan udtrykkes ved følgende brøk:
 Det i nævneren anførte samlede udbytte er inklusive datterselskabets  

 udbytte af egne aktier, skd. 1970.71.
S.E.3 Skatteberegningseksempler Rækkefølge ved beregningen Skatteberegningen foretages i nedennævnte rækkefølge:
 1.Beregning af indkomstskat.
 2.Udlandslempelsen beregnes på grundlag af skatten efter pkt. 1.  

 Skattebeløbet, der fremkommer efter nedsættelse med udlandslempelsen, danner  

 udgangspunkt for samtlige efterfølgende beregninger.
 3.Dernæst opgøres et eventuelt tillæg i henhold til SEL §§ 28 og 29. Denne  

 forhøjelse af skatten er at anse for en skat og indgår derfor som sådan i de  

 efterfølgende lempelsesberegninger.
 4.Lempelser i henhold til dobbeltbeskatningsoverenskomster - både efter  

 exemptions- og creditprincippet - eller LL § 33.
 5.Datterselskabslempelse.
