Skriftlig fremsættelse (30. marts 2006) Integrationsministeren  

  

 (Rikke  

 Hvilshøj  

 ):
 Herved tillader jeg mig for Folketinget at fremsætte:
 Forslag til lov om  

 indfødsretsprøve.
(Lovforslag nr.
L 180).
Den  

 8. december 2005 indgik regeringen en aftale om indfødsret med Dansk  

 Folkeparti.
Aftalen om indfødsret indeholder de generelle retningslinjer for  

 integrationsministerens udarbejdelse af lovforslag om indfødsrets meddelelse  

 (naturalisation).
Det  

 følger af aftalen, at det bl.a. er en betingelse for optagelse på et  

 lovforslag  

 om indfødsrets meddelelse, at ansøgeren dokumenterer kendskab til danske  

 samfundsforhold, dansk kultur og historie ved bevis for en særlig  

 indfødsretsprøve.
Aftalen indebærer således, at ansøgere om indfødsret  

 fremover  

 skal bestå en indfødsretsprøve.
 Dette  

 lovforslag indeholder en bemyndigelse til at etablere en indfødsretsprøve og  

 til at fastsætte nærmere regler om prøvens etablering og afholdelse.  

 Bemyndigelsen påtænkes anvendt til at fastsætte regler om bl.a. udpegning af  

 prøveafholdere, om betingelser for deltagelse i prøven og  

 om gennemførelsen af prøven i øvrigt.
Indfødsretsprøven  

 udarbejdes af Integrationsministeriet på grundlag af den ovennævnte aftale om  

 indfødsret.
Prøven etableres som en skriftlig prøve, hvor ansøgeren skal  

 besvare et antal spørgsmål om danske samfundsforhold, dansk kultur og  

 historie  

 i overensstemmelse med aftalen om indfødsret.
