 Landsskatteretskendelse af 15. oktober 2003 vedr. fradrag for  

 moms i forbindelse med deltagelse i arkitektkonkurrencer.
 Sagen drejer sig om told- og skatteregionens afgørelse, hvor  

 A ApS (herefter selskabet) ikke har fået anerkendt fradrag for moms af  

 udgifter  

 der har tilknytning til selskabets deltagelse i åbne arkitektkonkurrencer.
Landsskatterettens  

 afgørelse Landsskatteretten ændrer told- og skatteregionens afgørelse Sagens oplysninger Selskabet driver momspligtig arkitektvirksomhed  

    

  

 og deltager bl.a. i åbne  

 arkitektkonkurrencer.
 Selskabet deltager ved at sende et overordnet skitseforslag  

 til løsning af et konkret byggeprojekt til den bygherre eller bygmester, der  

 afholder konkurrencen.
Selskabets repræsentanter har forklaret, at det primære  

 formål med deltagelsen i arkitektkonkurrencen er dels at få den momspligtige  

 opgave som arkitekt på selve byggeprojektet og dels at få vist/markedsført  

 selskabets faglige kunnen.
Arkitektkonkurrencerne foregår således, at alle  

 har  

 mulighed for at komme med deres bud på, hvordan et projekt endeligt skal se  

 ud.  

 Budet skal dog holdes inden for rammerne af det udbudsmateriale, som ligger  

 til  

 grund for konkurrencen.
Ved konkurrencen er der et udvalg, der tildeler de  

 bedste forslag præmier.
Der er typisk tale om en 1. 2. og 3. præmie.  

 Udgangspunktet er, at virksomheden, der får tildelt 1. præmien endvidere får  

 tildelt projektet.
Er forslaget, som har fået tildelt 1. præmien, imidlertid  

 for omkostningskrævende, kan projektet tildeles en anden virksomhed.
Når en  

 virksomhed  

 har fået tildelt projektet, begynder den egentlige detailplanlægning.  

 Forslaget, der deltager i konkurrencen, er kun retningsgivende.
Ved f.eks.  

 offentlige udbud kan det forekomme, at ingen af præmievinderne er sikre på at  

 få tildelt projektet.
Dette skyldes, at projekterne ikke altid gennemføres.
 Selskabet har i perioden 1999-2001 haft følgende indtægter  

 samt betalt moms af fællesudgifter med:
Periode 1999 2000 2001 Åbne konkurrencer 459.582,00 kr.
 284.870,00 kr.
116.705,00 Omsætning i alt 1.330.366,00 kr.
 1.473.468,00 kr.
2.860.462,00 Moms af fællesudgifter 45.863,00 kr.
 79.097,00 kr.
144.730,00 Told- og  

 skatteregionens afgørelse Selskabet har ikke fået anerkendt fradrag for moms af  

 udgifter med i alt 89.746 kr. afholdt i forbindelse med deltagelse i åbne  

 arkitektkonkurrencer.
Beløbet fremkommer således.
Periode 1999 2000 2001 Åbne konkurrencer 459.582,00 284.870,00 116.705,00 Omsætning i alt 1.330.366,00 1.473.468,00 2.860.462,00 Fradragspct.
65 81 96 Moms af fællesudgifter 45.863,00 79.097,00 144.730,00 Regulering (1-fradragspct) * fællesudgifter 16.052,00 15.028,00 5.789,20 Omkostninger der relaterer sig direkte og udelukkende til  

 de åbne konkurrencer.
25.249,00 19.739,00 7.889,00 I alt pr. år 41.301,00 34.767,00 13.678,00 Samlet regulering (41.301 + 34.767 + 13.678) kr. = 89.746  

 kr.
 Selskabets indtægter fra åbne arkitektkonkurrencer er anset  

 for omfattet af momsfritagelsen i momslovens § 13, stk. 1, nr. 6, jf.  

 Momsvejledningen afsnit Q.1.3.1. Selskabet er derfor kun berettiget til  

 delvis  

 fradrag for fællesudgifter efter momslovens § 38, stk. 1, og er ikke anset  

 for  

 berettiget til fradrag for momsen af de udgifter, der direkte relaterer sig  

 til  

 deltagelsen i de åbne konkurrencer.
Det er en forudsætning for momsfritagelse efter § 13, stk.  

 1, at der er tale om levering mod vederlag, jf. momslovens § 4. At der er  

 tale  

 om levering mod vederlag understøttes modsætningsvis af EF-Domstolens  

 afgørelse  

 i Tolsma (sag C-16/93). I de åbne arkitektkonkurrencer er der afsat midler  

 til  

 et vederlag, det er bare ikke fastsat, hvem der modtager det.
Til forskel fra  

 Tolsma-sagen skal der erlægges en betaling, når konkurrencen afgøres.
Denne  

 ydelse må siges at være aftalt, idet antal præmier og beløb normalt oplyses i  

 konkurrencematerialet og binder udbyder, når der indsendes forslag.
Der er  

 således tale om et retsforhold, da udbyder er bundet af sit udbudsmateriale.  

 Følgelig er der også tale om levering mod vederlag.
 Det betyder, at der skal ske en opdeling mellem den momspligtige  

 og den momsfri omsætning, og at selskabet efter momslovens § 38, stk. 1. kun  

 har forholdsmæssigt fradrag for momsen af de udgifter, der både vedrører de  

 momspligtige og de momsfritagne aktiviteter.
 Herudover har selskabet ikke fradragsret for moms af  

 udgifter, der udelukkende relaterer sig til deltagelse i åbne konkurrencer,  

 jf.  

 momslovens § 37. De omhandlede udgifter er opgjort til 25.249 kr., 19.739  

 kr.,  

 samt 7.889 kr. for den omhandlede periode.
 Udgifterne kan ikke karakteriseres som selskabets generalomkostninger  

 da udgifterne relaterer sig direkte og umiddelbart til  

 konkurrencedeltagelsen.
 Der er henvist til Momsnævnets afgørelse i 709/80 og TfS  

 1996, 320 samt EF-Domstolens afgørelse i BPL-Groupe plc. (sag C-4/94).
 Såfremt selskabets deltagelse i de åbne arkitektkonkurrencer  

 må anses at falde uden for momslovens anvendelsesområde skal selskabets  

 momsfradragsret for fællesudgifter opgøres efter momslovens § 38, stk. 2.
Klagerens påstand og  

 argumenter Selskabets repræsentant har principalt fremsat påstand om,  

 at selskabet er berettiget til fuldt fradrag for moms af de afholdte  

 udgifter.  

 Subsidiært er der fremsat påstand om, at såfremt præmierne er vederlag for en  

 momsfritagen ydelse, er samtlige omkostninger ved deltagelse i konkurrencerne  

 fællesomkostninger.
Til støtte for den principale påstand er anført, at  

 modtagelse af en præmie for et indsendt løsningsforslag til en  

 arkitektkonkurrence ikke kan statuere vederlag for en leveret ydelse.
Der er  

 henvist til Tolsma-sagen præmis 14 samt EF-Domstolens dom i Cibo  

 Participations  

 (sag C-16/00), præmis 31.
Der består hverken på tidspunktet for selskabets  

 fremsendelse af tilbud/forslag om løsning af denne konkretet opgave eller ved  

 en eventuel efterfølgende modtagelse af en præmie/hædersgave et retsforhold  

 mellem de to parter om udveksling af ydelser.
Den modtagne 1., 2., eller 3.  

 præmie udgør i denne forbindelse blot en prisbelønning/hædersgave af et  

 blandt  

 flere af indsendte løsningsforslag og er ikke en direkte betaling for en  

 bestilt ydelse.
 Der er endvidere henvist til Momsnævnets afgørelse nr.  

 98/1967.
Deltagelse i konkurrencer sker udelukkende med henblik på at  

 få den konkrete arkitektopgave samt af markedsføringsmæssige hensyn.  

 Ressourcetrækket indgår i sin helhed som et almindeligt omkostningselement  

 ved  

 fastsættelsen af de momspligtige arkitekthonorarer.
Følgelig skal selskabet  

 ikke nægtes fradrag for moms af udgifter forbundet hermed.
 Momsfradragsretten kan ikke her begrænses efter momslovens §  

 38, stk. 2, da selskabet ikke har køb, der er virksomheden uvedkommende,  

 hvorfor bestemmelsen ikke finder anvendelse.
Til støtte for den subsidiære påstand er anført, at  

 konkurrencedeltagelsen udgør en vigtig del af markedsføringen af selskabets  

 momspligtige aktiviteter, og omkostninger hertil indgår som et element ved  

 fastsættelse af de momspligtige leverancer.
Der er derfor tale om  

 (general)omkostninger som vedrører den samlede økonomiske virksomhed, jf.  

 Cibo-dommens præmis 32-33.
Landsskatterettens  

 bemærkninger og begrundelse Af momslovens § 4, stk. 1, fremgår:
Der betales afgift af varer og ydelser, der leveres mod  

 vederlag her i landet.
Ved levering af en vare forstås overdragelse af retten  

 til som ejer at råde over et materielt gode.
Levering af en ydelse omfatter  

 enhver anden levering.
 Af momslovens § 27, stk. 1, 1. pkt., fremgår:
Ved levering af varer og ydelser er afgiftsgrundlaget  

 vederlaget, heri ikke indbefattet afgiften efter denne lov. Af 6. momsdirektivs artikel 11, punkt A, stk. 1, fremgår at  

 beskatningsgrundlaget er:
Ved levering af goder og tjenesteydelser, bortset fra de  

 under litra b), c) og d), omhandlede, den samlede modværdi som leverandøren  

 eller tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionernes pris. Af EF-Domstolens dom af 3. marts 1994 i R.J.
Tolsma (sag  

 C-16/93), præmis 14, fremgår:
Det kan herefter fastslås, at en tjenesteydelse kun udføres  

 "mod vederlag", som omhandlet i sjette direktivs artikel 2, nr. 1,  

 og  

 derfor kun kan beskattes, såfremt der mellem tjenesteyderen og modtageren  

 består et retsforhold, der vedrører en gensidig udveksling af ydelser, idet  

 det  

 af tjenesteyderen modtagne vederlag udgør den faktiske modværdi af den  

 ydelse,  

 som leveres til modtageren. Den omstændighed, at selskabet ved deltagelse i åbne  

 arkitektkonkurrencer har oppebåret præmieindtægter medfører ikke, at  

 selskabet  

 dermed kan anses at have modtaget et vederlag for levering af en  

 tjenesteydelse.
Konkurrenceudbyderen har således ikke været forpligtet til at  

 udbetale en præmie til selskabet.
Der foreligger derfor ikke et retsforhold,  

 der vedrører en gensidig udveksling af ydelser, hvor det af tjenesteyderen  

 (selskabet) modtagne vederlag udgør den faktiske modværdi af den ydelse, som  

 leveres til modtageren (konkurrenceudbyderen).
 Da de præmier som selskabet har modtaget heller ikke i  

 øvrigt er betaling for de af selskabet leverede ydelser i forbindelse med de  

 konkrete projekter, skal præmieindtægten ikke indgå ved opgørelsen af  

 beskatningsgrundlaget efter momslovens § 27, stk. 1, jf. 6. momsdirektivs  

 artikel 11, punkt A, stk. 1.
Det forhold, at selskabet som følge af ovenstående for  

 deltagelse i konkurrencer modtager præmier, der ikke kan anses som  

 momspligtige, medfører imidlertid ikke i sig selv, at deltagelsen i disse  

 konkurrencer anses som aktiviteter, der falder uden for momslovens  

 anvendelsesområde.
Deltagelsen i disse konkurrencer må således antages at  

 have  

 en sådan tilknytning til selskabets øvrige økonomiske virksomhed, at der ikke  

 er grundlag for at udskille dem som ikke-økonomisk virksomhed.
Der ses derfor  

 ikke grundlag for at begrænse fradragsretten for udgifter afholdt i  

 tilknytning  

 til deltagelsen i disse konkurrencer, og der gives derfor selskabet medhold.
