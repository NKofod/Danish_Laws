 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse til finmekaniker.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Maskiner og Værktøj.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som finmekaniker med  

 det valgte speciale.
 Uddannelsens varighed og struktur m.v.
 § 4.  Uddannelsen varer 4 år og afsluttes efter 5.  

 skoleperiode.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 70 uger inklusiv 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor:
-------------------------------------------------------------------- Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 6.  Gennemførelse af 2. og 3. skoleperiode i  

 følgende uddannelser giver fritagelse for 2. og 3. skoleperiode i  

 finmekanikeruddannelsen:
 Stk. 2.  Gennemførelse af 2. skoleperiode i  

 kølemontøruddannelsen giver fritagelse for 2. skoleperiode i  

 finmekanikeruddannelsen.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Uddannelsens mål m.v.
 § 7.  Den uddannede finmekaniker skal kunne udføre  

 alle arbejdsprocesser, der forekommer inden for uddannelsen under iagttagelse  

 af gældende miljø- og sikkerhedsbestemmelser.
 Stk. 2.  Den uddannede i specialet finmekaniker,  

 fremstilling, skal kunne:
 Stk. 3.  Den uddannede i specialet våbenmekaniker  

 skal kunne:
 Stk. 4.  Den uddannede i specialet finmekaniker,  

 låseteknik, skal kunne:
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give forudsætninger for at varetage de  

 funktioner, uddannelsen tager sigte på.
Undervisningen skal samtidig give  

 forudsætninger for, at den uddannede ved efter- og videreuddannelse kan  

 udbygge sine kvalifikationer.
Undervisningen skal endvidere bidrage til  

 elevens personlige udvikling og forståelse af samfundet og dets udvikling.
 § 9.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
-------------------------------------------------------------------- -------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-14  

 og i overensstemmelse med § 15 i hovedbekendtgørelsen det nærmere indhold af  

 undervisningen.
2. Skoleperiode § 10.  Undervisningen i 2. skoleperiode har til  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele.
Arbejdet skal fremstå uden  

 synlige fejl.
Følgende arbejdsdiscipliner indgår med de nævnte niveaukrav:
 Eleven skal kunne svejse ovenned, og vælge elektroder efter  

 svejsediscipliner og materialer.
 Eleven skal kunne sammensvejse rør og tyndpladekonstruktioner.
 Eleven skal kunne udføre hårdlodning i stål- og kobbermaterialer.
 Montage med bolt- og stiftforbindelser, herunder sikre disse, i henhold  

 til opgavespecifikation.
Mindre komplekse emner på spåntagende værktøjsmaskiner.
Følgende  

 arbejdsdiscipliner indgår med de nævnte niveaukrav:
Eleven skal kunne langs- og plandreje, udbore og gevindskære i  

 stålmaterialer.
Emner fremstilles efter arbejdstegning i overensstemmelse med  

 DS/ISO arbejdsgrad IT 8.
Eleven skal kunne udføre plan- og sporfræsning i stålmaterialer.
Emner  

 fremstilles efter arbejdstegning i overensstemmelse med DS/ISO arbejdsgrad IT  

 8.
Eleven skal kunne fremstille huller ved boring og rivning.
Emner  

 fremstilles efter arbejdstegning.
 Eleven skal kunne slibe drejestål og bor, der modsvarer kravene til  

 praktiske opgaver.
 Eleven skal kunne anvende gængse håndværktøjer ved emnefremstilling og  

 montage, samt formgive emner ved bukning.
Opbygningen af simple pneumatiske styresystemer.
Følgende  

 arbejdsdiscipliner indgår med de nævnte niveaukrav:
Eleven skal kunne redegøre for forskellige typer kompressorers opbygning  

 og virkemåde.
Eleven skal kunne redegøre for luftbehandlingens betydning,  

 herunder filtrering, vandudskilning samt tågesmøring.
 Eleven skal ud fra diagrammer kunne udvælge og sammenbygge komponenter til  

 simple styresystemer.
Opmåling af emner med mekanisk måleværktøj.
Følgende arbejdsdiscipliner  

 indgår med de nævnte niveaukrav:
Eleven skal opmåle emner ved brug af skydelære, mikrometermåleværktøj,  

 samt måleur.
Eleven skal vurdere de opmålte resultater i relation til  

 tegningsmål.
 Eleven skal kunne overføre mål fra arbejdstegninger til emne.
Datalærens metoder og informationsteknologiske data.
Følgende  

 arbejdsdisciplin indgår med de nævnte niveaukrav:
Dataprogrammer Eleven skal kunne fremstille mindre dataprogrammer og udarbejde  

 dokumentation herfor.
3. Skoleperiode § 11.  Undervisningen i 3. skoleperiode har til  

 formål:
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele, samt flammeskæring af  

 stålmaterialer.
Følgende arbejdsdiscipliner og niveaukrav skal være opfyldt:
Eleven sammensvejser rør og rørkonstruktioner.
Svejsningen skal fremstå  

 uden synlige fejl og kunne modstå en trykprøvning på 4 bar's tryk.
Eleven skal kunne flammeskære såvel lige som cirkulære snit i  

 stålmaterialer, op til 12 mm's tykkelse.
Fugekanten skal fremstå uden synlige  

 indbrændinger.
 Vurdere slitage af maskinelementer, herunder lejer og lejehuse, samt  

 anvendelse af smøring, og vælge korrekt smøremiddel under hensyntagen til  

 maskinelementernes anvendelse.
Emner på spåntagende værktøjsmaskiner.
Følgende arbejdsdiscipliner og  

 niveaukrav skal være opfyldt:
 Eleven udfører langs- og plandrejning, konusdrejning, gevindskæring,  

 stikning og afstikning, emner fremstilles efter arbejdstegning, i henhold til  

 DS/ISO standard IT 7, tolerancer og overfladeruheder.
Eleven udfører plan- og sporfræsning, delingsfræsning, koordinatboring,  

 rundbordsarbejde, stikning.
Emner fremstilles efter arbejdstegning i  

 overensstemmelse DS/ISO arbejdsgrad IT 8.
Opbygning af pneumatiske styringssystemer.
Følgende arbejdsdiscipliner og  

 niveaukrav skal være opfyldt:
 Eleven fremstiller enkle arbejdsdiagrammer i henhold til DS 106.3. Eleven  

 skal ud fra givne arbejdscykler opstille funktionsdiagrammer indeholdende  

 ventil- og signalbetegnelser til anvendelse ved fejlfindingsprocedure.
Eleven skal udvælge, opstille og forbinde komponenter ud fra  

 arbejdsdiagrammer til styresystemer, indeholdende tidsstyringer, samt metoder  

 til fjernelse af spærrende impulser.
De færdige styresystemer skal være  

 funktionsdygtige.
 Eleven skal på et styresystem ved hjælp af funktionsdiagram kunne finde og  

 rette fejl.
 Eleven skal kunne sammenbygge logikkomponenter til enkle pneumatiske  

 funktioner ud fra en boolsk ligning.
Justering af almindelige forekommende måleværktøjer, herunder vurdering af  

 slitage på tolerancedorne og gafler.
Ruhedsmålinger af overflader.
Følgende  

 arbejdsdiscipliner og niveaukrav skal være opfyldt:
 Eleven anvender almindeligt forekommende måleværktøjer og vurderer  

 måleværktøjers konditioner ud fra tolerancetabeller.
 Eleven skal med sinuslineal foretage vinkelmåling af emner.
 Eleven skal kunne sammensprænge måleklodser til brug for opmåling og  

 justeringsopgaver, samt kontrollere og vurdere mikrometerskruers måleflader  

 ved hjælp af planglas.
 Eleven skal ved hjælp af sammenligningslære og automatisk ruhedsmåler  

 vurdere og bedømme en overflades ruheder.
Datalærens metoder og databaser samt andre informationsteknologiske data,  

 forskellige databasers opbygning og anvendelse, herunder forskellige  

 datasprog.
Mindre dataprogrammer og dokumentation herfor.
4. Skoleperiode § 12.  Undervisningen i 4. skoleperiode har til  

 formål:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Finmekanisk montage med stift- og skrueforbindelser.
Følgende  

 arbejdsdiscipliner og niveaukrav skal være opfyldt:
 Eleven skal kunne opmærke for montage efter tegningsspecifikationer.
 Eleven skal kunne foretage gevindskæring, med håndværktøjer og med  

 maskinelle gevindværktøjer, i materialerne aluminium, messing og plast.
 Eleven skal kunne reparere gevind i finmekaniske elementer, herunder  

 anvende Helicoil samt fremstille og montere gevindbøsning.
Opmærker og bukker emne i tyndplade, og fremstiller emner på såvel  

 værktøjsmaskiner, som ved skruestiksarbejde.
Følgende arbejdsdiscipliner og  

 niveaukrav skal være opfyldt:
 Eleven foretager ud fra tegning opmærkning på såvel plast som metaller.  

 Opmærkningen skal opfylde de på tegningen angivne nøjagtighedskrav.
 Eleven skal ud fra opmærkning kunne planlægge bukkerækkefølge samt  

 foretage bukning i tyndplade.
Eleven skal ud fra arbejdstegning kunne fremstille emner indeholdende:  

 udboring, facondrejning, stikning samt afstikning.
Eleven skal kunne  

 bearbejde emner i materialerne: aluminium, messing og plastmaterialer.  

 Emnerne skal være udført i henhold til tegningsspecifikationer.
Eleven skal ud fra arbejdstegning kunne foretage radiusfræsning samt  

 delingsfræsning.
Eleven skal kunne bearbejde emner i materialerne: Aluminium,  

 messing og plastmaterialer.
Emnerne skal være udført i henhold til  

 tegningsspecifikationer.
 Eleven skal slibe og vedligeholde HS drejestål samt stikler i en kvalitet  

 så emnets overflade overholder tegningsspecifikationer.
Eleven skal kunne anvende boremaskine med gevindskæreapparat for skæring  

 af gevind i stål og messing.
Opgaverne skal være udført i henhold til  

 tegningsspecifikation.
El-teknik samt opbygning af el-pneumatiske styresystemer.
Følgende  

 arbejdsdiscipliner og niveaukrav skal være opfyldt:
 Eleven skal ved hjælp af standardiserede symboler kunne fremstille simple  

 nøgleskemaer og herudfra kunne udvælge komponenter, opbygge og afprøve mindre  

 komplicerede styringer, indeholdende kontakter, hjælperelæer,  

 tidsforsinkelsesrelæer samt spolestyrede ventiler.
Eleven skal, ud fra diagrammer kunne udvælge og sammenbygge simple el-  

 pneumatiske anlæg.
Eleven skal endvidere kunne foretage fejlfinding ved hjælp  

 af måleinstrumenter og funktionsdiagrammer.
 Stk. 3.  Undervisningen i specialefag (deljob)  

 for alle specialer i 4. skoleperiode har følgende mål og øvrige rammer for  

 indhold:
Enkle elektriske kredsløb samt målinger herpå.
Følgende arbejdsdiscipliner  

 og niveaukrav skal være opfyldt:
 Eleven skal kunne foretage blødlodninger på print og på elektriske og  

 elektroniske komponenter.
Eleven skal kunne fremstille komponentplaceringstegning, og udfra denne  

 foretage montage og demontage af elektriske komponenter.
Det færdige print  

 skal være funktionsdygtigt ud fra beskrivelse.
 Eleven skal ved hjælp af standardiserede symboler, fremstille simple  

 diagrammer, udvælge komponenter, sammensætte disse, og herefter foretage  

 fejlfinding ved hjælp af måleudstyr.
Justering af måleværktøj samt opmåling af emner.
Følgende  

 arbejdsdiscipliner og niveaukrav skal være opfyldt:
Eleven skal efter at have foretaget kalibrering kunne måle emner med høj-  

 og lavtryksmåleudstyr.
Eleven skal kunne foretage kontrolmåling af emner med  

 formfejl.
Eleven skal efter at have foretaget kalibrering kunne foretage elektronisk  

 længdemåling.
Emner skal ligeledes kontrolleres for formfejl.
 Eleven skal kunne opbygge målelodskombinationer for 0-stilling af  

 mikroskops skalaer samt kunne måle komplicerede emner.
 Eleven skal kunne vælge hensigtsmæssig forstørrelse samt foretage  

 kontrolmåling af tandhjul.
CNC-programmering, herunder indlæsning af programmer, opstilling og  

 idriftsættelse af CNC-maskinen.
Følgende arbejdsdiscipliner og niveaukrav  

 skal være opfyldt:
Eleven skal ud fra emnetegning kunne fremstille CNC-programmer ved brug af  

 ISO koder.
Programmet skal være testet, udskrevet på printer og indlæst i  

 CNCmaskine.
 Eleven skal kunne opmåle værktøjer, fremstille værktøjsliste og indlæse  

 værktøjsdata i CNC-maskine.
 Eleven skal kunne opspænde skærende værktøjer og emner på CNC-maskine.  

 Opstillingsdokumentationen skal være fremstillet, og de nødvendige data skal  

 være indlæst i CNC-maskinens styring.
 Eleven skal kunne indkøre og idriftsætte CNC-maskinen til produktion.  

 Gældende sikkerhedsforskrifter skal være overholdt.
5. Skoleperiode § 13.  Undervisningen i 5. skoleperiode for  

 specialerne finmekaniker, fremstilling, og våbenmekaniker har  

 følgende formål:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
Vurdering af slitage, herunder valg af reparationsmetoder.
Fremstiller  

 finmekaniske reservedele.
Følgende arbejdsdiscipliner og niveaukrav skal være  

 opfyldt:
 Eleven skal udfra funktionskrav vurdere slitage på finmekaniske elementer,  

 herunder glidelejer, tandhjul og andre transmissionselementer.
 Eleven skal kunne reparere og fremstille finmekaniske reservedele,  

 herunder sliddele samt foretage mekaniske montage under hensyntagen til  

 emnets funktionsduelighed og specifikationer.
Spåntagende bearbejdning i såvel metaller som plastmaterialer.
Følgende  

 arbejdsdiscipliner og niveaukrav skal være opfyldt:
Eleven fremstiller emner indeholdende følgende discipliner: Konusdrejning,  

 gevindskæring, roulettering, facondrejning samt anvendelse af kloplan.
Emner  

 fremstilles efter arbejdstegning i henhold til DS/ISO standard med hensyn til  

 tolerancer og overfladeruheder.
Eleven fremstiller emner indeholdende følgende arbejdsdiscipliner:  

 Faconfræsning, delingsfræsning, tandhjulsfræsning, udlægning af huller, samt  

 fræsning med stikler.
Emner fremstilles efter arbejdstegning i henhold til  

 DS/ISO standard med hensyn til tolerancer og overfladeruheder.
 Stk. 3.  Undervisningen i specialefag (deljob)  

 for specialerne finmekaniker, fremstilling, og våbenmekaniker i  

 5. skoleperiode har følgende mål og øvrige rammer for indholdet:
Montering af print og komponenter i chassis samt måling og afprøvning af  

 det opbyggede instrument.
Følgende arbejdsdiscipliner og niveaukrav skal være  

 opfyldt:
Eleven skal kunne fremstille kabelform samt montere denne i chassis.  

 Eleven skal kunne måle på spoler, omskiftere og effektkomponenter.
Eleven  

 skal kunne vurdere de fremkomne målinger ud fra datablade.
 Eleven skal kunne foretage måling og slutjustering af fremstillet  

 instrument.
Opmærker og bukker emne i tyndplade samt fremstiller emner på finmekaniske  

 værktøjsmaskiner.
Følgende arbejdsdiscipliner og niveaukrav skal være  

 opfyldt:
 Eleven foretager ud fra tegning opmærkning på såvel plast som metaller.  

 Opmærkningen skal opfylde de på tegningen angivne nøjagtighedskrav.
 Eleven skal ud fra opmærkning kunne planlægge bukkerækkefølge samt  

 foretage bukning i tyndplade.
Eleven skal ud fra arbejdstegning kunne fremstille emner ved: Drejning  

 mellem pinoler, asymmetrisk opspænding, drejning af svalehale.
Eleven skal  

 kunne bearbejde emner i materialerne: Aluminium, messing og plastmaterialer.  

 Emnerne skal være udført i henhold til tegningsspecifikationer.
Eleven skal ud fra arbejdstegning kunne foretage fræsning med  

 faconstikler, delingsfræsning, plan- og svalehalefræsning med slyngstål,  

 rodehoved samt udlægge huller med fræsemaskine.
Emnerne skal være udført i  

 henhold til tegningsspecifikationer.
 Eleven skal kunne håndslibe faconstikler med en kvalitet, der modsvarer en  

 fræsnings overfladekrav ifølge arbejdstegning.
Udfører CNC-programmering, indlæser programmer, opstiller og idriftsætter  

 CNCmaskinen.
Følgende arbejdsdiscipliner og niveaukrav skal være opfyldt:
Eleven skal ud fra emnetegning kunne fremstille CNC-programmer ved brug af  

 ISO koder.
Programmerne skal indeholde variabelprogrammering,  

 geometriprogrammering og underprogramteknik.
 Eleven skal kunne indkøre og idriftsætte CNC-maskinen til produktion.  

 Gældende sikkerhedsforskrifter skal være overholdt.
 § 14.  Undervisningen i 5. skoleperiode for specialet  

finmekaniker, låseteknik, har til formål:
 Stk. 2.  Undervisningen i områdefag (deljob)  

 følger § 13, stk. 2.
 Stk. 3.  Undervisningen i specialefag (deljob) i  

 5. skoleperiode for specialet finmekaniker, låseteknik, har følgende  

 mål og øvrige rammer for indholdet:
 Eleven kan fremstille komponenter i stål, messing og kompositte materialer  

 ved spåntagende og spånløs bearbejdning.
 Eleven kan udføre fejlsøgning og fejlretning på elektroniske og mekaniske  

 låsesystemer ved anvendelse af relevant udstyr, reservedele og reservedele af  

 egen fremstilling.
 Følgende arbejdsdiscipliner og niveaukrav skal være opfyldt:
 Eleven kan udføre låse- og sikringsinstallationer i bygningsdele af træ,  

 stål, aluminium, glas og beton samt udføre beregninger, der indgår i mindre  

 komplekse sikringssystemer og -anlæg.
 Eleven kan udføre installationer efter specifikationer, herunder  

 bygningsreglementer, regler og myndighedskrav i øvrigt.
 Følgende arbejdsdiscipliner og niveaukrav skal være opfyldt:
 Eleven kan afprøve installationernes korrekte udførelse ved afprøvning og  

 kontrol med det relevante udstyr.
 Eleven kan afprøve funktionsdygtighed og udfærdige installationserklæring.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og det  

 valgte speciale og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
Iøvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 Stk. 8.  Praktikuddannelsen i 2. - 4. praktikperiode  

 følger i øvrigt reglerne i §§ 16-18.
2. praktikperiode § 16.  Praktikuddannelsen i 2. praktikperiode omfatter  

 følgende deljob og arbejdsdiscipliner:
3. praktikperiode § 17.  Praktikuddannelsen i 3. praktikperiode omfatter  

 følgende deljob og arbejdsdiscipliner:
4. praktikperiode § 18.  Praktikuddannelsen i 4. praktikperiode i  

 specialerne finmekaniker, fremstilling og våbenmekaniker  

 omfatter følgende deljob og arbejdsdiscipliner:
 Stk. 2.  Praktikuddannelsen i 4. praktikperiode i  

 specialet finmekaniker, låseteknik omfatter følgende deljob og  

 arbejdsdiscipliner:
Øvrige bestemmelser vedrørende praktikuddannelsen § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 20.  Virksomheden meddeler i en erklæring ved  

 afslutningen af en praktikperiode, undtagen den sidste, skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen ved praktiktidens afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når den eksamen,  

 som er beskrevet i §§ 28-31 (svendeprøven) er bestået, skolebevis er udstedt,  

 jf. § 22, og når afsluttende praktikerklæring er udstedt, jf. § 20, stk. 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 30, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når samtlige skoleperioder i uddannelsen med  

 det valgte speciale er gennemført, og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 23.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning  

 bevis for den gennemgåede undervisning, hvis eleven anmoder om det.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 22, stk. 2, nr. 1.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 22, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning i grundfag anvendes  

 13-skalaen i overensstemmelse med beskrivelsen i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 27.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 28-31.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 28.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 30 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 29.  Den skriftlige prøve (teoriopgave) afholdes i  

 sidste skoleperiode og består af et antal faglige skriftlige spørgsmål inden  

 for grundfag, områdefag og specialefag.
Spørgsmålene skal besvares skriftligt  

 uden brug af hjælpemidler inden for 2 klokketimer.
 Stk. 2.  Den praktiske prøve for specialerne  

finmekaniker, fremstilling og våbenmekaniker, afholdes i 5.  

 skoleperiodes sidste 2 uger og består af:
 Stk. 3.  Den praktiske prøve for specialet  

finmekaniker, låseteknik, afholdes i 5. skoleperiodes sidste 2 uger og  

 består af:
Stk. 4.  De prøver, der er nævnt i stk. 2 og 3, fordeles  

 på eleverne efter lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar og værktøj m.v. er rengjort og på plads.
Stk. 5.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 30.  Ved bedømmelsen af opgavebesvarelserne ved den  

 skriftlige prøve, jf. § 29, stk. 1, giver læreren og de to censorer en samlet  

 karakter under anvendelse af talværdierne i den karakterskala, som er omtalt  

 i § 26, stk. 2.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer en samlet karakter under  

 anvendelse af talværdierne i den karakterskala, som er omtalt i § 26, stk. 2,  

 for henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de 3 karakterer i den  

 praktiske prøve i beregningen tæller med vægten 3 gange vægten af den  

 skriftlige prøve.
Karakteren udtrykkes ved en af de betegnelser uden tal, som  

 er angivet i § 26, stk. 2. For at bestå eksamen kræves, at gennemsnittet af  

 de afgivne karakterer mindst »nogenlunde tilfredsstillende udført«  

 svarende til talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3, foretages  

 afrunding af det endelige resultat til et helt tal efter almindelige  

 regneregler, idet karakterværdien 1 dog ikke kan fremkomme ved forhøjelse.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
§ 31.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 32.  Bekendtgørelsen træder i kraft den 1. januar  

 1991.
 § 33.  Elever, der har gennemført efg-basisuddannelsen  

 på jern- og metalområdet inden for smede og maskinlinien, er fritaget for 2.  

 skoleperiode.
