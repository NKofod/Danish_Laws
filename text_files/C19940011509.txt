1. Indledning Hermed følger aftale af 26. maj 1994 om arbejdstid og klassificering for  

 ledere og lærere ved kombinerede fri- og efterskoler.
 Aftalen får kun betydning for ledere og lærere, der har arbejdsopgaver ved  

 begge afdelinger, medens ledere og lærere, der udelukkende er beskæftiget ved  

 den ene af afdelingerne, følger de regler, der gælder for det pågældende  

 skoleområde.
 Aftalen giver retningslinier for, hvilken arbejdstids- og  

 klassificeringsaftale lærere, der har arbejdsopgaver både ved  

 efterskoleafdelingen og friskoleafdelingen, skal følge.
 Da fleksible løsninger kan være nødvendige, netop fordi der er tale om  

 kombinerede skoler, giver aftalen mulighed for, at den enkelte skole kan  

 vælge ved lokalaftale at fravige bestemmelserne om, hvilket regelsæt der skal  

 anvendes for den enkelte lærer, der er beskæftiget ved begge skoleformer.
 Det er ved aftalens indgåelse forudsat, at lokalaftaler, hvad enten disse  

 indgås i henhold til denne aftales § 7, stk. 2, i henhold til § 16 i  

 efterskoleaftalen eller i henhold til § 19 i aftalen vedrørende frie  

 grundskoler, indgås med den lokale repræsentant for både Frie Grundskolers  

 Lærerforening og Efterskolernes Lærerforening i overensstemmelse med  

 bestemmelserne herom i de respektive aftaler.
 Det er også forudsat, at planlægningen foretages efter samme principper  

 som i arbejdstidsaftalen for den respektive skoleform, og at de lokale  

 repræsentanter for de to organisationer får mulighed for at gøre sig bekendt  

 med forslag til arbejdsfordeling, tjenesteplaner/skemaer og ændringer heri  

 for hele den kombinerede skole.
Bestyrelsen fastsætter ledelsens forpligtelse til at varetage undervisning  

 og tilsyn inden for de i arbejdstidsreglerne fastlagte rammer.
Herefter kan  

 forstanderen efter drøftelse med en eventuel viceforstander fastsætte den  

 indbyrdes fordeling af arbejdsopgaverne mellem dem, dog skal de hver  

 undervise mindst 150 timer årligt, medmindre bestyrelsen har fritaget  

 forstanderen helt eller delvis for undervisningsforpligtelsen, jf. § 6, stk.  

 2. Fritagelse for undervisningsforpligtelsen ændrer ikke de  

 kvalifikationskrav, der stilles til forstanderen.
Undervisningsforpligtelsen  

 kan opfyldes som et gennemsnit over flere år.
Finansministeriet Den 26. maj 1994 P.M.V.
 E.B.
Birgitte Nielsen AFTALE OM ARBEJDSTIDSREGLER OG KLASSIFICERING FOR LEDERE OG LÆRERE ANSAT VED KOMBINEREDE FRI- OG EFTERSKOLER Område § 1.  Aftalen omfatter ledere og lærere ansat ved  

 kombinerede fri- og efterskoler.
Fælles bestemmelser § 2.  Ledere og lærere, der udelukkende er beskæftiget  

 ved enten friskoleafdelingen eller efterskoleafdelingen, følger de  

 arbejdstids- og klassificeringsregler, der gælder for det pågældende område.
 § 3.  Viceskoleinspektører, der fungerer som daglig  

 leder af friskoleafdelingen, og viceforstandere, der fungerer som daglig  

 leder af efterskoleafdelingen, følger de arbejdstids- og  

 klassificeringsregler, der gælder for det pågældende område.
Lærere § 4.  Lærere, der har arbejdsopgaver ved begge  

 afdelinger, følger arbejdstids- og klassificeringsreglerne for lærere ved  

 efterskoler, hvis den pågældende regelmæssigt ifølge tjenesteplanen har  

 tilsynstimer ved efterskoleafdelingen.
 Stk. 2. For disse lærere skal tilsynsarbejdet mindst udgøre 200 timer og  

 højst 700 timer årligt.
 § 5.  Til lærere, der varetager funktionen som daglig  

 leder af friskoleafdelingen eller efterskoleafdelingen, ydes et særligt  

 tillæg på kr. 11.000 årligt (grundbeløb pr. 1.10.84).
Ledere § 6.  Forstandere og viceforstandere (souschef for  

 både efterskole- og friskoleafdelingen) følger arbejdstids- og  

 klassificeringsreglerne for ledere ved efterskoler, jf. dog stk. 2-4.
 Stk. 2. Forstanderen har ret og pligt til at undervise, dog kan  

 bestyrelsen fritage forstanderen helt eller delvis for  

 undervisningsforpligtelsen.
 Stk. 3. Ved klassificering af de i stk. 1 nævnte stillinger lægges det  

 samlede elevtal til grund for lønindplaceringen, jf. dog stk. 4.
 Stk. 4. Ved beregning af elevtallet til brug for klassificering af de i  

 stk. 1 nævnte stillinger indgår det vægtede elevtal for friskolen (7/12 af  

 elevtallet pr. 1. september i det foregående finansår + 5/12 af elevtallet  

 pr. 1. september i finansåret) med halvdelen.
Generelle bestemmelser Lokalaftaler § 7.  § 4 kan fraviges ved lokalaftale.
 Stk. 2. Lokalaftale indgås mellem skolens ledelse og den lokale  

 repræsentant for Frie Grundskolers Lærerforening og Efterskolernes  

 Lærerforening.
Ikrafttræden § 8  Aftalen har virkning fra 1. august 1994.
København, den 26. maj 1994 Lærernes Centralorganisation  

 Finansministeriet P.M.V.
 Jørn Østergaard E.B.
