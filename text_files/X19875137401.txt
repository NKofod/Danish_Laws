 Af et pengeinstituts vedtægter fremgik det, at den daglige ledelse på  

 bestyrelsens vegne skulle varetages af et afdelingsråd og  

 afdelingsdirektøren.
 Tilsynet udtalte, at dette stred imod loven.
 Tilsynets skrivelse af 15. januar 1987 vedrørende et pengeinstituts  

 overladelse af opgaver til et afdelingsråd.
 Af pengeinstituttets vedtægter fremgik, at den daglige ledelse af hver af  

 afdelingspengeinstitutterne på bestyrelsens vegne og ansvar blev forestået af  

 et afdelingsråd og en afdelingsdirektør.
 Tilsynet udtalte, at det fremgår af bank- og sparekasselovens § 12, stk.  

 1, at bestyrelsen sammen med direktionen forestår ledelsen af sparekassen og  

 skal føre tilsyn med sparekassens virksomhed og påse, at denne ledes på  

 forsvarlig måde og i overensstemmelse med loven og vedtægterne.
 Bestyrelsen kan ikke fralægge sig ansvaret for overholdelsen af sine  

 pligter i henhold til denne bestemmelse ved at overlade tilsynsopgaver eller  

 beslutninger til lokale bestyrelser eller tilsynsråd.
Tilsynet anså det som en forudsætning for godkendelsen af den omhandlede  

 bestemmelse i vedtægterne, at afdelingsrådenes beføjelser blev stærkt  

 begrænset og i alt væsentligt kom til at omfatte visse beføjelser af  

 rådgivende og indstillende art.
Det kan eksempelvis ikke overlades til  

 afdelingsrådene at bevilge lån.
Afdelingsrådene kan imidlertid ikke, som det er sket, varetage den opgave  

 at afgive indstilling vedrørende visse låneansøgninger og at foretage  

 gennemgang af afdelingspengeinstitutternes engagementer.
Hvad angår det  

 sidste, er dette en ren bestyrelsesopgave, og med hensyn til begge de nævnte  

 opgaver henvises til bank- og sparekasselovens § 54, stk. 2, der hjemler  

 straf for bestyrelsesmedlemmer, revisorer, direktører og øvrige ansatte, der  

 ubeføjet røber, hvad de under udøvelsen af deres hverv har fået kendskab om.  

 Medlemmerne af afdelingsrådene, bortset fra dem, der tillige er medlemmer af  

 sparekassens bestyrelse, er ikke omfattet af den nævnte personkreds, og de  

 pågældende afdelingsrådsmedlemmers erhvervelse af kendskab til kundernes  

 forhold, som sker gennem afdelingsrådenes indsigt i lånesager, vil efter  

 tilsynets opfattelse indebære en tilsidesættelse af tavshedspligten i medfør  

 af § 54, stk. 2.
