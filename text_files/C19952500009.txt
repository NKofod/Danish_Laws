INDHOLDSFORTEGNELSE 1. Kapitel.
Overenskomstens område.
§ 10  Rådighedskontrakt DIB 3. Kapitel.
Uddannelse og udnævnelse.
§ 11  Uddannelse § 12  Udnævnelse 4. Kapitel.
Aflønning.
§ 13  Generelt § 14  Aflønning i elevtiden § 15  Aflønning efter elevtiden § 16  Aflønning under lærlingeuddannelse § 17  Aflønning under rådighedstjeneste § 18  Lønberegning § 19  Lønanciennitet § 20  Lønanciennitet ved genansættelse § 21  Uniform 5. Kapitel.
Bonus/kapitalpension.
§ 22  Bonus § 23  Bonusberegning § 24  Bonus/skat § 25  Særlige beløb ved dødsfald § 26  Særligt beløb ved tilskadekomst § 27  Indstilling om særlige beløb § 28  Efterindtægt § 29  Særligt bonusbeløb § 30  Kapitalpension § 31  Forsikring § 32  Frigivelse § 33  Efterindtægt § 34  Tilkøb af tjenestemandspension § 35  Pension for tjenestemandslignende ansatte § 36  Tjenestemandspension 6. Kapitel.
Arbejdstid.
§ 37  Arbejdstidsregler § 38  Døgntjeneste § 39  Tilkaldevagt § 40  Lør-/søndagsgodtgørelse og natpenge § 41  Indgreb i en på forhånd fastlagt fridag 7. Kapitel.
Tillæg.
§ 42  Militærtillæg § 43  Flyvetillæg § 44  Dykkertillæg § 45  Gasrensevagttillæg § 46  Ødetillæg § 47  Færøtillæg § 48  Øvrige tillæg § 49  Funktionsvederlag § 50  Midlertidig højere aflønning 8. Kapitel.
Særligt tillæg og ydelser under  

 FN-tjeneste.
§ 51  FN-tjeneste 9. Kapitel.
Merudgiftsgodtgørende ydelser.
 § 52  Time- og dagpenge mv.
§ 53  Skole-/kursus § 54  Infirmeriophold mv.
§ 55  Tjenesterejse/udstationering i Grønland og på  

 Færøerne § 56  Øvelsesvirksomhed, sejlads m.m.
§ 57  Udstationering under lærlingeuddannelse § 58  Rådighedstjeneste 10. Kapitel.
Flyttegodtgørelse mv.
§ 59  Generelt § 60  Under 18 måneders tjeneste § 61  Under lærlingeuddannelse 11. Kapitel.
Ferie, sygdom og barsel.
§ 62  Ferie § 63  Sygdom § 64  Barns 1. sygedag § 65  Barsel 12. Kapitel.
Tjenestefrihed.
§ 66  Tjenestefrihed uden løn § 67  Tjenestefrihed med løn 13. Kapitel.
Civiluddannelse.
§ 68  Formål § 69  Generel civiluddannelse § 70  Særlig civiluddannelse § 71  Udvidet civiluddannelse § 72  Afvikling af civiluddannelse § 73  Civilt kompetencegivende uddannelser § 74  Arbejdsmarkedsuddannelse § 75  Flyveelever § 76  Løn mv. under civiluddannelse § 77  Godtgørelse af merudgifter under civiluddannelse § 78  Flytning til uddannelsesstedet § 79  Udgifter til undervisning § 80  Udgifter til undervisningsmidler 14. Kapitel.
Opsigelse/afskedigelse.
§ 81  Almindeligt ophør § 82  Ophør inden kontraktudløb § 83  Bindingsperiode § 84  Opsigelsesvarsler § 85  Opsigelse med forkortet varsel § 86  Særlige opsigelsesforhold § 87  Tjenestemænd § 88  Suspension 15. Kapitel.
Særlige bestemmelser.
§ 89  Beredskabsforhold § 90  Beredskabsforhold kvindeligt personel § 91  Regulering 16. Kapitel.
Overgangs- og  

 ikrafttrædelsesbestemmelser.
§ 92  Tidligere indgåede aftaler § 93  45-års kontrakter § 94  Ikrafttrædelse § 95  Ophævelse.
 Cirkulære om ansættelse og aflønning mv. af konstabelgruppen af linien  

 og reserven, konstabelelever samt korporaler af linien og reserven, Hærens  

 Konstabel- og Korporalforening.
 1. kapitel.
 Overenskomstens område.
 Loven.
 § 1.  Denne overenskomst er indgået under henvisning  

 til bekendtgørelse nr. 104 af 7.februar 1994 af Lov om forsvarets personel,  

 der er udsendt i Forsvarsministeriets kundgørelsessamling, bind 2 samt i  

 henhold til Kundgørelse for Forsvaret B.5-14.
 Omfang.
 § 2.  Overenskomsten omfatter følgende personel:
a.
Konstabelelever, herunder elever, der samtidig med uddannelsen aftjener  

 værnepligtstjeneste, jf.
Kundgørelse for Forsvaret B.5-32.
b.
Personel ansat til korttidstjeneste (aldersgrænse op til 35 år), udover  

 den under a. nævnte elevtid.
c.
Personel ansat til langtidstjeneste (aldersgrænse 45 eller 60 år).
d.
Personel ansat på tjenestemandslignende vilkår.
e.
Personel ansat som tjenestemænd.
f.
Personel af konstabelgruppen med kontrakt om rådighedspligt.
 2. kapitel.
 Ansættelse.
 Generelt.
§ 3.  I et af Forsvarsministeriet fastsat omfang kan  

 der i henhold til Kundgørelse for Forsvaret B.4-22, § 5, indgås aftale om  

 ansættelse til frivillig tjeneste.
Forsvarskommandoen fastsætter i henhold  

 til Kundgørelse for Forsvaret B.4-32, § 2, bestemmelser for, hvilke  

 myndigheder der kan ansætte det i § 2 anførte personel.
Stk. 2.  Ansættelse finder sted på grundlag af egnethed  

 og alder, idet der under hensyntagen til tilgang og behov fortrinsvis  

 ansættes personel, der er fyldt 18 år, eller som er så nær denne alder som  

 muligt.
Desuden er ansættelse, herunder genansættelse, betinget af, at den  

 pågældende opfylder de kvalifikations- og helbredsmæssige krav, som stilles  

 for bestridelse af den militære stilling.
 Stk. 3.  Ansættelse med nedsat arbejdstid kan bevilges,  

 når de tjenstlige forhold tillader det.
 Stk. 4.  De pågældendes ansættelsesområde er  

 Forsvarsministeriet med tilhørende myndigheder og institutioner.
Stk. 5.  Ved ansættelse på overenskomst anvendes den som  

 bilag 1 til denne kundgørelse vedlagte kontraktformular.
Ved  

 tjenestemandsansættelse udstedes et ansættelsesbrev.
 Korttidstjeneste.
 § 4.  Ansættelse af personel til  

korttidstjeneste i forsvaret kan ske i nedennævnte ansættelsesformer,  

 dog højst til det 35. år:
a.
Ansættelse på tidsubestemt kontrakt.
b.
Ansættelse på tidsbestemt kontrakt.
c.
Ansættelse for et i kontrakten fastsat tidsrum med henblik på udførelse  

 af særlig tjeneste, tjeneste i udlandet mv. (tidsbestemt kontrakt).
 Stk. 2.  Til korttidstjeneste ansættes:
a.
Personer i alderen 17 - 26 år, dog op til 30 år, såfremt de har - eller  

 betragtes som havende - gennemgået den første samlede tjeneste som  

 værnepligtig.
Forsvarskommandoen kan dog i særlige tilfælde ansætte personel  

 med en højere levealder.
b.
Egnede 18- til 24-årige med henblik på en pilotuddannelse, jf. § 8.
 Stk. 3.  Ved førstegangsansættelse på en tidsubestemt  

 kontrakt fastsættes en bindende indledende uddannelses- og  

 gavntjenesteperiode, jf. § 85, som følger:
a.
For konstabelelever, der ansættes med henblik på gennemgang af  

 eu-/lærlingeuddannelse, fastsætter Forsvarskommandoen en bindingsperiode  

 efter forhandling med Hærens Konstabel- og Korporalforening.
b.
For øvrige konstabelelever og for personel, der ansættes som konstabel  

 efter gennemgang af den første samlede uddannelse for menige til pligtig  

 tjeneste, fastsættes en bindingsperiode på indtil 33 måneder (inkl. eventuel  

 værnepligtstid).
 Stk. 4.  I særlige tilfælde kan Forsvarskommandoen efter  

 Forsvarsministeriets retningslinier fastsætte nærmere bestemmelser for  

 ansættelse af personel, der er fyldt 16 år.
 Stk. 5.  Ansættelse til korttidstjeneste omfatter adgang  

 til civiluddannelse efter de herom i 13. kapitel fastsatte bestemmelser.
 Prøvetid.
§ 5.  Ved ansættelse til korttidstjeneste kan  

 fastsættes en prøvetid på 9 måneder svarende til den første samlede  

 uddannelsestid for menige til pligtig tjeneste i pågældende tjenestegren,  

 værn eller korps.
Efter omstændighederne kan der inden for den sidste måned  

 af den aftalte prøvetid træffes aftale mellem den ansatte og vedkommende  

 ansættelsesmyndighed om forlænget prøvetid.
Bestemmelser herom optages i  

 kontrakten under »Supplerende aftaler«.
Stk. 2.  Forsættes en ansat efter ansøgning til tjeneste  

 ved et andet værn, fastsættes med baggrund i de uddannelsesmæssige forhold en  

 prøvetid på mindst 6 måneder og højst en periode svarende til den første  

 samlede uddannelsestid for menige til pligtig tjeneste i pågældende  

 tjenestegren, værn eller korps.
Den pågældende har indenfor denne periode  

 adgang til med 14 dages varsel at blive tilbageført til det hidtidige værn,  

 ligesom vedkommende myndighed med samme varsel kan bestemme, at den  

 pågældende tilbageføres.
 Langtidstjeneste.
 § 6.  De før den 1. april 1993 indgåede kontrakter om  

 langtidstjeneste med en afgangsalder ved det 45. eller 60. år fortsætter  

 uændret.
 Tjenestemands-/tjenestemandslignende ansættelse.
 § 7.  Personel af konstabelgruppen, der er omkring 25  

 år, og som har forrettet korttidstjeneste i mindst 4 år udover elevtiden  

 eller lignende, kan ansættes på tjenestemandslignende vilkår.
 Stk. 2.  Overgang til tjenestemandsansættelse finder  

 normalt sted, når den pågældende har været uafbrudt ansat på  

 tjenestemandslignende vilkår i 10 år og skal normalt ske inden den  

 pågældendes fyldte 50. år.
 Under den 10-årige tjenestemandslignende ansættelse skal  

 tjenestefrihedsperioder på op til 2 år dog medregnes i 10-års perioden.
 Overgang til tjenestemandsansættelsen kræver bl.a., at de 2 seneste års  

 tjeneste skal være forrettet på tilfredsstillende måde.
 Stk. 3.  Ansættelse som tjenestemand sker i henhold til  

 lovbekendtgørelse nr. 671 af 2. oktober 1986 af lov om tjenestemænd i staten,  

 folkeskolen og folkekirken, med senere ændringer.
 Stk. 4.  Tjenestemands-/tjenestemandslignende ansatte  

 har pligtig afgangsalder ved det 60. år.
 Pilotuddannelse.
 § 8.  Egnede 18-24-årige, herunder sådanne som ikke  

 har gennemgået den første samlede uddannelse som værnepligtige, kan ansættes  

 til korttidstjeneste på tidsbestemt kontrakt med henblik på en  

 pilotuddannelse.
Stk. 2.  Ved ansættelsen fastsættes en prøvetid på  

 mindst 6 måneder, indenfor hvilken der fra begge sider gælder et  

 opsigelsesvarsel på 14 dage, der senest skal være modtageren i hænde 14 dage  

 før udløbet af prøvetiden.
Prøvetiden kan dog ikke strække sig ud over  

 påbegyndelsen af en eventuel uddannelse i udlandet.
Inden uddannelsen  

 påbegyndes, skal flyveeleverne påtage sig en tjenestepligt, der fastsættes  

 efter forhandling mellem Forsvarskommandoen og Hærens Konstabel- og  

 Korporalforening.
En bestemmelse herom samt om de for tjenesten gældende  

 særlige tjenestevilkår, optages i kontrakten under »Supplerende  

 aftaler«.
 Stk. 3.  Efter prøvetidens udløb, og indtil piloten  

 opnår fuld operativ status på dansk kampfly, kan kontrakten af den ansættende  

 myndighed opsiges med 1 måneds varsel til udgangen af en måned, såfremt den  

 ansatte viser sig ikke at være i stand til at gennemføre uddannelsen, jf. §  

 83, stk. 1. e.
 Rådighedspligt.
 § 9.  De personelforvaltende myndigheder kan i et af  

 Forsvarskommandoen fastsat omfang indgå kontrakt om rådighedspligt med det  

 formål at give en vedligeholdende og i nødvendigt omfang videregående  

 uddannelse og opøvning i de tjenestefunktioner, som den enkelte skal bestride  

 i den stilling, hvortil vedkommende er eller senere påregnes designeret.
 Stk. 2.  Ved indgåelse af kontrakt om begrænset  

 rådighedspligt forpligter den ansatte sig til inden for en periode på indtil  

 4 år at forrette tjeneste efter nærmere aftale med den ansættende myndighed i  

 det enkelte tilfælde.
 Stk. 3.  Ved indgåelse af kontrakt om almindelig  

 rådighedspligt, for hvilken de pågældende oppebærer et fastsat  

 rådighedsvederlag, skal de pågældende forpligte sig til - efter den antagende  

 myndigheds bestemmelse - inden for en 4-års periode at forrette indtil 12  

 ugers tjeneste (rådighedstjeneste), fordelt på mindst 2 kalenderår, samt til  

 at udføre de med tjenestestillingen forbundne opgaver mv.
 Stk. 4.  Ved ansættelse til frivillig tjeneste af over 6  

 måneders varighed bortfalder en eventuel indgået kontrakt om rådighedspligt.
 Stk. 5.  Indkaldelse til rådighedstjeneste i direkte  

 fortsættelse af pligtig tjeneste kan kun finde sted med Forsvarskommandoens  

 bemyndigelse i det enkelte tilfælde.
Stk. 6.  Indgåede kontrakter om rådighedspligt kan af  

 begge parter skriftligt opsiges med et varsel på 3 måneder til ophør ved en  

 måneds udgang.
Såfremt den ansatte i forbindelse med gennemgang af en særlig  

 uddannelse har påtaget sig tjenestepligt, kan kontraktforholdet dog tidligst  

 bringes til ophør ved tjenestepligtsperiodens udløb.
I tilfælde af grov  

 misligholdelse af kontraktforholdet fra den ene parts side, kan  

 kontraktforholdet ophæves af den anden part med øjeblikkelig virkning.  

 Endvidere kan den ansættende myndighed opsige kontrakten uden varsel, såfremt  

 den ansatte gør sig skyldig i handlinger i eller uden for tjenesten, der er  

 uforenelige med den tillid, som bestridelsen af den militære stilling kræver.
Stk. 7.  Personel, der er ansat i civile stillinger -  

 herunder i forsvaret - hvori de i henhold til derom udstedt designeringsbevis  

 skal forblive ved mobilisering eller ved forøgelse af forsvarets styrker mv.,  

 kan ikke indgå kontrakt om rådighedspligt.
Indtræder en person, der har  

 kontrakt om rådighedspligt, i en stilling af nævnte art, ophører kontrakten  

 samtidig med ansættelsen.
Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 ansatte skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til stk. 2.  

 og 3., samt at vedkommende kan give møde ved mobilisering eller ved forøgelse  

 af forsvarets styrker mv., kan varigheden af det midlertidige ophold i  

 udlandet mv. overstige 12 måneder.
 Stk. 8.  Hjemsendte konstabler kan udnævnes til  

 overkonstabler efter at have forrettet 56 dages rådighedstjeneste, dog  

 tidligst 2 år efter indgåelse af rådighedskontrakt.
 Stk. 9.  Ved ansættelse til rådighedspligt anvendes den  

 som bilag 2 vedlagte kontraktformular.
 Den Danske Internationale Brigade.
 § 10.  Under tjeneste ved Den Danske Internationale  

 Brigade er personellet omfattet af løn- og ansættelsesvilkår som anført i  

 protokollat nr. 2 og 3 til aftale af 29. april 1993.
 Stk. 2.  Ved ansættelse til rådighedspligt ved Den  

 Danske Internationale Brigade anvendes den som bilag 5 vedlagte  

 kontraktformular med tilhørende underbilag og tillæg.
 3. kapitel.
 Uddannelse og udnævnelse.
 Uddannelse.
§ 11.  Personellet benævnes konstabelelever, indtil  

 der er forrettet pligtig tjeneste i forsvaret og/eller tjeneste på kontrakt i  

 9 måneder.
Konstabelelever deler i denne periode - såfremt ikke andet er  

 fastsat - vilkår med menige til pligtig tjeneste.
For flyveelever henvises  

 endvidere til § 8.
 Stk. 2.  Konstabelelever gennemgår efter  

 Forsvarskommandoens bestemmelse:
- en grunduddannelse samt - en funktions- og/eller specialuddannelse.
 Udnævnelse.
 § 12.  Efter elevtidens afslutning udnævnes egnede  

 elever til konstabler.
 Stk. 2.  Efter gennemgang af grunduddannelse, deler  

 personellet dog vilkår med det elevhold, med hvilket funktions- og/eller  

 specialuddannelsen gennemgås.
 Stk. 3.  Flyveelever af korporals- og lavere grad kan  

 udnævnes til sergenter ca. 9 måneder efter den pågældendes skoles (klasses)  

 oprettelse.
 4. kapitel.
 Aflønning.
 Generelt.
§ 13.  De nedenfor anførte lønninger kan ikke  

 oppebæres samtidig med pension fra staten.
Eventuel pension vil være at  

 fradrage i lønningen.
 Stk. 2.  De nedenfor omhandlede lønninger og tillæg mv.  

 optages i Kundgørelse for Forsvaret A.
 Aflønning i elevtiden.
§ 14.  Det under § 2. a. nævnte personel aflønnes i  

 elevtiden svarende til den første samlede tjeneste for menige til pligtig  

 tjeneste i pågældende tjenestegren, værn eller korps, efter de for personel  

 til pligtig tjeneste (værnepligtstjeneste) fastsatte regler, jf.
Kundgørelse  

 for Forsvaret B.5-32, dog indtil og højst i 9 måneder.
Stk. 2.  Der ydes sygepleje, mundering, vask af  

 udleveret undermundering, logi og fribefordring som fastsat for personel til  

 pligtig tjeneste, jf.
Kundgørelse for Forsvaret B.5-32. For kvindelige elever  

 ydes logi i det omfang mulighed herfor foreligger.
 Aflønning efter elevtiden.
 § 15.  Efter elevtiden, jf. § 14, bliver den ansatte  

 aflønnet efter de for statstjenestemænd gældende skalatrin således:
a.
Skalatrin for korttidsansatte:
b.
Skalatrin for langtidsansatte:
------------------------------------- Stk. 2.  Oprykning til aflønning efter et højere  

 skalatrin finder normalt sted, når den pågældende i 2 år har været aflønnet  

 efter samme skalatrin.
 Stk. 3.  Personel med håndværksmæssig uddannelse  

 (svendebrev), der forretter tjeneste i stillinger, hvor en sådan uddannelse  

 kræves, indplaceres i/overføres til skalatrin 12.
 For ansatte, der forud for overførelsen til ovennævnte tjeneste er  

 aflønnet på skalatrin 11 eller højere sker der ingen ændring i beregningen af  

 ancienniteten.
 I tilfælde, hvor det omhandlede personel ikke længere anvendes i  

 overensstemmelse med deres uddannelse, omplaceres de pågældende til aflønning  

 med den anciennitet, der ville være opnået, såfremt der ikke havde været ydet  

 løn på grundlag af nævnte uddannelse.
 Under tjeneste, hvor personellet midlertidigt ikke anvendes i  

 overensstemmelse med deres uddannelse, vil den højere løn dog kunne  

 bibeholdes i 3 måneder.
 Under gennemgang af sergentuddannelse vil den højere løn, herunder de  

 særlige tillæg, som oppebæres i medfør af en særlig teknisk uddannelse, dog  

 kunne bibeholdes under hele uddannelsen.
 Aflønning under lærlingeuddannelse.
 § 16.  Personel, der ansættes med henblik på at  

 gennemgå en lærlingeuddannelse, kan maksimalt aflønnes efter skalatrin 6. Der  

 kan ikke oppebæres midlertidig højere aflønning under initialkontrakt, med  

 mindre lærlingeuddannelsen er fuldført.
 Aflønning under rådighedstjeneste.
 § 17.  Til personel, der har indgået kontrakt om  

 almindelig rådighedstjeneste, ydes et rådighedsvederlag på 8.300,00 kr. årlig  

 (grundbeløb 1. oktober 1984). Vederlaget udbetales månedsvis bagud og vil  

 ikke kunne ydes under fuld- eller deltidstjeneste.
 Stk. 2.  Vederlaget reguleres efter tilsvarende regler  

 som de for tjenestemænd gældende særlige tillæg.
 Det regulerede beløb fremgår af Kundgørelse for Forsvaret A.
 Stk. 3.  Under afvikling af rådighedstjeneste som følge  

 af en i medfør af § 9 indgået kontrakt om rådighedstjeneste aflønnes den  

 pågældende i overensstemmelse med reglerne for det faste tjenstgørende  

 personel, dog med undtagelse af bonus/kapitalpension.
 Stk. 4.  Personel med rådighedspligt aflønnes efter det  

 skalatrin, hvorpå de pågældende var placeret ved hjemsendelse fra frivillig  

 tjeneste, dog således at den mellemliggende tid, hvori der har været indgået  

 kontrakt om rådighedspligt, medregnes som anciennitetsgivende tjeneste.
 Stk. 5.  De pågældendes løn mv. beregnes i  

 overensstemmelse med reglerne i Kundgørelse for Forsvaret B.5-27.
 Ved indkaldelse og hjemsendelse i løbet af måneden vil løn og faste tillæg  

 være at beregne med 7,4/1924 årsløn for hver dag, den faktiske indkaldelse  

 varer.
 I forbindelse med hjemsendelse ydes, såfremt den enkelte fremsætter  

 anmodning herom, en a conto lønudbetaling med henblik på endelig regulering i  

 forbindelse med den følgende ordinære lønudbetaling.
 Stk. 6.  Personel med rådighedspligt forbliver iklædte  

 under rådighedstjenesten og kan efter Forsvarskommandoens nærmere bestemmelse  

 hjemsendes med mundering.
 Lønberegning.
 § 18.  For overenskomstansatte samt personel på  

 tjenestemandslignende vilkår beregnes lønnen månedsvis bagud, og den  

 forfalder til udbetaling den sidste bankdag i måneden.
 Stk. 2.  For tjenestemænd følges reglerne i  

 lovbekendtgørelse nr. 671 af 2.oktober 1986 med senere ændringer af lov om  

 tjenestemænd i staten, folkeskolen og folkekirken, således at lønnen beregnes  

 månedsvis forud.
Stk. 3.  Ved ansættelse, overgang eller oprykning på et  

 andet tidspunkt end den 1. i en måned, vil lønnen for vedkommende måned være  

 at beregne i forhold til månedens faktiske antal dage.
På tilsvarende måde  

 forholdes ved midlertidig kontraktophævelse, hjemsendelse (afskedigelse) samt  

 overgang til en stilling under forsvaret med anden aflønningsform.
 Stk. 4.  Under fravær fra tjenesten, hvor lønnen ikke  

 bibeholdes, foretages lønfradrag på grundlag af 1/1924 af årslønnen pr. time,  

 dog maksimalt 7,4 timer pr. dag.
Stk. 5.  Såfremt nedsat arbejdstid er bevilget, jf. § 3,  

 stk.3, reduceres løn og stedtillæg tilsvarende.
Eventuel ydelse af  

 militærtillæg og bonus fastsættes af Forsvarskommandoen i hvert enkelt  

 tilfælde.
 Lønanciennitet.
 § 19.  Som lønanciennitet regnes al militær tjeneste,  

 der er udført efter det fyldte 20. år, jf. dog stk. 2. Kun hele måneder kan  

 medregnes som lønanciennitet.
 Stk. 2.  Elevtid/værnepligtstjeneste (op til 9 måneder),  

 der er udført efter det fyldte 20. år, medregnes ikke som lønanciennitet.
Stk. 3.  Er den nedsatte arbejdstid, jf. § 3, stk. 3,  

 mindre end halvdelen af fuld arbejdstid, indgår ansættelsestid med sådan  

 beskæftigelse i lønancienniteten med halvdelen.
Ved arbejdstid under 15 timer  

 pr. uge fastsættes lønancienniteten af Forsvarsministeriet i hvert enkelt  

 tilfælde.
 Lønanciennitet ved genansættelse.
§ 20.  Ved genansættelse eller ved genoptagelse af  

 tjeneste efter midlertidig kontraktophævelse indplaceres vedkommende på det  

 skalatrin og med den lønanciennitet, den pågældende havde forud for  

 hjemsendelse, henholdsvis påbegyndelsen af den midlertidige  

 kontraktophævelse.
Personel, der opfylder de i § 15, stk. 3 fastsatte  

 betingelser, kan dog ikke indplaceres lavere end skalatrin 12. Oprykning til  

 næste skalatrin finder sted, når den pågældende har forrettet et antal  

 måneders tjeneste svarende til det antal måneder, den pågældende ved  

 hjemsendelsen manglede for at kunne rykke op.
For tjenestemænd og  

 tjenestemandslignende ansatte henvises i øvrigt til reglerne i Kundgørelse  

 for Forsvaret B.5-21.
 Uniform.
§ 21.  Til personel ydes fri uniform i et nærmere  

 fastsat omfang, jf. aftale af 1. februar 1991 mellem Forsvarsministeriet og  

 bl.a.
Hærens Konstabel- og Korporalforening.
 5. kapitel.
 Bonus/kapitalpension.
 Bonus.
 § 22.  Ved kontraktansættelse i henhold til § 4, skal  

 det af ansættelseskontrakten fremgå, at den pågældende er omfattet af  

 bonusordningen, jf. nedennævnte stk. 2.
Stk. 2.  Fra det tidspunkt, hvor personellet, regnet fra  

 mødet ved forsvaret, har forrettet tjeneste i et tidsrum af 18 måneder, ydes  

 der den kontraktansatte bonus med et beløb svarende til 10 pct. af den til  

 enhver tid fastsatte bonusberettigende løn.
Eventuelle personlige tillæg samt  

 midlertidig højere aflønning medtages ikke ved beregningen.
 Bonusberegning.
§ 23.  Bonus i medfør af § 22 beregnes månedsvis.
For  

 personel, der har oprettet bonuskonto efter den 31. august 1979, opgøres og  

 overføres nævnte bonus ved hver kalendermåneds udgang til »Hærens  

 Konstabel- og Korporalforenings Bonusfond«.
For personel, der pr. 31.  

 august 1979 havde oprettet bonuskonto i et af Forsvarsministeriet godkendt  

 forvaltningsinstitut eller en spærret konto i bank eller sparekasse, opgøres  

 og overføres nævnte bonus på tilsvarende vis til vedkommende  

 forvaltningsinstitut eller bank/sparekasse.
Stk. 2.  Bonus i henhold til § 22, frigives ved endelig  

 hjemsendelse fra forsvaret eller ved overgang til en aflønning, der ikke  

 giver adgang til bonus.
Den lønanvisende myndighed giver bonusfonden eller  

 det pengeinstitut, hvortil bonus sidst er overført, skriftlig meddelelse om  

 beløbets frigivelse.
Såfremt den kontraktansatte ved hjemsendelsen har  

 indestående på andre spærrede konti, frigiver myndigheden disse efter  

 anmodning fra den ansatte.
Stk. 3.  Frigivelse af bonus i medfør af § 22 uden at  

 betingelserne i stk.2 er opfyldt, kan finde sted i særdeles velfærdstruende  

 situationer og efter individuel vurdering.
Frigivelse foretages af  

 Forsvarsministeriet eller af den myndighed til hvilken kompetencen er  

 delegeret.
 Bonus/skat.
 § 24.  Med henblik på den enkeltes betaling af skat  

 frigives der årligt et beløb på indtil halvdelen af det tilskrevne rentebeløb  

 for indestående bonus over 10.000 kr., med mindre den pågældende meddeler  

 bonusfond eller pengeinstitut, at frigivelsen ikke ønskes.
 Særlige beløb ved dødsfald.
 § 25.  I tilfælde, hvor det i §§ 22-23 omhandlede  

 personel omkommer i tjenesten eller afgår ved døden som følge af  

 tilskadekomst i tjenesten, ydes der den afdødes ægtefælle et særligt beløb på  

 20.000 kr.
 Stk. 2.  Et tilsvarende beløb ydes til hver af den  

 afdødes efterladte børn, der ikke er fyldt 18 år, dog således at det  

 udbetalte beløb ikke kan overstige 80.000 kr.
 Som børn henregnes såvel adoptivbørn som stedbørn, der er medtaget til  

 forsørgelse i det fælles hjem.
Stk. 3.  Såfremt der foruden ægtefælle efterlades  

 fællesbørn eller børn af den efterladte ægtefælle, udbetales det disse  

 tilkommende beløb til den efterladte ægtefælle.
I andre tilfælde indsættes  

 det i en godkendt forvaltningsafdeling eller i Civilretsdirektoratet, jf.  

 Justitsministeriets bestemmelser herom.
 Særligt beløb ved tilskadekomst.
§ 26.  I tilfælde, hvor det i §§ 22-23 omhandlede  

 personel afskediges som følge af en ved tilskadekomst i tjenesten pådraget  

 invaliditet, ydes der den kontraktansatte et særligt beløb, der ved 100 pct.  

 invaliditet andrager 80.000 kr.
Ved lavere invaliditet nedsættes beløbet  

 tilsvarende.
 Indstilling om særlige beløb.
 § 27.  Indstilling om ydelse af det i §§ 25-26 anførte  

 særlige beløb fremsendes til Forsvarskommandoen.
 Efterindtægt.
 § 28.  Udover de i §§ 22-26 nævnte særlige beløb ydes  

 ikke pension eller undersøttelse fra staten, jf. dog bestemmelsen om  

 efterindtægt, Kundgørelse for Forsvaret B.5-6.
 Særligt bonusbeløb.
§ 29.  Der udbetales personel efter 54 måneders  

 uafbrudt tjeneste (inkl. eventuel pligtig tjeneste) en særlig bonus med et  

 engangsbeløb på 7.000 kr.
Det særlige bonusbeløb vil ikke kunne udbetales til  

 den enkelte mere end en gang.
 Kapitalpension.
§ 30.  Som bidrag til en godkendt forsikringsmæssig  

 pensionsordning eller opsparing i pensionsøjemed med supplerende  

 forsikringsdækning, jf. lovbekendtgørelse nr. 580 af 7. august 1991 med  

 senere ændringer om beskatning af pensionsordninger mv.  

 (pensionsbeskatningsloven), betaler staten 10 pct. af den til enhver tid  

 beregnede pensionsgivende løn, ekskl. tillæg, for - personel til langtidstjeneste, der ikke aflønnes med en tjenestemands-  

 eller tjenestemandslignende løn.
Stk. 2.  Eventuelle personlige tillæg, midlertidig  

 højere aflønning samt særlige tillæg medtages ikke ved beregningen af  

 bidraget.
I den kontraktansattes løn tilbageholdes et egetbidrag på mindst 2  

 pct. af den til enhver tid beregnede pensionsgivende løn.
For stampersonel,  

 der er ansat indtil det 45. år, tilbageholdes dog et egetbidrag på mindst 5  

 pct.
Der kan træffes aftale om tilbageholdelse af et højere egetbidrag.
 Stk. 3.  Når det i pensionsbeskatningslovens § 16,  

 stk.1, fastsatte maksimumsbeløb for indskud på kapitalpension er nået, skal  

 statens bidrag og egetbidraget for resten af det pågældende kalenderår  

 indbetales på en rateforsikring eller ratepension, der tegnes i eget  

 pengeinstitut/forsikringsselskab.
 Stk. 4.  Pensionsbidragene indbetales efter fradrag af  

 forsikringspræmie månedsvis til »Hærens Konstabel- og Korporalforenings  

 Kapitalpensionsfond«.
 Stk. 5.  For personel ansat inden 1. april 1972, som  

 ikke er overgået til kapitalpensionsfonden/investeringsforeningen, indbetales  

 pensionsbidrag dog i henhold til de individuelt godkendte overenskomster  

 herom.
 Forsikring.
§ 31.  Den supplerende forsikringsdækning i  

 tilslutning til opsparing i pensionsøjemed skal omfatte en  

 livsforsikringsdækning på mindst 482.000 kr. (grundbeløb 100.000 kr. - niveau  

 1967) og en erhvervsudygtighedsforsikringsdækning på mindst 48.200 kr.  

 (grundbeløb 10.000 kr. - niveau 1967) årlig.
Disse forsikringer tegnes af  

 foreningen i et under Forsikringsrådets tilsyn stående forsikringsselskab.  

 Genparter af de indgåede forsikringsaftaler tilsendes Forsvarsministeriet.  

 Forsikringerne skal være tegnet og gældende for den enkelte fra  

 ansættelsestidspunktet.
 Stk. 2.  For personel ansat inden den 1. april 1972, der  

 ikke er overgået til kapitalpensionsfonden/investeringsforeningen og den  

 dertil knyttede forsikringsdækning, gælder alene de i henhold til de  

 individuelt godkendte overenskomster fastsatte forsikringsbetingelser.
 Frigivelse.
§ 32.  Frigivelse af de opsparede midler i medfør af §  

 30 kan alene finde sted, når de i overenskomsten fastsatte betingelser er  

 opfyldt eller for hjemsendt personel i helt særlige tilfælde.
Overførelse til  

 anden pensionsordning o.l. kan for hjemsendt personel, der er afgået inden  

 den pligtige afgangsalder, finde sted i overensstemmelse med reglerne i  

 Pensionsbeskatningsloven.
Stk. 2.  Frigivelse af de opsparede midler uden at  

 betingelserne i stk. 1 er opfyldt, kan finde sted i særdeles velfærdstruende  

 situationer og efter individuel vurdering.
Frigivelse foretages af  

 Forsvarsministeriet eller af den myndighed til hvem kompetencen er delegeret.
 Efterindtægt.
 § 33.  Udover i det i § 30 nævnte pensionsbidrag ydes  

 ikke pension eller understøttelse fra staten, jf. dog bestemmelserne om  

 efterindtægt, Kundgørelse for Forsvaret B.5-6.
 Tilkøb af tjenestemandspension.
§ 34.  Ved overgang til en tjenestemandsstilling eller  

 til en af lov om pensionering af civilt personel mv. i forsvaret omfattet  

 stilling vil der efter omstændighederne være mulighed for at få  

 ansættelsestiden i en af kapitalpensionsordningen omfattet stilling medregnet  

 i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
Ansøgningen herom  

 indsendes til Forsvarsministeriet, der forelægger sagen for  

 Finansministeriet.
 Stk. 2.  For personel, hvor ansættelsesformen ændres  

 således, at de pågældende omfattes af tjenestemandspensionsloven eller af lov  

 om pensionering af civilt personel mv. i forsvaret, kan det stilles som en  

 betingelse, at ansættelsestiden medregnes i pensionsalderen mod, at der til  

 statskassen sker overførsel af en udtrædelsesgodtgørelse fra  

 kapitalpensionsordningen.
 Pension for tjenestemandslignende ansatte.
 § 35.  Personel, der ansættes på tjenestemandslignende  

 vilkår, vil være omfattet af lov nr. 82 af 12. marts 1970, som ændret ved lov  

 nr. 138 af 26. april 1972 om pensionering af civilt personel mv. i forsvaret.
 Tjenestemandspension.
 § 36.  Personel, der ansættes som tjenestemand, vil  

 være omfattet af bekendtgørelse nr. 724 af 9. september 1993 af lov om  

 tjenestemandspension med senere ændringer.
 6. kapitel.
 Arbejdstid.
 Arbejdstidsregler generelt.
§ 37.  Personel omfattet af dette cirkulære følger de  

 for forsvaret gældende arbejdstidsregler, jf.
Kundgørelse for Forsvaret  

 B.2-8.
 Stk. 2.  Elever deler i elevtiden dog vilkår med menige  

 til pligtig tjeneste, jf. §§ 11 og 12 samt Kundgørelse for Forsvaret B.5-32.
 Døgntjeneste.
 § 38.  For personel omfattet af dette cirkulære gælder  

 aftalen af 1. december 1989 mellem Forsvarsministeriet og Hærens Konstabel-  

 og Korporalforening for udført døgntjeneste med tilhørende erstatningsfrihed  

 subsidiært vagt-/øvelsestillæg.
 Tilkaldevagt.
 § 39.  Personel, der i stedet for at være på vagt på  

 tjenestestedet, beordres til at forrette tilkaldevagttjeneste, oppebærer  

 vagttillæg med halvdelen af det normale beløb for hvert døgn, sådan tjeneste  

 varer (inkl. eventuel daglig arbejdstid).
 Ved beordret tilkaldevagt, der forrettes på en for personellet normal  

 arbejdsfri dag (lørdage, søn- og helligdage, erstatningsfridage mv.),  

 oppebæres to gange vagttillæg med halvdelen af det normale beløb for hvert  

 døgn, sådan tjeneste varer.
 Det er en forudsætning for at kunne oppebære ovennævnte former for tillæg,  

 at personellet under tilkaldevagten kan tilkaldes via telefon eller lignende,  

 samt at den pågældende kan møde på tjenestestedet inden for en af  

 tjenestestedet fastsat tid.
 Der kan ikke ydes natpenge, lørdag-/søndagsgodtgørelse eller  

 erstatningsfrihed for denne tjeneste.
 Tilkaldes personellet i vagtperioden, medregnes det udførte arbejde på  

 tjenestestedet i henhold til reglerne herom.
 Såfremt der herved udløses erstatningsfrihed/vagttillæg, bortfalder det/de  

 halve vagttillæg.
 Den omhandlede ydelse kan ikke oppebæres under FN-tjeneste i udlandet.
 Lør-/søndagsgodtgørelse og natpenge.
§ 40.  Personel, der oppebærer militærtillæg, ydes  

 godtgørelse for tjeneste på lørdage, søn- og helligdage samt natpenge i  

 henhold til aftale af 19. juli 1993 mellem Forsvarsministeriet og bl.a.  

 Hærens Konstabel- og Korporalforening.
Satserne fremgår af Kundgørelse for  

 Forsvaret A.
 Indgreb i en på forhånd fastlagt fridag.
§ 41.  Der ydes en særlig godtgørelse i tilfælde, hvor  

 der ved omlægning af tjenesten gøres indgreb i en på forhånd fastlagt  

 fridagsperiode, uden at betingelserne for at betragte fridagen som mistet er  

 opfyldt.
Dette gælder dog ikke, såfremt omlægningen er foranlediget af  

 funktion i højere stilling, for hvilken der ydes funktionsvederlag i henhold  

 til Kundgørelse for Forsvaret B.5-19.
 Godtgørelsen, der ydes pr. time, indgrebet omfatter, udgør 11,05 kr.  

 (1/4-94 niveau).
 Stk. 2.  Udbetaling af godtgørelsen forudsætter, at der  

 i det enkelte tilfælde i tjenesteliste, vagtliste eller lignende er fastlagt  

 et tidspunkt for tjenestens ophør forud for fridagen, henholdsvis tjenestens  

 påbegyndelse efter fridagen, samt at den foretagne omlægning af tjenesten har  

 karakter af en egentlig flytning af tjenesteperioden, herunder omflytning fra  

 et holdskifte til et andet (ved skifteholdstjeneste), uden at det medfører  

 bortfald af fridagen.
 7. kapitel.
 Tillæg.
 Militærtillæg.
§ 42.  Personel omfattet af dette cirkulære oppebærer  

 militærtillæg, jf.
Kundgørelse for Forsvaret A, som vederlag for overarbejde,  

 mistede fridage, delt tjeneste, rådighedstjeneste samt som godtgørelse under  

 tjenesterejser, der ikke medfører overnatning.
 Flyvetillæg.
 § 43.  Til personel aflønnet efter dette cirkulære og  

 som ikke aflønnes efter pilotlønrammen, ydes der et flyvetillæg på 84,65 kr.  

 (oktober 1984-niveau) for hvert kalenderdøgn, den pågældende - som  

 besætningsmedlem - deltager i beordret flyvning med militære luftfartøjer.
 Stk. 2.  Flyvetillægget udgør dog 169,50 kr. (oktober  

 1984-niveau) for deltagelse i beordret flyvning med:
 - militære luftfartøjer i anledning af eftersøgnings- og redningsaktioner.
 Stk. 3.  Til personel, der udelukkende er til tjeneste  

 ved Hærens Flyvetjeneste som faste besætningsmedlemmer, ydes der for hver  

 fuld kalendermåned, sådan tjeneste varer - i stedet for det under stk. 1  

 nævnte tillæg - et flyvetillæg på 2.541,67 kr. pr. måned (oktober  

 1984-niveau). Tillægget vil ikke kunne ydes til flyveelever.
Stk. 4.  Flyvetillæg i medfør af stk.1 - 3 vil i et  

 kalenderår for tiden højst kunne udgøre 30.500,00 kr. (oktober 1984-niveau).  

 Beløbene udbetales månedsvis bagud.
For kortere perioder end 1 måned beregnes  

 flyvetillægget forholdsmæssigt.
 Stk. 5.  Under forudsætning af at autorisation til  

 flyvning/ status som besætningsmedlem ikke er inddraget, kan månedligt  

 flyvetillæg bibeholdes under følgende fravær:
- ferie, - kortvarig tjenestefrihed, - sygdom, dog ikke udover den kalendermåned i hvilken sådant fravær har  

 varet 90 dage inden for 12 på hinanden følgende måneder.
Såfremt sygdommen  

 skyldes tilskadekomst i tjenesten, vil tillægget dog kunne bibeholdes  

 herudover efter Forsvarskommandoens nærmere bestemmelse i det enkelte  

 tilfælde, - midlertidig beordring til anden tjeneste, kurser mv. dog ikke såfremt  

 denne tjeneste varer ud over 1 måned.
 Stk. 6.  Når den ansatte af en den pågældende  

 tilregnelig årsag afskæres fra beordring til flyvetjeneste, bortfalder  

 flyvetillægget, idet tillægget dog efter Forsvarskommandoens bestemmelse i  

 det enkelte tilfælde vil kunne efterbetales, når det ved efterfølgende  

 undersøgelse måtte vise sig, at grundlaget for afskæring fra flyvetjeneste  

 anses at have en anden karakter, end der ved inddragelsen af autorisationen  

 til flyvning kunne formodes.
Stk. 7.  Tillæggene reguleres efter de for tjenestemænd  

 fastsatte regler.
Satserne fremgår af Kundgørelse for Forsvaret A.
 Dykkertillæg.
§ 44.  Ved beordret dykkerarbejde kan der udbetales  

 dykkertillæg, jf. aftale mellem Forsvarsministeriet og bl.a.
Hærens  

 Konstabel- og Korporalforening.
Satserne optages i Kundgørelse for Forsvaret  

 A.
 Gasrensevagttillæg.
 § 45.  Til personel aflønnet efter dette cirkulære  

 ydes der for beordret gasrensevagttjeneste et tillæg svarende til 3 gange  

 værdien af et vagt-/øvelsestillæg pr. vagtdøgn (24 timer), jf. aftale af 12.  

 maj 1987 mellem Forsvarsministeriet og Hærens Konstabel- og Korporalforening.  

 Satserne fremgår af Kundgørelse for Forsvaret A.
 Ødetillæg.
 § 46.  Til personel, der før marts måned 1983 oppebar  

 ydelser efter reglerne for ødetillæg (oprindeligt Kundgørelse for Forsvaret  

 B.1-1975), kan der som en personlig ordning ydes godtgørelse for  

 ekstraordinære befordringsudgifter under tjeneste på afsides beliggende  

 tjenestesteder (ødetillæg) med de pr. 1. oktober 1982 gældende satser.
 Stk. 2.  Nævnte tillæg bortfalder, såfremt den ansatte  

 skifter tjenestested.
 Færøtillæg.
§ 47.  Til personel, der forretter tjeneste på  

 Færøerne, ydes et særligt tillæg.
Satserne fremgår af Kundgørelse for  

 Forsvaret A.
 Øvrige tillæg.
 § 48.  Til personel, aflønnet efter dette cirkulære  

 kan ydes nedennævnte særlige tillæg med 6.200 kr. pr. år (oktober  

 1984-niveau) i henhold til indgåede aftaler således:
- elektronikmekanikere, - elektromekanikere, - edb-tillæg.
 Stk. 2.  Til personel, aflønnet efter dette cirkulære  

 kan ydes nedennævnte særlige tillæg med 6.800 kr. pr. år (oktober  

 1984-niveau) i henhold til indgåede aftaler til:
 - personel af konstabelgruppen, der midlertidigt anvendes i  

 befalingsmandsstillinger.
 Stk. 3.  Til personel, aflønnet efter dette cirkulære  

 kan ydes nedennævnte særlige tillæg med 13.000 kr. pr. år. (oktober  

 1984-niveau) i henhold til indgåede aftaler til:
 - Programmører.
 Funktionsvederlag.
§ 49.  Personel aflønnet efter dette cirkulære er  

 omfattet af reglerne om betaling mv. for midlertidig tjeneste i højere  

 stilling, jf.
Kundgørelse for Forsvaret B.5-19.
 Midlertidig højere aflønning.
§ 50.  Personel, der er fyldt 20 år og som har  

 forrettet tjeneste i 18 måneder, og som varetager stillinger, der i  

 kvalifikationsmæssig henseende ligger væsentligt over de stillinger, der  

 normalt varetages af personel med vedkommende lønning, eller bedømmes som  

 særlig krævende mv., kan efter Forsvarsministeriets nærmere bestemmelse  

 midlertidigt aflønnes efter et skalatrin, der ligger indtil 5 trin højere end  

 vedkommendes lønplacering, så længe betingelserne for en sådan højere  

 aflønning er opfyldt.
Den højere aflønning ydes normalt som et tillæg til  

 lønnen.
 For personel med særlig uddannelse kan Forsvarsministeriet dog fastsætte  

 en højere aflønning.
 Stk. 2.  Personel med uddannelse som elektronik-,  

 elektro- og flymekaniker samt grundlæggende edb-programmøruddannelse kan ikke  

 oppebære midlertidig højere aflønning.
 Stk. 3.  Personel af konstabelgruppen, der midlertidigt  

 anvendes i befalingsmandsstillinger, kan ikke oppebære midlertidig højere  

 aflønning for denne tjeneste.
 For denne tjeneste ydes et befalingsmandstillæg.
 8. kapitel.
 Tillæg og ydelser under FN-tjeneste.
 FN-tjeneste.
 § 51.  Der ydes under FN-tjeneste følgende tillæg og  

 ydelser mv. ud over den normale lønning, jf. 4. kapitel:
a.
Merudgiftsgodtgørelse (udetillæg).
 Der ydes fri kost og frit logi.
 Herudover ydes der som gældende for merudgifter et månedligt udetillæg,  

 hvis størrelse fastsættes af Forsvarsministeriet, jf. aftale af 22. december  

 1992 mellem Forsvarsministeriet og Hærens Konstabel- og Korporalforening.  

 Satsen fremgår af Kundgørelse for Forsvaret A.
b.
Godtgørelse for merarbejde, ulemper mv. (FN-tillæg).
 Som godtgørelse for merarbejde, ulemper mv. oppebærer den kontraktansatte  

 under tjeneste ved FN-styrken i udlandet et årligt tillæg på 23.800 kr.  

 (oktober 1984-niveau).
 Tillægget udbetales som et månedligt tillæg på 2.524,57 kr. (april  

 1994-niveau).
c.
Fridage ved FN-tjeneste.
 For hver 7 sammenhængende kalenderdøgn ydes der personellet 2 fridage  

 under forudsætning af, at der udføres beordret tjeneste på dage, der ikke  

 medregnes som fridage, herunder lørdage samt søn- og helligdage, jf.  

 protokollat til aftale af 22. december 1992 mellem Forsvarsministeriet og  

 Hærens Konstabel- og Korporalforening.
 Ikke afviklede fridage kan i henhold til aftalen kompenseres med et  

 kontant vederlag på 506,36 kr. (april 1994-niveau).
d.
Stampersonel med rådighedskontrakt.
 Stampersonel med rådighedskontrakt, der ansættes til tjeneste i udlandet  

 ved danske FN-styrker, aflønnes efter det skalatrin, den pågældende havde som  

 stampersonel med rådighedskontrakt.
 Stk. 2.  Til personel, der er beordret til tjeneste ved  

 hovedkvarterer og tilsvarende i 12 måneder og derover, og som har tilladelse  

 til at medtage familien i missionsområdet, kan der, som en del af  

 udetillægsordningen, men ud over det fastsatte månedlige udetillæg, ydes  

 godtgørelse af eller tilskud til dokumenterede merudgifter for familiens  

 rejse og evt. ophold, jf. aftale af 22. december 1992 mellem  

 Forsvarsministeriet og Hærens Konstabel- og Korporalforening.
 9. kapitel.
 Merudgiftsgodtgørende ydelser.
 Time- og dagpenge mv.
§ 52.  Under tjenstlige fravær fra det faste  

 tjenestested, jf. dog nedenfor, ydes der time- og dagpenge mv. efter de for  

 militære tjenestemænd gældende regler, jf.
Kundgørelse for Forsvaret B.5-13.
 Skole-/kursus.
 § 53.  Til personel, der er elever på skoler, kurser  

 og lignende, ydes merudgiftsgodtgørelse efter reglerne i Kundgørelse for  

 Forsvaret B.16-1981, §§ 3, 10 og 11.
Stk. 2.  Indkvartering i medfør af stk.1, vil normalt  

 være på enmandskvarter.
For personel, der ikke er fyldt 22 år, kan der dog  

 ske indkvartering i kvarterer beboet af 2 personer.
 Stk. 3.  Kan indkvartering, jf. stk. 2, ikke finde sted  

 på uddannelsesstedet eller i umiddelbar nærhed heraf, jf. dog stk. 4, ydes  

 nattillæg og time- og dagpenge mv. efter de for tjenestemænd gældende regler.
Stk. 4.  Af hensyn til en rationel og økonomisk  

 udnyttelse af forsvarets kvarterkapacitet i hovedstadsområdet fastsættes det,  

 at indkvartering ved deltagelse i kurser og lignende i Kastellet som  

 alternativ kan finde sted på Marinestation København.
Ligeledes er der  

 enighed om, at indkvartering ved deltagelse i kursus og lignende på  

 Flyvestation Værløse kan finde sted på Flyvevåbnets Specialskole, Jonstrup og  

 omvendt.
 Stk. 5.  I tilfælde hvor bespisning under kursusperioden  

 ikke kan finde sted i forsvarets cafeterier ved enten kursussted eller  

 indkvarteringssted, eller i umiddelbar nærhed heraf (maksimum afstand 1 km),  

 ydes der i stedet for den i stk.1 nævnte merudgiftsgodtgørelse time- og  

 dagpenge mv. efter de for tjenestemænd gældende regler for de måltider, der  

 ikke kan indtages i forsvarets cafeterier.
 Stk. 6.  Under deltagelse i kurser og lignende, hvor der  

 deltager 50 pct. eller flere af andre personelkategorier, ydes time-og  

 dagpenge mv. samt nattillæg efter de for tjenestemænd gældende regler.
 Stk. 7.  Tvivlsspørgsmål, herunder evt. dispensation  

 vedrørende ydelser og logi mv. afgøres af Forsvarskommandoen efter  

 forhandling med Hærens Konstabel- og Korporalforening.
 Infirmeriophold mv.
 § 54.  Ved indlæggelse på infirmeri/indsættelse i  

 militær arrest under tjenstligt fravær fra det faste tjenestested kan der  

 ydes fri kost, men ikke kontant godtgørelse.
 Tjenesterejse/udstationering i Grønland og på Færøerne.
 § 55.  Personel på tjenesterejser og/eller  

 udstationeret i Grønland er ikke omfattet af bestemmelserne i §§ 52-53, men  

 følger de for tjenesterejser samt udstationering i Grønland gældende  

 bestemmelser.
 Stk. 2.  Til personel, der udstationeres til Færøerne,  

 skal der i størst mulig udstrækning anvises logi efter de hidtidige  

 principper.
 Øvelsesvirksomhed, sejlads m.m.
 § 56.  Under deltagelse i øvelser, samt under ophold i  

 øvelses/skydelejre mv. ydes godtgørelse af merudgifter efter bestemmelserne i  

 Kundgørelse for Forsvaret B.16-1981.
 Udstationering under lærlingeuddannelse.
 § 57.  Når kontraktansatte, der under gennemgang af en  

 lærlingeuddannelse, beordres til at forrette tjeneste/uddannelse et andet  

 sted end det faste tjenestested (tjenesterejse/udstationering), ydes der  

 indkvartering og bespisning mv. efter reglerne i § 53.
 Stk. 2.  Den kontante godtgørelse, samt de satser  

 hvortil de under §§ 52, 53 og 56 omhandlede personel henføres, fastsættes i  

 Kundgørelse for Forsvaret A.
 Stk. 3.  Forsvarskommandoen og Hærens Konstabel- og  

 Korporalforening har den 24. juli 1990 indgået aftale om at dispensere fra  

 ovennævnte i forbindelse med eu-elever/lærlinges ophold på skoler og kurser  

 under fravær fra det faste tjenestested.
 Rådighedstjeneste.
§ 58.  Under afvikling af rådighedstjeneste kan det  

 sted, hvor den faste bopæl er beliggende, anses som fast tjenestested i  

 henseende til beregning af befordringsgodtgørelse, time- og dagpenge mv. samt  

 merudgiftsgodtgørelse.
Det er herved en forudsætning, at bopælen er  

 beliggende i en sådan afstand fra det militære tjenestested, at betingelserne  

 for udbetaling af time- og dagpenge mv. samt merudgiftsgodtgørelse er  

 opfyldt.
Ved indkaldelsen vil bestemmelsen i Kundgørelse for Forsvaret B.5-13  

 være at iagttage.
 De omhandlede godtgørelser ydes efter de for personel på tilsvarende  

 skalatrin og stillinger fastsatte regler.
 Under afvikling af rådighedstjeneste ydes kilometergodtgørelse med laveste  

 sats eller godtgørelse for dokumenterede udgifter til offentlige  

 befordringsmidler efter tilsvarende retningslinier som fastsat ved  

 Kundgørelse for Forsvaret B.5-13.
 10. kapitel.
 Flyttegodtgørelse mv.
 Generelt.
 § 59.  Personel, der har forrettet tjeneste i 18  

 måneder, oppebærer godtgørelse for flytteudgifter mv. efter de for militære  

 tjenestemænd gældende regler.
 Stk. 2.  Der kan ikke ydes flyttegodtgørelse mv. ved  

 flytning i forbindelse med ansættelse på kontrakt.
 Under 18 måneders tjeneste.
 § 60.  Til kontraktansatte, der er ugifte, og som  

 aflønnes i henhold til 4.kapitel, og som ikke har forrettet tjeneste i 18  

 måneder, kan der ydes godtgørelse for dokumenterede udgifter til  

 personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
 Stk. 2.  Til kontraktansatte, der er gift, som aflønnes  

 i henhold til 4. kapitel, og som ikke har forrettet tjeneste i 18 måneder,  

 ydes godtgørelse for dokumenterede udgifter til personbefordring og fragt af  

 personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse svarende til  

 prisen på en standardkostportion i Forsvarets Cafeterier (pr. 1. januar 1995:  

 80,50 kr.) pr. døgn, fra forflyttelsen og indtil flytning finder sted, dog  

 maksimalt i 12 måneder.
Såfremt tjenesten bestrides ved daglig hen- og  

 tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 77, pkt.a.
I tilfælde,  

 hvor frit logi ikke kan stilles til rådighed, vil der kunne ydes godtgørelse  

 for dokumenterede udgifter til logi, dog maksimalt med et beløb svarende til  

 fast godtgørelse for natophold.
 Under lærlingeuddannelse.
 § 61.  Til ugifte kontraktansatte, der aflønnes i  

 henhold til 4. kapitel, og som forflyttes under gennemgang af en  

 lærlingeuddannelse, kan der ydes godtgørelse for dokumenterede udgifter til  

 personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse svarende til  

 prisen på en standardkostportion i Forsvarets Cafeterier pr. døgn, fra  

 forflyttelsen og indtil flytning finder sted, dog maksimalt i 12 måneder.  

 Såfremt tjenesten bestrides ved daglig hen- og tilbagerejse, ydes i stedet  

 godtgørelse for dokumenterede merudgifter til befordring mellem bopælen og  

 det nye tjenestested.
Såfremt eget køretøj benyttes, kan der ydes godtgørelse  

 efter reglerne i § 77, pkt.a.
I tilfælde, hvor frit logi ikke kan stilles til  

 rådighed, vil der kunne ydes godtgørelse for dokumenterede udgifter til logi,  

 dog maksimalt med et beløb svarende til fast godtgørelse for natophold.
 Stk. 2.  Til gifte kontraktansatte, der aflønnes i  

 henhold til 4.kapitel, og som forflyttes i anledning af gennemgang af en  

 lærlingeuddannelse, kan der ydes godtgørelse for dokumenterede udgifter til  

 personbefordring og fragt af personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende, samt en godtgørelse svarende til  

 prisen på en standardkostportion i Forsvarets Cafeterier pr. døgn, fra  

 forflyttelsen og indtil flytning finder sted, dog maksimalt i 12 måneder.  

 Såfremt tjenesten bestrides ved daglig hen- og tilbagerejse, ydes i stedet  

 godtgørelse for dokumenterede merudgifter til befordring mellem bopælen og  

 det nye tjenestested.
Såfremt eget køretøj benyttes, kan der ydes godtgørelse  

 efter reglerne i § 77, pkt.a.
I tilfælde, hvor frit logi ikke kan stilles til  

 rådighed, vil der kunne ydes godtgørelse for dokumenterede udgifter til logi,  

 dog maksimalt med et beløb svarende til fast godtgørelse for natophold.
 11. kapitel.
 Ferie, sygdom og barsel.
 Ferie.
§ 62.  Personel aflønnet efter dette cirkulære er i  

 feriemæssig henseende omfattet af de for tjenestemænd gældende ferieregler,  

 jf.
Finansministeriets cirkulære APD.nr. 38/93 af 22. juni 1993.
 Stk. 2.  Ferieaftalen er dog ikke gældende for:
a.
Personel indenfor den fastsatte uddannelsestid.
Såvel mandlige som  

 kvindelige elever behandles efter de regler, der er gældende for  

 værnepligtigt personel under den første samlede tjeneste for menige, jf.  

 Kundgørelse for Forsvaret B.5-32.
b.
Personel, der har tegnet kontrakt om rådighedspligt, behandles efter  

 ferieloven, idet de dels i henhold til lovens § 14 anses for at holde ferie  

 med løn på grundlag af det oppebårne rådighedsvederlag og dels i henhold til  

 lovens § 12 oppebærer almindelig feriegodtgørelse af den oppebårne lønning.
 Sygdom.
 § 63.  Personel omfattet af dette cirkulære er i  

 forbindelse med sygdom omfattet af den ved Kundgørelse for Forsvaret B.9-1  

 udsendte vejledning.
 Stk. 2.  Ved afskedigelse som følge af sygdom  

 (helbredsbetinget utjenstdygtighed) følges reglerne i Kundgørelse for  

 Forsvaret B.4-19, B.4-20 eller B.4-21. I øvrigt henvises til § 82, stk. 4.
 Barns 1. sygedag.
§ 64.  Der kan gives hel eller delvis tjenestefrihed  

 uden lønafkortning til pasning af sygt barn, når - det er barnets 1. sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Stk. 2.  Den ansattes sygeliste suppleres med oplysning  

 om fravær på grund af barns 1. sygedag.
Stk. 3.  Ordningen kan for den enkelte inddrages ved  

 misbrug.
Der henvises i øvrigt til Kundgørelse for Forsvaret B.9-1.
 Barsel.
 § 65.  Personel omfattet af dette cirkulære er  

 omfattet af bestemmelserne i Finansministeriets cirkulære APD nr. 71/91 af  

 30. juli 1991 om fravær fra arbejdet på grund af graviditet, barsel og  

 adoption.
 12. kapitel.
 Tjenestefrihed.
 Tjenestefrihed uden løn.
 § 66.  Personel, der er ansat som tjenestemænd, på  

 tjenestemandslignende vilkår samt på kontrakt om langtidstjeneste kan efter  

 ansøgning til den ansættende myndighed meddeles tjenestefrihed uden løn i en  

 på forhånd fastlagt periode af mindst 1 måneds varighed, jf. bestemmelserne i  

 Kundgørelse for Forsvaret B.4-25. Det er en forudsætning for ansøgningens  

 imødekommelse, at der ikke påhviler den pågældende tjenestepligt.
 Stk. 2.  Tjenestefrihed i henhold til stk. 1, vil  

 normalt ikke kunne gives inden for de 2 første år efter langtidsansættelse.
Til nærmere afgrænsede formål eksisterer dog en ret til tjenestefrihed  

 uden løn, jf.
Kundgørelse for Forsvaret B.4-16.
 Stk. 3.  Personel, ansat på tidsubestemt kontrakt, der  

 før bindingsperiodens udløb opsiger kontraktforholdet til ophør efter 33  

 måneders tjeneste, kan fra den 24. måned, når de tjenstlige forhold ikke  

 taler imod, gives tjenestefrihed uden løn af kortere varighed, dog maksimalt  

 tilsammen 5 uger, med henblik på gennemgang af en arbejdsmarkedsuddannelse.
 Tjenestefrihed kan efter Forsvarskommandoens nærmere bestemmelser gives  

 til personel for deltagelse i arbejdsmarkedsuddannelser.
 Langtidsansat personel (45 år), der har et behov for at uddanne sig med  

 henblik på at opnå anden beskæftigelse ved tjenesteperiodens udløb, kan, når  

 de tjenstlige forhold ikke taler imod, gives tjenestefrihed uden løn for en  

 kortere periode end 1 måned.
 Tjenestefrihed med løn.
 § 67.  Ekstraordinær tjenestefrihed med løn kan gives  

 efter bestemmelserne i Kundgørelse for Forsvaret B.4-17.
 13. kapitel.
 Civiluddannelse.
 Formål.
 § 68.  Formålet med civiluddannelsesordningen er at  

 give personel ansat til korttidstjeneste mulighed for at uddanne sig, således  

 at overgangen til civilt erhverv lettes, og mulighederne for fortsat tjeneste  

 i forsvaret forbedres.
 Generel civiluddannelse.
 § 69.  Generel civiluddannelse er den civiluddannelse,  

 som tilbydes personel, der er ansat til korttidstjeneste, og som har  

 forrettet 33 måneders tjeneste i forsvaret.
 Stk. 2.  Efter det i stk. 1 angivne tidspunkt optjener  

 den pågældende adgang til at anvende en uge til civiluddannelse for hver  

 måneds ansættelse.
Stk. 3.  Personel, der er indkaldt specielt med henblik  

 på at forrette tjeneste ved FN-styrker i udlandet, optjener ikke  

 civiluddannelse.
Under ansættelsesperioder af mindre end 4 ugers varighed  

 optjenes endvidere ikke civiluddannelse.
 Stk. 4.  I forbindelse med ansættelse og ved opnåelse af  

 adgang til generel civiluddannelse gennemføres vejledning af den enkelte  

 ansatte med henblik på at rådgive om civiluddannelsesmuligheder.
Stk. 5.  Der kan ikke ydes økonomisk kompensation for  

 ikke afviklet civiluddannelse.
Optjent, men ikke anvendt civiluddannelse  

 bortfalder ved hjemsendelse samt ved overgang til en stilling i forsvaret,  

 der ikke giver adgang til optjening af civiluddannelse.
Ved eventuel  

 genansættelse efter afsked på grund af helbredsbetingede årsager generhverves  

 den før afskeden optjente og ikke afviklede adgang til civiluddannelse.
 Særlig civiluddannelse.
§ 70.  Særlig civiluddannelse er en længerevarende  

 militær uddannelse, der er civilt kompetencegivende, som fx eu- og  

 lærlingeuddannelser.
For disse uddannelser fastsætter Forsvarskommandoen en  

 bindende indledende uddannelses- og gavntjenesteperiode (bindingsperiode)  

 efter drøftelse med Hærens Konstabel-og Korporalforening.
Den pågældende skal  

 for at kunne påbegynde en sådan uddannelse indgå en kontrakt i  

 overensstemmelse hermed.
 Udvidet civiluddannelse.
 § 71.  Udvidet civiluddannelse er al civiluddannelse  

 udover den generelle og særlige civiluddannelse.
 Stk. 2.  Forsvarskommandoen bemyndiges til efter  

 forhandling med Hærens Konstabel- og Korporalforening at fastsætte  

 tjenesteområder, tjenestefelter og tjenestestillinger, hvor der kan ydes  

 udvidet civiluddannelse.
Stk. 3.  Aftale om udvidet civiluddannelse kan efter den  

 enkeltes ønske indgås i forbindelse med ansættelsen eller på et senere  

 tidspunkt under ansættelsen.
Af aftalen skal fremgå, hvor mange arbejdsdage  

 der skal anvendes til pågældende civiluddannelse, den aftalte tjenestepligt  

 og/eller antallet af civiluddannelsesdage, der ydes mod lønreduktion.
Den  

 nærmere aftale optages i kontrakten under »Særlige aftaler«, eller  

 som et tillæg til kontrakten.
Aftalen underskrives af begge parter.
Stk. 4.  I forbindelse med afvikling af udvidet  

 civiluddannelse mod lønreduktion, udgør lønnen den faste, normale månedsløn  

 (grundløn, stedtillæg/almindeligt tillæg, militærtillæg og bonus), nedsat med  

 2 pct. af månedslønnen pr. dag, der anvendes til udvidet civiluddannelse.  

 Nedsættelse med nævnte procent foretages for hver arbejdsdag (normal  

 arbejdsdag svarende til 7,4 timer med 5 dage pr. uge), der anvendes til  

 udvidet civiluddannelse i den/de periode(r), der fremgår af aftalen.  

 Nedsættelse af løn mv. foretages ikke i de tilfælde, hvor erstatningsfrihed  

 inden for planlægningsperioden eller andre friheder med løn anvendes til  

 udvidet civiluddannelse.
Lønreduktionen kan efter aftale med den enkelte  

 fordeles over et større antal måneder, idet den fastsatte procent trækkes af  

 den til enhver tid udbetalte månedsløn.
 Afvikling af civiluddannelse.
 § 72.  Civiluddannelse afvikles inden for den periode,  

 hvor den pågældende er ansat til korttidstjeneste, idet den pågældende efter  

 nærmere af Forsvarskommandoen fastsatte bestemmelser besætter en  

 bemandingspost og omfattes af de for enheden gældende beredskabsforpligtelser  

 mv.
Stk. 2.  Civiluddannelse kan gennemføres ved deltagelse  

 i offentligt godkendte kurser og uddannelser - inden for forsvaret, - ved civile uddannelsesinstitutioner inden for landets grænser, - eller ved deltagelse i anden af Forsvarskommandoen særligt godkendt  

 uddannelse.
 Stk. 3.  Civiluddannelse kan efter nærmere af  

 Forsvarskommandoen fastsatte regler afvikles forud for det tidspunkt, hvor  

 den dertil svarende civiluddannelsesnorm er optjent, mod indgåelse af aftale  

 om tjenestepligt for en ansættelsesperiode svarende hertil, jf. dog § 86.
 Stk. 4.  Ved deltagelse i uddannelser ved  

 uddannelsesinstitutioner mv., hvor uddannelsesudgifterne helt eller delvis  

 skal betales af den pågældende, herunder ved særligt bekostelige kurser og  

 lignende, kan der efter forhandling mellem Forsvarskommandoen og Hærens  

 Konstabel- og Korporalforening fastsættes nærmere regler for det antal  

 civiluddannelsesuger, der afskrives som medgået til deltagelse i disse  

 kurser.
 Såfremt den pågældende skriftligt erklærer sig indforstået hermed, kan  

 overskridelse af det til enhver tid af Forsvarsministeriet fastsatte  

 ugentlige tilskudsbeløb afgøres ved, at adgang til civiluddannelsesuger  

 afskrives i et omfang, der svarer til overskridelsen.
 Der kan ydes dækning med op til 550 kr. pr. uge.
Stk. 5.  Igangværende civiluddannelser kan bringes til  

 ophør, såfremt den pågældende - ikke er egnet til fortsættelse af uddannelse, - ikke er tilstrækkelig aktiv i uddannelsen til, at der kan forventes et  

 rimeligt udbytte af uddannelsesaktiviteten, - ønsker at afbryde uddannelsen.
 Forsvarskommandoen fastsætter i disse tilfælde, i hvilket omfang  

 civiluddannelse anses som forbrugt.
Stk. 6.  Civiluddannelsestid kan ikke anvendes til  

 erhvervsarbejde og lignende, med mindre det indgår som obligatorisk led i den  

 aftalte civiluddannelse.
Den pågældende kan ikke samtidig med løn mv. fra  

 forsvaret oppebære uddannelsesstøtte eller løn mv. fra andre arbejdsgivere  

 under praktikanttjeneste og lignende.
Eventuelt vederlag for udført  

 erhvervsarbejde indbetales af arbejdsgiveren til Forsvarskommandoen efter  

 nærmere af denne fastsatte retningslinier.
 Stk. 7.  Personel til tjeneste ved internationale stabe  

 mv. i udlandet kan alene i det omfang, tjenesten tillader dette, afvikle  

 civiluddannelse under ovennævnte tjenester.
 Stk. 8.  Personel til tjeneste i Grønland og på Færøerne  

 kan alene i det omfang, tjenesten tillader dette, afvikle civiluddannelse  

 under ovennævnte tjeneste.
 Civilt kompetencegivende uddannelser.
 § 73.  For personel, der er ansat til  

 korttidstjeneste, og som gennemgår en militær uddannelse, for hvilken der  

 udstedes civilt anerkendt kursusbevis/certifikat, afskrives et antal  

 civiluddannelsesuger, der svarer til længden af den tilsvarende civile,  

 kompetencegivende uddannelse.
 Arbejdsmarkedsuddannelse.
 § 74.  Deltagelse i arbejdsmarkedsuddannelse af  

 tjenstligt begrundet behov er ikke omfattet af reglerne om civiluddannelse.  

 Der foretages derfor ikke afskrivning af civiluddannelsesuger.
 Som et tjenstligt begrundet behov anses arbejdsmarkedsuddannelse, der er  

 nødvendig for at udføre tjenstligt arbejde i den aktuelle stilling, eller i  

 forbindelse med en planlagt fremtidig besættelse af en anden stilling.
 Flyveelever.
 § 75.  Personel, der ansættes med henblik på  

 gennemgang af en uddannelse til pilot (flyveelever) optjener ikke  

 civiluddannelse.
 Løn mv. under civiluddannelse.
§ 76.  Under den civiluddannelse, der optjenes og  

 afvikles i medfør af ovennævnte bestemmelser, §§ 68-73, ydes løn mv. efter  

 bestemmelserne i 4.kapitel.
Under udvidet civiluddannelse ydes løn mv. efter  

 de herfor udsendte bestemmelser.
 Godtgørelse af merudgifter under civiluddannelse.
 § 77.  Under gennemgang af civiluddannelse, bortset  

 fra den i § 70 nævnte »særlige civiluddannelse«, ydes godtgørelse  

 af merudgifter efter nedennævnte fastsatte regler:
a.
Daglig hen- og tilbagerejse mellem tjenestested og  

 uddannelsessted.
 I tilfælde, hvor Forsvarskommandoen skønner det hensigtsmæssigt og  

 uddannelsesmæssigt forsvarligt, eller hvor den enkelte selv ønsker det, og  

 det ikke anses for urimeligt, kan der foretages daglig hen- og tilbagerejse  

 mellem tjenestested/bopæl og uddannelsessted, og der godtgøres dokumenterede  

 udgifter til offentlige, kollektive befordringsmidler (ikke hyrevogn) for en  

 strækning, svarende til afstanden mellem tjenestestedet og uddannelsesstedet,  

 eller mellem bopælen og uddannelsesstedet, såfremt bopælen ligger nærmere ved  

 uddannelsesstedet end tjenestestedet.
 Personellet kan vælge at benytte eget køretøj, og der ydes herfor  

 kilometergodtgørelse efter de for staten almindeligt gældende regler, laveste  

 sats, dog højst prisen for en 2. klasses billet med billigste offentlige  

 transportmiddel.
Befordringsgodtgørelse betales pr. undervisningsdag af normal varighed pr.  

 uge.
Ved deltids-civiluddannelse godtgøres forholdsmæssigt.
b.
Ophold på/ved uddannelsesstedet.
 Personel, der ikke gennemfører uddannelsen ved daglig hen- og  

 tilbagerejse, får godtgørelse for dokumenterede udgifter til offentlige,  

 kollektive befordringsmidler, til befordring mellem tjenestested/bopæl og  

 uddannelsessted ved påbegyndelse og afslutning af uddannelsesperioden, for  

 fly dog maksimalt udgiften til tog/færgetransport for den pågældende  

 strækning.
 Til gift personel eller andet personel, der tager ophold på  

 uddannelsesstedet, og som såvel før som under uddannelsens gennemførelse  

 opretholder egen husførelse på/ved tjenestestedet, kan der ved uddannelser af  

 over 5 ugers varighed ydes en frirejse med offentlige, kollektive  

 befordringsmidler til tjenestestedet (for fly dog maksimalt udgiften til  

 tog/færgetransport for den pågældende strækning) for hver 3 ugers afviklet  

 civiluddannelse.
 Såfremt afstanden mellem uddannelsesstedet og det anviste logi overstiger  

 7 kilometer, ydes godtgørelse for dokumenterede udgifter til offentlige,  

 kollektive befordringsmidler, dog med et fradrag pr. undervisningsdag på 6,44  

 kr.
 Ved anvendelse af eget køretøj ydes godtgørelse efter de i pkt.a.,  

 fastsatte regler for kørsel ud over 14 kilometer pr. undervisningsdag.
c.
Logiudgifter.
 Til personel, der tager ophold på/ved uddannelsesstedet, ydes normalt frit  

 logi, dog under den forudsætning, at de pågældende har udgifter til logi på  

 det faste tjenestested, og anvender det logi, som anvises af  

 Forsvarskommandoen.
 Såfremt militært logi ikke kan anvises, kan der godtgøres udokumenterede  

 logiudgifter på 33,91 kr. pr. døgn, eller dokumenterede logiudgifter,  

 maksimalt inden for en beløbsramme på 91,00 kr. pr. døgn (pr. 1. januar  

 1995).
 Anvendelse af militære etablissementer til indkvartering under  

 gennemførelse af civiluddannelser forhandles nærmere mellem  

 Forsvarskommandoen og Hærens Konstabel- og Korporalforening.
d.
Forplejning.
 Under fravær, hvor personellet får forplejning i forbindelse med  

 uddannelse (opholdskurser) på civile uddannelsessteder, ydes denne til gift  

 personel og andre, som opretholder husførelse på det faste tjenestested, uden  

 betaling, medens øvrigt personel betaler 38,87 kr. pr. undervisningsdag (pr.  

 1. januar 1995).
 Til gift personel og andre, som opretholder husførelse på det faste  

 tjenestested, og som under fraværet har mulighed for at spise i forsvarets  

 cafeterier, ydes en fast godtgørelse på 50,00 kr. pr. døgn (pr. 1. januar  

 1995).
 Såfremt gift personel og andre, der opretholder husførelse på det faste  

 tjenestested, undtagelsesvis ikke kan henvises til at spise på/ved  

 uddannelsesstedet eller i et af forsvarets cafeterier, ydes en fast  

 godtgørelse for merudgifter til forplejning på 80,50 kr. pr. døgn (pr. 1.  

 januar 1995). I særlige tilfælde kan der ydes godtgørelse for dokumenterede  

 merudgifter til forplejning med maksimalt 163,90 kr. pr. døgn (pr. 1. januar  

 1995).
 Flytning til uddannelsesstedet.
 § 78.  Personel, der skal gennemgå civiluddannelse af  

 længere varighed, kan efter Forsvarskommandoens bemyndigelse foretage  

 flytning til uddannelsesstedet.
Stk. 2.  Til personel, der får bemyndigelse til at  

 foretage flytning til uddannelsesstedet, godtgøres i anledning af flytningen  

 dokumenterede befordringsudgifter til offentlige, kollektive  

 befordringsmidler, dog ikke fly, for den samlede husstand.
Personel, der  

 anvender eget køretøj til befordring af den samlede husstand i anledning af  

 flytningen, ydes en godtgørelse på 1,21 kr. pr. kilometer (pr. 1. januar  

 1995).
 Stk. 3.  Til personel kan der endvidere efter  

 Forsvarskommandoens bemyndigelse ydes godtgørelse for dokumenterede udgifter  

 til flytning af bohave, samt til eventuel færgetransport af flyttebus.
 Stk. 4.  Personel, der får bemyndigelse til at foretage  

 flytning til uddannelsesstedet, kan under nødvendige, tjenstlige fravær fra  

 uddannelsesstedet oppebære godtgørelse efter § 77.
 Udgifter til undervisning.
§ 79.  I forbindelse med afvikling af dyre  

 civiluddannelser kan betaling herfor ske ved afskrivning af tilgodehavende  

 civiluddannelsesuger.
En uge er lig 550 kr.
 Der kan ydes dækning med op til 550 kr. pr. uge.
 Udgifter til undervisningsmidler.
 § 80.  Udgifter til anskaffelse af undervisningsmidler  

 afholdes normalt af den enkelte elev.
 Udgifter til anskaffelse af undervisningsmidler, der er forlangt af  

 uddannelsesinstitutionen, kan dog dækkes med halvdelen af den dokumenterede  

 anskaffelsespris.
 Stk. 2.  Eventuelle regler for godtgørelse i henhold til  

 stk. 1 fastsættes efter nærmere aftale mellem Forsvarskommandoen og Hærens  

 Konstabel- og Korporalforening.
 Stk. 3.  Depositum ved ungdomsuddannelser og  

 videregående uddannelser afholdes af den enkelte elev.
 Stk. 4.  Gebyrer ved prøveforberedende  

 enkeltfagsundervisning til højere forberedelseseksamen afholdes af  

 Forsvarskommandoen.
 14. kapitel.
 Opsigelse/afskedigelse.
 Almindeligt ophør.
 § 81.  Ansættelsesforholdet ophører:
 - ved udgangen af den måned, hvori den ansatte opnår den i kontrakten  

 aftalte seneste afgangsalder, jf. § 4, stk. 1.a. og § 6.
 - ved udgangen af den måned, hvori den i kontrakten aftalte  

 ansættelsesperiode udløber, jf. § 4, stk. 1.b. og c.
 - ved overgang til tjenestemandsansættelse.
 Stk. 2.  Ved afgang fra tjenesten skal den pågældende  

 have udleveret en afgangsseddel, jf. bilag 3.
 Ophør inden kontraktudløb.
§ 82.  a.
Korttidsansatte samt langtidsansatte med  

 kapitalpension.
Ved kontraktopsigelse, der skal ske skriftligt, følges de om afskedigelse  

 af ikke-tjenestemandsansat personale fastsatte bestemmelser, jf.
Kundgørelse  

 for Forsvaret B.4-20.
 Stk. 2.  Inden for en periode, hvor den frivillige  

 tjeneste træder i stedet for værnepligtstjeneste, kan kontraktopsigelse på  

 grund af helbredsbetinget utjenstdygtighed dog kun finde sted i tilfælde,  

 hvor den pågældende af en bedømmelseskommission er erklæret »for varigt  

 uegnet til værnepligtstjeneste«.
 Stk. 3.  Personel, hvis kontraktforhold ophører inden  

 for en periode, hvor den frivillige tjeneste træder i stedet for  

 værnepligtstjeneste, overføres enten til almindelig værnepligtstjeneste eller  

 hjemsendes, jf. bekendtgørelse nr. 190 af 2. april 1993, der bl.a. er  

 gengivet i Forsvarsministeriets Kundgørelsessamling, bind 2. Personel, der  

 overføres til almindelig værnepligtstjeneste eller efter hjemsendelse  

 indkaldes til resterende tjeneste, gives en sådan supplerende uddannelse, at  

 de kan mobiliseringsplaceres.
 Stk. 4.  Har den ansatte inden for de første 2  

 ansættelsesår (inkl. elevtiden) været fraværende fra tjenesten på grund af  

 sygdom i i alt 120 dage inden for et tidsrum af 12 på hinanden følgende  

 måneder, kan kontrakten - såfremt sygdommen ikke er en følge af tilskadekomst  

 i tjenesten - opsiges af myndigheden med 1 måneds varsel til udgangen af en  

 måned, jf. dog § 84, stk. 5.
Stk. 5.  Kontraktopsigelse som følge af  

arbejdsmangel , hvor omplacering i anden passende stilling - eventuelt  

 efter omskoling ikke har været mulig, foretages under hensyntagen til den  

 enkeltes uddannelse, anvendelse og egnethed.
Såfremt disse forhold ikke i sig  

 selv angiver en opsigelsesrækkefølge, foretages opsigelse således, at den  

 seneste ansatte opsiges forud for tidligere ansatte, og således at personel  

 ansat til korttidstjeneste opsiges forud for personel til langtidstjeneste.  

 Med hensyn til personer, der befinder sig i en periode med uopsigelighed,  

 henvises til § 83.
 Stk. 6.  Ved kontraktopsigelse som følge af  

 arbejdsmangel skal der tages hensyn til eventuelt ikke afviklede  

 civiluddannelsesuger, jf. § 84, stk. 5.
b.
Tjenestemandslignende ansatte.
 Ved afskedigelse af tjenestemandslignende ansatte følges de i Kundgørelse  

 for Forsvaret B.4-20 fastsatte bestemmelser.
 Bindingsperiode.
 § 83.  Tidsbestemte kontrakter, jf. § 4, stk. 1.b. og  

 c., samt tidsubestemte kontrakter, der er indgået med en indledende  

 bindingsperiode, jf. § 4, stk.3, er for tiden fra prøvetidens udløb og indtil  

 bindingsperiodens ophør uopsigelig, bortset fra følgende tilfælde:
a.
Hvor der foreligger helbredsbetinget utjenstdygtighed hos den ansatte,  

 jf. § 82, stk. 1 og 2.
b.
Hvor der foreligger misligholdelse af kontraktforholdet fra modpartens  

 side, herunder tilfælde, hvor den ansatte gør sig skyldig i handlinger, der  

 er uforenelige med den tillid, som bestridelsen af den pågældendes militære  

 stilling kræver.
c.
Hvor det under gennemførelse af en civiluddannelse, herunder  

 eu-/lærlingeuddannelse inden for kontraktperioden viser sig, at den  

 pågældende ikke er tilstrækkeligt egnet til eller aktiv i uddannelsen  

 (således at der ikke kan forventes et rimeligt udbytte af  

 uddannelsesaktiviteten (bestående af prøver mv.)).
d.
Hvor velfærdstruende forhold taler afgørende herfor.
Opsigelse kan i  

 disse tilfælde kun ske efter skriftlig ansøgning fra den pågældende til den  

 ansættende myndighed.
e.
Hvor den ansatte, uden at der foreligger misligholdelse, er ude af  

 stand til på tilfredsstillende måde at bestride det anviste arbejde og heller  

 ikke anses for egnet til - eventuelt efter omskoling - at kunne varetage  

 arbejdet i anden passende stilling.
f.
Hvor personel med status i en funktion med tilknytning til den  

 operative afvikling af flyoperationer bliver frakendt status, og hvor der  

 ikke foreligger mulighed for at anvende vedkommende inden for andre  

 tjenesteområder.
 Stk. 2.  En kontrakt, der er indgået for et i kontrakten  

 fastsat tidsrum (tidsbestemt kontrakt) er efter prøvetidens udløb uopsigelig,  

 bortset fra de i stk. 1 nævnte tilfælde.
 Stk. 3.  Tidligere kontrakter indgået med en fastsat  

 bindingsperiode fortsætter uændret.
 Opsigelsesvarsler.
 § 84.  Ved opsigelse af kontraktforholdet gælder de  

 nedenfor fastsatte varsler.
 Stk. 2.  Inden den ansattes møde ved forsvaret kan  

 opsigelse af kontrakten fra begge sider ske uden varsel.
Stk. 3.  Inden for prøvetiden gælder fra begge sider et  

 opsigelsesvarsel på 14 dage.
Opsigelsen skal være modtageren i hænde senest  

 14 dage før udløbet af prøvetiden.
Stk. 4.  Derefter gælder fra begge sider et  

 opsigelsesvarsel på 3 måneder til udgangen af en måned.
Ved opsigelse fra  

 myndighedens side forhøjes opsigelsesvarslet med 1 måned for hver 3.  

 ansættelsesår efter konstabelelevtidens ophør, dog højst til 6 måneder.
Ved  

 opsigelse på grund af tilskadekomst i tjenesten gives et varsel på 6 måneder.
 Stk. 5.  Ved kontraktopsigelse som følge af  

 arbejdsmangel eller sygdom samt i de ved § 83, stk. 1, pkt.e. nævnte tilfælde  

 kan ovennævnte opsigelsesvarsler forhøjes med en længde, der svarer til det  

 antal civiluddannelsesuger, den pågældende på opsigelsestidspunktet har  

 optjent (inkl. optjening af civiluddannelse i perioden fra  

 opsigelsestidspunktet til fratræden), men endnu ikke afviklet.
Stk. 6.  I tilfælde af grov misligholdelse af  

 kontraktforholdet fra modpartens side kan kontrakten opsiges med øjeblikkelig  

 virkning.
Endvidere kan den ansættende myndighed opsige kontrakten uden  

 varsel, såfremt den ansatte gør sig skyldig i handlinger i eller uden for  

 tjenesten, der er uforenelige med den tillid, som bestridelsen af den  

 pågældendes militære stilling kræver.
 Stk. 7.  Tjenestemandslignende ansatte følger de for  

 tjenestemænd fastsatte regler.
 Opsigelse med forkortet varsel.
§ 85.  Når særlige forhold taler for det, kan  

 kontrakten efter den ansattes ansøgning og efter den ansættende myndigheds  

 bestemmelse bringes til ophør uden varsel eller med forkortet varsel.
Såfremt  

 den ansatte er omfattet af en tjenestepligt, kan kontrakten kun opsiges med  

 Forsvarskommandoens bemyndigelse.
 Stk. 2.  I forbindelse med ansøgningen om  

 kontraktforholdets ophør underskriver den ansatte en erklæring om, at den  

 pågældende er bekendt med konsekvenserne ved en opsigelse af  

 kontraktforholdet uden normalt opsigelsesvarsel, jf. bilag 4.
 Særlige opsigelsesforhold.
 § 86.  Såfremt kontraktforholdet afbrydes af en den  

 pågældende tilregnelig årsag, på et tidspunkt, hvor den ansatte har modtaget  

 mere civiluddannelse end svarende til indtjent civiluddannelsesnorm, er den  

 pågældende forpligtet til at refundere et beløb, der fastsættes af  

 Forsvarskommandoen på grundlag af en samlet vurdering af længden af den  

 pågældendes gavntjeneste i forsvaret og de omkostninger til løn,  

 kursusudgifter mv., der er afholdt af forsvaret ved gennemførelse af  

 civiluddannelsen.
 Tjenestemænd.
 § 87.  Tjenestemænd afskediges med udgangen af den  

 måned, hvor de fylder 60 år.
 Stk. 2.  Ved afskedigelse forud herfor følges de i  

 Kundgørelse for Forsvaret B.4-19 fastsatte bestemmelser.
 Suspension.
 § 88.  Har den ansatte pådraget sig begrundet mistanke  

 om et forhold, der fratager den ansatte den tillid, som bestridelsen af  

 stillingen kræver, eller som i øvrigt gør det betænkeligt, at den ansatte  

 fortsat udfører sit hidtidige arbejde, suspenderes den ansatte eller  

 overføres midlertidigt til andet arbejde.
Stk. 2.  Under suspensionen oppebæres 2/3 af sædvanlig  

 løn, ekskl. særlige ydelser.
Lønnen reduceres med virkning fra den 1. i  

 måneden efter suspensionen, mens særlige ydelser bortfalder med virkning fra  

 suspensionsdagen.
Hvis lønnen allerede er udbetalt, modregnes den for meget  

 udbetalte 1/3 løn så vidt muligt i førstkommende lønudbetaling.
 Stk. 3.  På grundlag af de i Finansministeriet,  

 Administrations- og Personaledepartementets cirkulære LP.nr. 118/88 af 26.  

 september 1988 anførte regler, kan Forsvarskommandoen efter drøftelse med  

 Hærens Konstabel- og Korporalforening fastsætte nærmere retningslinier for  

 iværksættelse og ophør af suspension.
 15. kapitel.
 Særlige bestemmelser.
 Beredskabsforhold.
 § 89.  Såfremt beredskabsmæssige hensyn gør det  

 påkrævet, kan bestemmelserne i denne kundgørelse fraviges efter  

 forsvarsministerens bestemmelse.
 § 90.  Ved ansættelse af kvindeligt personel kan der  

 efter Forsvarskommandoens nærmere bestemmelse foretages følgende tilføjelse i  

 kontrakten under »Særlige bestemmelser«:
»Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 styrker i tilfælde af krig eller under andre ekstraordinære forhold«  

 og/eller »Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser«.
 Regulering.
 § 91.  I henhold til lov nr. 297 af 4. juni 1986  

 bortfalder den automatiske dyrtidsregulering af arbejdsvederlag mv. på  

 grundlag af reguleringspristallet for april 1987 og følgende  

 reguleringspristal.
 Stk. 2.  Til personel, for hvem der tilbageholdes 2  

 pct./5 pct. af den pensionsberettigende løn som egetbidrag til de ansattes  

 pensionering, ydes et almindeligt, ureguleret, ikke-pensionsgivende tillæg på  

 2 pct./5 pct. årlig af de dyrtidsportioner, hvormed lønnen forhøjes fra og  

 med 1. april 1979.
 16. kapitel.
 Overgangs- og ikrafttrædelsesbestemmelser.
 Tidligere indgåede aftaler.
 § 92.  Aftaler om prøvetid og bindingsperiode samt  

 afgivne erklæringer om tjenestepligt, indgået før denne kundgørelses  

 ikrafttræden, vil uændret være gældende.
 45-års kontrakter.
 § 93.  Som følge af lov om forsvarets personel og den  

 til grund herfor afgivne betænkning angående forsvarets fremtidige personel-  

 og uddannelsesstruktur samt personellovgivning, er grundlaget for  

 langtidsansættelse til det 45. år efter lovens ikrafttræden pr. 1. januar  

 1983 bortfaldet.
Stk. 2.  For allerede ansatte med 45 års aldersgrænse  

 kan den pligtige afgangsalder fra det 45. år ændres til det 60. år ved  

 ansættelse på tjenestemandslignende vilkår.
En sådan ændring kan normalt ikke  

 ske efter den ansattes fyldte 40. år.
 Ikrafttrædelse.
 § 94.  Bestemmelserne træder i kraft den 1. april  

 1994, hvor ikke andet er anført.
 Ophævelse.
 § 95.  Kundgørelse for Forsvaret B.5-28 af  

 15.september 1993 ophæves.
 P.M.V.
 E.B.
H.
Lange Bilag 1 ANSÆTTELSESKONTRAKT FOR PERSONEL OMFATTET AF AFTALEN MELLEM  

 FORSVARSMINISTERIET OG HÆRENS KONSTABEL- OG KORPORALFORENING.
Bilag 2 RÅDIGHEDSKONTRAKT Bilag 3 AFGANGSSEDDEL Bilag 4 ERKLÆRING ved opsigelse med forkortet varsel.
