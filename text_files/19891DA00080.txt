Nr BTB 80 Betænkning over Forslag til folketingsbeslutning om fritagelsesordning for  

 petroleumsafgift   

 Nr B 80 1989-90, 1. samling Afgivet af Skatteudvalget Afgivet: 19900813 Udvalget har behandlet beslutningsforslaget i et møde og har herunder stillet spørgsmål til socialministeren, som denne har besvaret skriftligt.
I udvalgsarbejdet er endvidere indgået et notat udarbejdet af Socialministeriet om tallene i petroleumssagen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) forslaget til forkastelse ved 2.  

 (sidste) behandling.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller forslaget til vedtagelse med det  

 stillede ændringsforslag.
 Et tredje mindretal (Fremskridtspartiets medlem af udvalget)  

 oplyser, at et flertal af Fremskridtspartiets folketingsgruppe vil stemme  

 imod beslutningsforslaget, mens et mindretal af Fremskridtspartiets  

 folketingsgruppe vil redegøre for sin stilling ved 2. (sidste) behandling af  

 beslutningsforslaget.
Ændringsforslag Af et mindretal (S og SF):
Til teksten 1) Ordene »der efter deres indretning opvarmes med  

 petroleum« ændres til: »når anvendelse af petroleum i dunke på  

 højst 10 l er en nødvendig opvarmningsform.« Bemærkninger Til nr. 1 Afgrænsningen af personer følger de samme kriterier, som socialministeren  

 anvender i forslag til lov om ændring af lov om social pension. (Tillæg til  

 dækning af petroleumsafgift) (L 243), bortset fra at afgrænsningen til  

 pensionister bortfalder.
