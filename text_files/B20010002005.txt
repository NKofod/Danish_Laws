Bekendtgørelse om uddannelse til  

 blomsterbinder I medfør af § 2, stk. 9, og § 18, stk. 2, i lov  

 om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, fastsættes:
Kapitel 1 Formål, udbud og adgangskrav § 1. Formålet med uddannelsen er at  

 sætte deltagerne i stand til at varetage grundlæggende  

 blomsterbinderopgaver.
Den uddannede skal have grundlæggende  

 færdigheder inden for binderihåndværket og have kendskab  

 til brancheforhold.
Den uddannede skal desuden have kendskab til planter og  

 afskårne blomster.
§ 2. Undervisningsministeren godkender, hvilke  

 skoler der kan udbyde uddannelsen.
En godkendelse kan tilbagekaldes.
 § 3. Adgang til uddannelsen har personer med  

 relevant erhvervserfaring og personer, der kan sandsynliggøre, at de  

 vil opnå relevant erhvervserfaring under uddannelsen.
 Stk. 2. Skolen yder interesserede oplysning og vejledning om  

 uddannelsens tilrettelæggelse og mål og om de krav, uddannelsen  

 stiller til deltageren.
Kapitel 2 Struktur og varighed § 4. Uddannelsen er en erhvervsrettet  

 deltidsuddannelse, der kan tilrettelægges på heltid i  

 overensstemmelse med reglerne i lov om åben uddannelse.
§ 5. Uddannelsen har et omfang, der svarer til en  

 normeret arbejdstid for deltageren på 40 pct. af et  

 deltagerårsværk, svarende til 16 ugers fuldtidsuddannelse.
Et  

 deltagerårsværk er en fuldtidsdeltagers arbejde i 1  

 år.
 Stk. 2. Den samlede uddannelse består af følgende  

 fag, der vægtes som følger:
1)	Praktisk og teoretisk binderi 65 pct.
2)	Plantekundskab 20 pct.
3)	Branchekendskab 15 pct.
 Stk. 3. Den uddannede skal have indsigt i og forståelse  

 for beskæftigelsesområdets miljømæssige forhold.
§ 6. Skolen kan fritage for dele af  

 undervisningen, hvis deltageren kan dokumentere tilsvarende  

 forudsætninger.
Ved afgørelsen tager skolen tillige stilling  

 til, om fritagelsen omfatter tilhørende prøver.
Kapitel 3 Indhold, mål og tilrettelæggelse § 7. Skolen fastsætter undervisningens  

 indhold, herunder eventuelle krav om mødepligt, og prøvernes  

 tilrettelæggelse i en fagplan.
Fagplanen skal være inden for de  

 rammer, der fremgår af § 5, jf. § 4 og § 9, og de i  

 bilag 1 beskrevne mål for fagene.
Kapitel 4 Lærerkvalifikationer § 8. Skolen påser, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Kravene skal  

 mindst svare til krav om lærerkvalifikationer i  

 erhvervsuddannelserne.
Kapitel 5 Eksamen og bedømmelse § 9. Der afholdes prøve i hvert fag, jf.  

 § 5. I faget praktisk og teoretisk binderi, jf. § 5, stk. 2,  

 nr.1, afholdes kun prøve i praktisk binderi.
Prøverne i henhold  

 til § 5, stk. 2, nr. 2 og 3, er skriftlige eller mundtlige efter  

 skolens bestemmelse.
Prøveformen skal fremgå af skolens  

 fagplan.
 Stk. 2. For afholdelse af prøverne gælder i  

 øvrigt bekendtgørelse om eksamensordning på  

 erhvervsskolerne mv. og bekendtgørelse om karakterskala og anden  

 bedømmelse.
Kapitel 6 Andre regler § 10. Undervisningsministeriet kan fravige  

 bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
 § 11. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Klager § 12. Klager over skolens afgørelser efter  

 denne bekendtgørelse kan for så vidt angår retlige  

 spørgsmål indbringes for Undervisningsministeriet af den som  

 afgørelsen vedrører.
Stk. 2. Klagen indgives skriftligt til skolen senest 2 uger  

 efter, at afgørelsen er meddelt den pågældende.
Skolen  

 videresender klagen til ministeriet ledsaget af skolens udtalelse.
Skolen  

 giver inden for en frist på 1 uge klageren lejlighed til at kommentere  

 skolens udtalelse.
Kommentarerne medsendes til ministeriet.
Skolen skal give  

 ministeriet de nødvendige oplysninger til behandling af sagen.
Ikrafttræden § 13. Bekendtgørelsen træder i kraft  

 den 27. januar 2001.
Undervisningsministeriet, den 17. januar  

 2001 P.M.V.Ivan SørensenStyrelseschef /Lone Basse Januar 2001 Bilag 1 Bekendtgørelse om  uddannelse til blomsterbinder Uddannelsens mål Praktisk binderi Undervisningen skal sikre, at deltageren 1)	kan anvende binderiets arbejdsmetoder, værktøj,  

 hjælpemidler og teknikker, 2)	kan udføre buketbinding, 3)	kan udføre arrangementbinderi, 4)	kan udføre bryllupsbinderi, 5)	kender til sæsonbinderi, 6)	kan udføre begravelsesbinderi, 7)	kender til udsmykningsopgaver og rumdekoration, 8)	kender til planlægning og udførelse af en binderiopgave  

 inden for en tids- og økonomisk ramme og 9)	kan kalkulere og prissætte selvfremstillet  

 binderiarbejde.
Teoretisk binderi Undervisningen skal sikre, at deltageren 1)	har kendskab til et farvesystem og den tilknyttede  

 farvelære, 2)	kender kompositionsteknikker, opbygningsmetoder og stilarter i  

 binderi, 3)	kender forskellige planters, blomsters og materialers former,  

 strukturer og teksturer, 4)	kan anvende det lærte om farvesammensætning,  

 kompositionsteknikker, opbygningsmetoder, stilarter samt materialers former,  

 strukturer og teksturer ved efterfølgende  

 binderiøvelser.
Plantekundskab Undervisningen skal sikre, at deltageren 1)	har kendskab til minimum 25 potteplanter, 2)	har kendskab til minimum 30 afskårne blomster, 3)	har kendskab til minimum 20 frilandsplanter, 4)	kan anvende plantenavne korrekt, 5)	kender de grundlæggende metoder og principper for vækst  

 og pasning af planter og snitblomster, herunder til planternes morfologi,  

 anatomi og fysiologi, 6)	kan behandle afskårne blomster og potteplanter korrekt ved  

 indkøb og opbevaring, 7)	kender til planters og afskårne blomsters holdbarhed og 8)	kan anvende det lærte i forbindelse med  

 kundebetjening.
Branchekendskab Undervisningen skal sikre, at deltageren 1)	har grundlæggende kendskab til blomsterbranchen, 2)	har kendskab til distribution og indkøbsmuligheder af planter  

 og blomster, 3)	kender til forbrugerprofiler, herunder trends og livsstil, 4)	kender en butiks afsætningsmuligheder i forhold til  

 forskellige målgrupper, kundegrundlag, geografisk beliggenhed og  

 konkurrenter, 5)	kender metoder til sammensætning af butiksprofilen, herunder  

 sortimentet, i forhold til butikkens målgrupper samt til kommunikation  

 af butiksprofilen til målgrupperne, 6)	kender principper for sortimentsudvikling i forhold til  

 butiksprofil, 7)	kender metoder til prisfastsættelse, 8)	kender principper for indretning af salgslokalet med inventar, 9)	kender metoder til varepræsentation og salgsfremmende  

 aktiviteter og 10)	kender metoder til personligt salg og telefonservice.
