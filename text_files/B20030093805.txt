Bekendtgørelse om sikring efter lov om arbejdsskadesikring  

  

 for personer i døgnophold efter lov om social service I medfør af § 3, stk. 1, nr. 1, i lov nr. 422 af  

 10. juni 2003 om arbejdsskadesikring fastsættes:
§ 1.  

  

 Børn  

 og unge, der har døgnophold i opholdssteder efter lov om social service  

 § 49, stk. 2, eller døgninstitutioner efter lov om social service  

 § 51, er sikret efter lov om arbejdsskadesikring.
Sikringen omfatter  

 ikke  

 børn og unge i familiepleje.
Stk. 2.  

  

 Sikringen  

 omfatter følgerne af skader, der er forårsaget af aktiviteter af enhver art,  

 der naturligt er forbundet med opholdet.
Sikringen omfatter ikke følgerne af  

 rent private aktiviteter udenfor institutionen.
 § 2.  

  

 Erstatning  

 for tab af erhvervsevne til de sikrede personer kan tidligst tilkendes på det  

 tidspunkt, da opholdet ophører.
 Stk. 2.  

  

 Årslønsfastsættelsen  

 efter § 24 i lov om arbejdsskadesikring foretages efter et skøn under  

 hensyntagen til pågældendes eventuelle erhvervsindtægt i tiden forud for  

 optagelsen i opholdsstedet eller døgninstitutionen, og til den udsigt til  

 erhvervsindtægt pågældende kunne have påregnet, hvis skaden ikke var sket  

 eller  

 ikke havde erhvervsmæssige følger.
 § 3.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Bekendtgørelse  

 nr. 158 af 4. marts 1998 om forsikring efter lov om forsikring mod følger af  

 arbejdsskade for personer, der er optaget i døgnophold i boformer m.v. under  

 lov om social service, ophæves.
 Stk. 3.  

  

 Bekendtgørelse nr. 158 af 4. marts 1998 finder fortsat anvendelse på ulykker,  

 kortvarige skadelige påvirkninger og pludselige løfteskader, der er indtrådt  

 før den 1. januar 2004 samt erhvervssygdomme, der er anmeldt før 1. januar  

 2004.
