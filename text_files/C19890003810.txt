(til samtlige kommunalbestyrelser og  

 amtsråd m.fl.) Ifølge § 28, stk. 1, i lov om offentlig sygesikring reguleres  

 begravelseshjælpen i henhold til lovens § 16 een gang årligt med en procent,  

 der fastsættes på finansloven for det pågældende år.
 I finansloven for 1989 er reguleringen pr. 1. juli 1989 fastsat til 2,5% i  

 forhold til de den 1. juli 1988 gældende satser, jf. finanslovens § 42,  

 tekstanmærkning nr. 62 til § 23. Finansministeriet.
 Under henvisning hertil skal Sundhedsministeriet meddele, at  

 begravelseshjælpen efter sygesikringslovens § 16, jf. bekendtgørelse nr. 453  

 af 8. september 1981 om begravelseshjælp til børn under 16 år, med virkning  

 fra og med den 1. juli 1989 udgør følgende beløb:
 Voksne ..................................... 3.117,21 kr.
 Børn under 16 år:
 død inden det fyldte 1. år ................. 1.245,00 kr.
 ved barnets død i alderen 1 - 8 år ......... 1.870,00 kr.
 ved barnets død i alderen 9 - 15 år ........ 2.650,00 kr.
Med virkning fra samme tidspunkt bortfalder de senest meddelte  

 tilskudsbeløb, jf.
Sundhedsministeriets cirkulærskrivelse af 29. marts 1988.
