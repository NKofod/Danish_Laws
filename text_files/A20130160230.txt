Lov om tilskud til Færøernes hjemmestyre for 2014-2016 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1. Staten yder for 2014-2016 et årligt tilskud på 635,4 mio. kr. til Færøernes hjemmestyre.
Beløbet reguleres den 1. januar 2015 og den 1. januar 2016 med det af Finansministeriet fastsatte generelle pris- og lønindeks inklusive niveaukorrektion.
§ 2. Tilskuddet udbetales forskudsvis i lige store rater hver måned.
Finansministeren kan dog efter aftale med Færøernes landsstyre fastsætte regler om ændrede udbetalingsterminer.
 § 3. Loven træder i kraft den 1. januar 2014.
Givet på Marselisborg Slot, den 26. december 2013 Under Vor Kongelige Hånd og Segl MARGRETHE R.
