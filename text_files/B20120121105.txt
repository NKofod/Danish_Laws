Bekendtgørelse om undtagelse af dokumenter om Investeringsfonden for Udviklingslandes forretningsvirksomhed fra lov om offentlighed i forvaltningen I medfør af § 3, stk. 1, i lov nr. 572 af 19. december 1985 om offentlighed i forvaltningen og efter forhandling med justitsministeren fastsættes:
 § 1. Lov om offentlighed i forvaltningen gælder ikke for den forretningsvirksomhed, der udøves af Investeringsfonden for Udviklingslande i henhold til § 9 i lov om internationalt udviklingssamarbejde.
 Stk. 2. Bestemmelsen i stk. 1 gælder også i forhold til dokumenter om Investeringsfonden for Udviklingslandes forretningsvirksomhed, som er indgået til Udenrigsministeriet efter ordningen i § 9, stk. 3, i lov om internationalt udviklingssamarbejde.
 Stk. 3. Bestemmelsen i stk. 1 gælder ikke for dokumenter, der er offentligt tilgængelige hos andre, herunder udenlandske, myndigheder.
 § 2. Bekendtgørelsen træder i kraft den 1. januar 2013.
 Stk. 2. Samtidig ophæves bekendtgørelse nr. 1188 af 9. oktober 2007 om undtagelse af IFUs  Industrialiseringsfonden for Udviklingslandene  forretningsvirksomhed fra lov om offentlighed i forvaltningen.
