Bekendtgørelse om ændring af bekendtgørelse om en midlertidig kompensationsordning fra og med den 1. marts 2021 for selvstændige i økonomisk krise som følge COVID-19 § 1 I bekendtgørelse nr. 604 af 8. april 2021 om en midlertidig kompensationsordning fra og med den 1. marts 2021 for selvstændige i økonomisk krise som følge COVID-19 foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 134 af 17. december 2020, akt nr. 138 af 12. januar 2021, akt nr. 149 af 28. januar 2021, akt nr. 167 af 25. februar 2021, akt nr. 179 af 18. marts 2021, akt nr. 206 af 8. april 2021, akt nr. 215 af 22. april 2021 og akt nr. 233 af 12. maj 2021, fastsættes:« 2. I § 1, stk. 3, ændres »april« til: »juni«.
 3. § 2, nr. 8, affattes således:
»8) Referenceperiode: Den sammenligningsperiode, den selvstændiges nedgang i omsætning opgøres i forhold til.
Referenceperioden må ikke slutte senere end den 30. november 2020, og opgøres som følger:
 a) Perioden fra og med den 1. april 2019 til og med den 30. juni 2019, jf. dog litra b-f.
 b) For selvstændige, som ansøger om kompensation senest til og med den 30. april 2020, jf. § 4, stk. 6-7, kan perioden fra og med den 1. marts 2019 til og med den 30. april 2019 danne grundlag for opgørelsen.
 c) For selvstændige, som ikke har haft omsætning i hele perioden omtalt i litra a, danner perioden fra og med den 1. december 2019 til og med den 29. februar 2020 grundlag for opgørelsen, jf. dog litra d-f.
 d) For selvstændige, der ikke har haft omsætning i hele perioden omtalt i litra a eller c, danner perioden fra og med den 1. september 2020 til og med den 30. november 2020 grundlag for opgørelsen, jf. dog litra e-f.
 e) For selvstændige, hvor referenceperioden omtalt i litra a, c og d ikke giver et retvisende sammenligningsgrundlag for virksomhedens forventede omsætning for kompensationsperioden grundet særlige omstændigheder, kan der søges om at anvende en anden periode på tre sammenhængende hele måneder samt begrundelse herfor, jf. dog litra f.
f) For selvstændige, der ikke har haft omsætningen i hele perioden omtalt i litra a og c-e, danner perioden fra stiftelsestidspunktet frem til og med den 30. november 2020 grundlag for opgørelsen.
Perioden skal være på minimum en hel måned.« 4. § 2, nr. 11, affattes således:
»11) Forbud mod at holde åbent: Selvstændige, som ved lov eller forskrifter udstedt i medfør af lov, har forbud mod at holde sin virksomheds lokaler åbent.« 5. § 4, stk. 6, affattes således:
 »Stk. 6. Der kan ansøges om kompensation for følgende perioder, jf. dog stk. 7:
 1) Fra og med den 1. marts 2021 til og med den 5. april 2021.
 2) Fra og med den 1. marts 2021 til og med den 30. april 2021.
 3) Fra og med den 1. marts 2021 til og med den 15. maj 2021.
 4) Fra og med den 1. marts 2021 til og med den 31. maj 2021.
 5) Fra og med den 1. marts 2021 til og med den 30. juni 2021.
6) Fra og med den 1. maj 2021 til og med den 30. juni 2021.« 6. I § 9, stk. 1, ændres »april« til: »juni«.
 7. § 15, stk. 3 og 4, affattes således:
»Stk. 3. Erhvervsstyrelsen kan pålægge enhver, der udtages til kontrol, at anvende revisorbistand fra en godkendt uafhængig revisor.
Der ydes godtgørelse for 80 pct. af udgifterne til revisorbistanden, dog maksimalt 8.000 kr., hvis der ikke er modtaget mere end 250.000 kr. i kompensation, for den periode kontrollen efter stk. 1 omfatter.
Stk. 4. Retten til godtgørelse efter stk. 3 bortfalder og allerede udbetalt godtgørelse skal fuldt ud tilbagebetales, hvis den selvstændige endeligt dømmes for misbrug af kompensationsordningen.« 8. § 16, affattes således:
 »§ 16. Den selvstændige skal senest den 31. oktober 2021 indsende en opgørelse over det faktiske omsætningstab fra referenceperioden til kompensationsperiodens afslutning.
 Stk. 2. Hvis den selvstændiges faktiske omsætning i hele den periode, der er modtaget kompensation for, afviger fra det i ansøgningen anførte om forventede omsætningstab, træffer Erhvervsstyrelsen afgørelse om efterregulering af den udbetalte kompensation på grundlag af den indsendte dokumentation efter stk. 1. Efterregulering sker i opadgående eller nedadgående retning, afhængig af om den selvstændiges oplysninger resulterer i, at Erhvervsstyrelsen har udbetalt for lav eller for høj kompensation.
 Stk. 3. Selvstændige kan i forbindelse med indsendelse af opgørelsen efter stk. 1, ændre kompensationsperioden til en kortere periode fastlagt i § 4, stk. 6-7.
 Stk. 4. Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1 foreskrevne frist eller anden frist fastsat af Erhvervsstyrelsen i forbindelse med krav om supplerende dokumentation, jf. stk. 2, samt hvis dokumentationen i øvrigt må anses for utilstrækkelig.
Stk. 5. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
 Stk. 6. Selvstændige, der har modtaget kompensation efter § 5, stk. 4, udtages til kontrol for, om § 5, stk. 4, 3. pkt. er overholdt.
Stk. 7. Viser resultatet af efterreguleringen efter stk. 2, at den selvstændige mv. skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.« § 2 Stk. 1. Bekendtgørelsen træder i kraft den 27. maj 2021.
 Stk. 2. Bekendtgørelsen finder anvendelse på ansøgninger modtaget fra og med den 8. april 2021.
 Stk. 3. Ansøgere, der på ikrafttrædelsestidspunktet, jf. stk. 1, har fået udbetalt kompensation efter bekendtgørelse nr. 604 af 8. april 2021, kan ansøge om efterregulering af kompensationen efter denne bekendtgørelse.
