Nr BTL 24 Betænkning over Forslag til lov om ændring af lov om  

 realkreditinstitutter, lov om indeksregulerede realkreditlån, lov om  

 midlertidig regulering af boligforholdene og lov om leje (Långivning i  

 forbindelse med ejerskifte, udvidelse af udlånsadgangen i andre OECD-lande,  

 fremme af privat udlejningsbyggeri m.v.)   

 Nr L 24 1988-89, 1. samling Afgivet af Boligudvalget Afgivet: 19881209 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Udvalget har endvidere modtaget skriftlige henvendelser fra:
Assurandør-Societetet, Boligselskabernes Landsforening, Kommunernes Landsforening, Lejernes Landsorganisation og Lejernes Landsorganisation, Randers Afdeling.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af mindretallet stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) finder boligministerens fremgangsmåde, hvor et forslag om ændring  

 af realkreditloven, som et stort flertal i Folketinget er enig om, fremsættes  

 sammen med et forslag af så vidtrækkende karakter som forslaget om fremme af  

 privat udlejningsbyggeri, besynderlig.
 Forslaget om fremme af privat udlejningsbyggeri vedrører ganske vist  

 realkreditlovgivningen, men dette forslags væsentligste indflydelse er på  

 begreber som »det lejedes værdi«, »omkostningsbestemt  

 leje« og udlejningsafkast.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling og for sin  

 stilling til de stillede ændringsforslag ved 2. behandling.
Ændringsforslag a Ændringsforslag om deling af lovforslaget.
 Af et mindretal (S og SF):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om realkreditinstitutter.  

 (Långivning i forbindelse med ejerskifte, udvidelse af udlånsadgangen i andre  

 OECD-lande)» omfattende § 1 og § 5.
 B. »Forslag til lov om ændring af lov om indeksregulerede  

 realkreditlån, lov om midlertidig regulering af boligforholdene og lov om  

 leje. (Fremme af privat udlejningsbyggeri m.v.)» omfattende §§ 2-5.
b Ændringsforslag til det udelte lovforslag.
 Af boligministeren, tiltrådt af et mindretal (KF, V, RV, CD  

 og KRF):
Til § 1 2) Det under nr. 1 foreslåede nye § 10, stk. 19, affattes  

 således:
 » Stk. 19. Lån til ejerskifte efter reglerne i stk. 2, 5 og 6  

 kan ikke ydes i følgende tilfælde:
1) ejerskifte mellem selskaber og/eller personer, hvor den ene part  

 direkte eller gennem et selskab kan udøve bestemmende indflydelse på den  

 anden, 2) ejerskifte mellem selskaber, hvor et tredje selskab eller en  

 personkreds direkte eller gennem et selskab kan udøve bestemmende indflydelse  

 på dem begge, og 3) ejerskifte mellem ægtefæller, når ejendommen efter ejerskiftet fortsat  

 tjener til deres fælles bolig.« Til § 2 3) Før nr. 1 indsættes som nyt nummer:
» 01. I § 1, stk. 3, ændres »85« til:  

 »90«.' Til § 3 4) Efter nr. 2 indsættes som nyt nummer:
 » 01. § 7, stk. 2, affattes således:
» Stk. 2. Bortset fra byggeri som nævnt i § 5, stk. 3, kan  

 lejeforhøjelse dog ikke kræves, dersom lejen efter lejeforhøjelsen vil  

 overstige det lejedes værdi efter § 47, stk. 2, i lov om leje.«» 5) Efter nr. 3 indsættes som nye numre:
 » 02. Efter § 63 indsættes som nyt kapitel:
»Kapitel VIII A Kommunernes adgang til at kræve visse boliger stillet til rådighed § 63 a.
Kommunalbestyrelsen kan bestemme, at ejere af ejendomme, hvor  

 afkastning beregnes efter § 9, stk. 3, eller § 9, stk. 4, skal stille indtil  

 hver 10. ledige lejlighed til rådighed for kommunalbestyrelsen til løsning af  

 boligsociale opgaver.
Stk. 2. § 42, stk. 7-10, og § 43 i lov om byfornyelse og boligforbedring  

 finder tilsvarende anvendelse.« 03. Efter § 67 indsættes som ny paragraf:
» § 67 a.
Forslag til revision af § 5, stk. 3, § 7, stk. 2 og  

 3, § 9, stk. 3, og § 63 a fremsættes for Folketinget i folketingsåret  

 1990-91.«» Til § 4 6) Efter den under nr. 2 foreslåede nye § 53 d indsættes som ny  

 paragraf:
» § 53 e.
Kommunalbestyrelsen kan bestemme, at ejere af  

 ejendomme, hvor lejefastsættelse sker efter dette kapitel, skal stille indtil  

 hver 10. ledige lejlighed til rådighed for kommunalbestyrelsen til løsning af  

 boligsociale opgaver.
Stk. 2. § 42, stk. 7-10, og § 43 i lov om byfornyelse og boligforbedring  

 finder tilsvarende anvendelse.« 7) Efter nr. 2 indsættes som nyt nummer:
 » 01. Efter § 116 indsættes som ny paragraf:
» § 116 a.
Forslag til revision af § 47, stk. 2, 2. pkt., og  

 kapitel VIII A fremsættes for Folketinget i folketingsåret  

 1990-91.«» Bemærkninger Til nr. 2 I stedet for den foreslåede bemyndigelse til ministeren til nærmere at  

 fastsætte regler for, hvilke ejerskifter der ikke kan ydes ejerskiftelån til,  

 foreslås det, at det i loven udtømmende præciseres, hvilke tilfælde af  

 ejerskifte man finder bør udelukkes fra ejerskiftebelåning.
 Det bemærkes, at bestemmelsen om, at ejerskifte mellem ægtefæller ikke  

 betragtes som ejerskifte i realkreditlovens forstand, såfremt ejendommen  

 tjener til deres fælles bolig og begge ægtefæller bliver boende efter  

 ejerskiftet, er i overensstemmelse med gældende praksis.
Til nr. 3 Ændringsforslaget er en konsekvens af det samtidig stillede  

 ændringsforslag til forslag til lov om ændring af lov om boligbyggeri (L  

 104), hvori grundkapitalen foreslås nedsat fra 13 til 8 pct.
Dette  

 forudsætter, at lånegrænsen hæves fra 85 til 90 pct.
Til nr. 4 Ved den foreslåede § 7, stk. 2, fastslås, at lejen i henholdsvis  

 indeksfinansieret boligbyggeri og boligbyggeri opført og udlejet af  

 realrenteafgiftspligtige investorer, som nævnt i boligreguleringslovens § 5,  

 stk. 3 (lovforslagets § 3, nr. 1), kan overstige det lejedes værdi ikke alene  

 ved lejeaftalens indgåelse, som anført i § 5, stk. 3, men også i forbindelse  

 med løbende lejeforhøjelser.
Til nr. 5-7 Under henvisning til, at den foreslåede finansieringsmodel indeholder et  

 vist subsidieelement foreslås, at der gives kommunalbestyrelsen adgang til at  

 beslutte, at indtil hver 10. ledige lejlighed omfattet af den foreslåede  

 lejefastsættelsesordning skal stilles til rådighed for boligsociale tilfælde  

 i kommunen.
 Det foreslås, at byfornyelseslovens bestemmelser med hensyn til  

 administration af ordningen tilsvarende finder anvendelse, herunder reglerne  

 om, hvornår udlejers pligt anses for opfyldt, og om anmeldelse af ledige  

 boliger.
 Ved ændringsforslagene præciseres endvidere, at den revision, der er  

 foreslået ved § 1, nr, 9, også omfatter lejefastsættelsesbestemmelserne efter  

 § 3 og 4.
Lizzie Lichtenberg (KF) Merete Aarup (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 3. behandling.
Mindretallet  

 kan ikke tiltræde det stillede ændringsforslag.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 3. behandling.  

 Mindretallet kan ikke tiltræde det stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med det stillede  

 ændringsforslag.
Ændringsforslag Af et mindretal (FP):
Til § 1 1) Nr. 1 udgår.
