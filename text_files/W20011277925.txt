 Sundhedsstyrelsen indberettede hjemmesygeplejerskens behandling af  

 patienten til Patientklagenævnet.
Fejlmedicinering med Methotrexat i  

 hjemmesygepleje Nævnet lagde vægt på, at det fremgik af sygeplejekardex,  

 at hjemmesygeplejesken den 30. december 1999 doserede patientens medicin for  

 de næste 3 uger.
Nævnet lagde vægt på, at det af  

 journalnotat af 14. januar 2000 fremgik, at der ved undersøgelse af  

 patientens medicindoseringsæske, som han havde medbragt til sygehuset,  

 blev konstateret, at der var ilagt Methotrexat til indtagelse dagligt.  

 Patientklagenævnet fandt samlet, at hjemmesygeplejersken har udvist  

 manglende omhu og samvittighedsfuldhed ved sin fejlmedicinering af patienten,  

 idet hun havde lagt Methotrexat 10 mg dagligt i hans pilleæske.  

 Patientklagenævnet indskærpede overfor hjemmesygeplejersken at  

 udvise større omhu i sit fremtidige virke.
 Endvidere fandt nævnet samlet, at der var begrundet mistanke om, at  

 hjemmesygeplejersken havde udvist grovere forsømmelse ved behandlingen  

 af patienten hvorfor nævnet samtidig besluttede at anmode  

 Politimesteren om at overveje grundlaget for en eventuel tiltalerejsning mod  

 hjemmesygeplejersken for overtrædelse af lov om sygeplejersker  10,  

 stk. 1, jf. 11.
