Fratrædelsesgodtgørelse, opsigelsesvarsel, uddannelsesorlov, dagpenge, manglende tilmelding til AF, vejledning Vedrørende xx Ankenævnet har behandlet Deres klage på møde den 23. august 2007.
Nævnet traf denne A F G Ø R E L S E Xx kan tidligst opnå ret til dagpenge fra den 1. februar 2001.
 Ankenævnet ændrer således Arbejdsdirektoratets afgørelse af den 16. juni 2006.
 Arbejdsdirektoratet anmodes herefter om at tage stilling til, hvorvidt der kan gives dispensation for den manglende tilmelding til AF i perioden 1. februar 2001 til 25. februar 2001.
 Såfremt der kan dispenseres for manglende tilmelding til AF i perioden 1. februar 2001 til 25. februar 2001 kan xx få ret til dagpenge fra 1. februar 2001, hvis de øvrige betingelser herfor er opfyldte.
B E G R U N D E L S E Ankenævnet har lagt til grund, at  xx opsagde sin stilling til udgangen af januar måned 2001,  Arbejdsformidlingen den 8. december 1999 bevilgede xx uddannelsesorlov fra den 10. januar 2000 til den 31. december 2000,  Arbejdsgiveren ved brev af 24. juli 2000 meddelte, at xx efter ansøgning blev afskediget med udgangen af januar måned 2001,  xx i forbindelse med, at han fratrådte sin tjenestemandsstilling fik en fratrædelsesgodtgørelse svarende til 7 måneders løn, og  xx ikke var tilmeldt AF i perioden fra 1. februar 2001 til 25. februar 2001 og fra 14. maj 2001 indtil han påbegyndte fuldtidsbeskæftigelse fra 20. august 2001,  Direktoratet har ved sin afgørelse givet dispensation for manglende tilmelding til AF i perioden fra 14. maj 2001 til 21. august 2001.
 Ankenævnet har lagt vægt på, at XX selv opsagde sin stilling til udgangen af januar 2001 under forudsætning af, at der blev bevilget uddannelsesorlov, samt at AF den 8. december 1999 bevilgede uddannelsesorlov fra 10. januar 2000 til 31. december 2000.
 Ankenævnet har endvidere lagt vægt på, at arbejdsgiveren ved brev af 24. juli 2000 meddelte, at xx efter ansøgning blev afskediget med udgangen af januar måned 2001.
 Ankenævnet finder, at arbejdsgiverens opsigelsesvarsel var 3 måneder.
Ankenævnet finder endvidere, at de almindelige ansættelsesretlige regler gælder under orloven.
Ankenævnet finder derfor, at opsigelsesvarslet var overholdt, da xx ophører med sit arbejde med udgangen af januar måned 2001.
R E G L E R Ankenævnet henviser til  § 57, stk. 4 og 5 i lov om arbejdsløshedsforsikring mv., jf. lovbekendtgørelse nr. 712 af 19. juli 2000,  § 6 i Direktoratet for Arbejdsløshedsforsikringen (nu Arbejdsdirektoratet) bekendtgørelse nr. 670 af 11. juli 2000 om fradrag i dagpenge, orlovsydelse, praktikydelse, udannelsesgodtgørelse og etableringsydelse, og  § 4 i Direktoratet for Arbejdsløshedsforsikringen bekendtgørelse nr. 1353 af 20. december 2000 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xx De kan læse om afgørelsens retlige grundlag på de følgende sider.
 Kopi til:
xx Arbejdsdirektoratet Regler Lov om arbejdsløshedsforsikring, jf. lovbekendtgørelse nr. 712 af 19. juli 2000 § 57 Stk. 4. Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende.
Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.
 Stk. 5. Direktøren for Arbejdsløshedsforsikringen fastsætter efter forhandling med Landsarbejdsrådet nærmere regler om de dagpengemæssige konsekvenser af manglende kontakt til Arbejdsformidlingen, samt i hvilke tilfælde manglende tilmelding ikke skal have dagpengemæssige konsekvens.
Direktoratet for Arbejdsløshedsforsikringens bekendtgørelse nr. 670 af 11. juli 2000 om fradrag i dagpenge, orlovsydelse, praktikydelse, uddannelsesgodtgørelse og etableringsydelse § 6. Ved indtægter forstås i denne bekendtgørelse løn, rådighedsløn, honorarer mv.
Indtægterne medfører fradrag, selv om der ikke udføres arbejde i den periode, indtægterne dækker.
 Stk. 2. Indtægter, der træder i stedet for de indtægter, der er nævnt i stk. 1, herunder erstatning for tabt arbejdstjeneste og fratrædelsesgodtgørelse, medfører også fradrag.
 Stk. 3. Bestemmelserne i stk. 1 og 2 anvendes både på engangsbeløb og løbende indtægter.
 Stk. 4. Fradraget sker for den periode, indtægterne dækker.
Direktoratet for Arbejdsløshedsforsikringens bekendtgørelse nr 1353 af 20. december 2000 om rådighed § 4. Et ledigt medlem skal være tilmeldt og have kontakt til AF for at kunne få udbetalt dagpenge.
Stk. 2. Hvis der er udbetalt dagpenge til et medlem i en periode, hvor medlemmet ikke har været tilmeldt AF, er dagpengene udbetalt med urette.
I disse tilfælde finder § 86 i lov om arbejdsløshedsforsikring m.v. anvendelse.
Stk. 3. Er der ikke udbetalt dagpenge til et medlem, kan arbejdsløshedskassen udbetale dagpenge for en periode med manglende tilmelding, hvis 1) den manglende tilmelding beror på arbejdsløshedskassens forhold eller forhold hos AF, som AF har erkendt, 2) perioden med den manglende tilmelding ikke har været over 3 måneder, 3) medlemmet ikke har kunnet hindre eller afhjælpe den manglende tilmelding, og 4) de øvrige betingelser for at få udbetalt dagpenge til medlemmet i perioden er opfyldt.
 Stk. 4. Direktøren for Arbejdsløshedsforsikringen kan give tilladelse til, at der udbetales dagpenge til et medlem, som ikke har været tilmeldt AF, selv om AF ikke har erkendt, at den manglende tilmelding skyldes AF´s forhold, jf. stk. 3, nr. 1. Tilladelsen kan gives på baggrund af direktøren for Arbejdsmarkedsstyrelsens udtalelse, hvis betingelserne i stk. 3, nr. 3 og 4, er opfyldt.
 Stk. 5. Skyldes den manglende tilmelding arbejdsløshedskassens forhold, kan direktøren for Arbejdsløshedsforsikringen give tilladelse til, at der udbetales dagpenge til medlemmet, hvis betingelser i stk. 3, nr. 3 og 4, er opfyldt.
