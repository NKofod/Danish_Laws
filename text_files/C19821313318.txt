 I medfør af § 1, stk. 3, i lov nr. 115 af 31. marts 1982 om biavl  

 fastsættes følgende:
§ 1.  Statens Bisygdomsnævn består af 7 medlemmer, der  

 udnævnes af landbrugsministeren.
Landbrugsministeren udpeger nævnets formand.
 De øvrige 6 medlemmer udnævntes af landbrugsministeren efter indstilling  

 på følgende måde:
 3 medlemmer indstilles af Statens Planteavlsudvalg.
 3 medlemmer indstilles af Danmarks Biavlerforening, Danske Biavleres  

 Landsforening og Sammenslutningen af Danske Erhvervsbiavlere.
 De 3 medlemmer indstillet af Statens Planteavlsudvalg skal repræsentere  

 Landbrugscentret, Havebrugscentret og Planteværnscentret.
 Af de 3 medlemmer indstillet af biavlerforeningerne skal 1 være særligt  

 sagkyndig vedrørende bisygdomme.
 Formanden og medlemmerne udnævnes for 5 år ad gangen.
 Til nævnet knyttes et kontor, der forestår nævnets  

 sekretariatsforretninger samt fornødne laboratoriefaciliteter.
§ 2.  Statens Bisygdomsnævn er rådgivende for  

 Landbrugsministeriet vedrørende forebyggelse og bekæmpelse af smitsomme  

 sygdomme hos honningbier og forestår ledelsen af dette arbejde.
Endvidere  

 bistår nævnet Landbrugsministeriet med administrationen af bestemmelser  

 fastsat af Landbrugsministeriet om renavl af honningbier.
Stk. 2.  Nævnets kontor kan foretage forsøgsarbejde med  

 henblik på forebyggelse eller bekæmpelse af sygdomme hos honningbier og  

 forsøg vedrørende renavl.
Dette arbejde kan foretages i samarbejde med andre  

 organer i og uden for Statens Planteavlsforsøg.
 § 3.  Statens Bisygdomsnævn ansætter de fornødne  

 bisygdomsinspektører og tilsynsmænd og foretager registrering af kyndige  

 biavlere i overensstemmelse med de herom gældende bestemmelser.
 § 4.  Statens Bisygdomsnævn holder møde efter behov.  

 Møderne indkaldes af formanden.
 Skt. 2. Dagsorden skal så vidt muligt være udsendt 1 uge før mødet.
Stk. 3.  Nævnet er beslutningsdygtigt, når mindst 4  

 medlemmer deltager i mødet.
Til vedtagelse af en gyldig beslutning kræves, at  

 mindst 4 medlemmer er enige.
 Stk. 4.  Skriftlig votering kan finde sted.
 Stk. 5.  Over nævnets forhandlinger udfærdiges referat,  

 der forelægges til godkendelse på det følgende møde.
§ 5.  Statens Planteavlsudvalg tildeler nævnet et  

 budget af Statens Planteavlsforsøgs bevilling.
Regnskabsaflæggelse foretages  

 af Statens Planteavlskontor, hvori Statens Bisygdomsnævns kontor og  

 laboratorium indgår.
Landbrugsministeriet, den 22. juni 1982 P.M.V.
 E.B.
