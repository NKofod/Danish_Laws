 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokument BL 6-02, Bekendtgørelse vedrørende luftfartscertifikater, seneste udgave.
2. Anvendelsesområde Denne BL fastsætter - generelle bestemmelser for udstedelse af flyveklarerercertifikat og - vilkårene for, at en certifikatindehaver kan udføre tjeneste som  

 flyveklarerer.
3. Udstedelse 3.1 Flyveklarerercertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
3.2 Flyveklarerercertifikat udstedes uden angivelse af udløbsdato.
Statens  

 Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste som flyveklarerer, c. være fyldt 21 år, d. have bestået de teoretiske prøver, der af Statens Luftfartsvæsen er  

 foreskrevet til flyveklarerercertifikat, teorikrav VII, og disse prøver skal  

 have bevaret deres gyldighed, og e. under instruktion/overvågning af en flyveklarerer, der er godkendt  

 hertil af Statens Luftfartsvæsen, have udført mindst 90 dages  

 tilfredsstillende tjeneste som flyveklarerer på et flyveklarererkontor for  

 offentlig lufttrafik inden for de teoretiske prøvers gyldighedsperiode.
5. Rettigheder 5.1 Flyveklarerercertifikat giver på de vilkår, der er nævnt i pkt. 5.2,  

 indehaveren ret til at udføre tjeneste som flyveklarerer på et  

 flyveklarererkontor .
5.2 Indehaveren skal inden for de forudgående 24 måneder a. have udført mindst 6 måneders tjeneste som flyveklarerer eller b. under instruktion/overvågning af en flyveklarerer, der er godkendt  

 hertil af Statens Luftfartsvæsen have udført mindst 90 dages  

 tilfredsstillende tjeneste som flyveklarerer på et flyveklarererkontor for  

 offentlig lufttrafik inden for de teoretiske prøvers gyldighedsperiode.
 Anm.: Tilfælde, hvor certifikatet er ugyldigt, fremgår af BL 6-02.
 5.3 En indehaver af et flyveklarerercertifikat, der i en periode på 3 1/2  

 år ikke har opfyldt vilkårene i pkt. 5.2, skal indsende certifikatet til  

 Statens Luftfartsvæsen.
6. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf Overtrædelse af bestemmelserne i afsnit 5 straffes med bøde.
9. Ikrafttræden 9.1 Denne BL træder i kraft den 1. september 1990.
 9.2 Samtidig ophæves BL 6-66, 1. udgave af 1. juli 1975.
