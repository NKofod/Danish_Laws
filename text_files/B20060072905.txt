Bekendtgørelse  

 om tilsyn med sten- og jorddiger og fortidsminder I medfør af § 29 o, stk. 5, i lov nr. 473 af 7.  

 juni 2001, museumslov, som senest ændret ved lov nr. 454 af 9. juni 2004,  

 fastsættes:
Kapitel 1 Tilsyn med sten- og jorddiger og fortidsminder § 1.  

  

 Kulturarvsstyrelsen kan indgå  

 aftaler med statsanerkendte museer om at forestå tilsynet med sten- og  

 jorddiger og fortidsminder på vegne af styrelsen.
 Stk. 2.  

  

 De dele af  

 tilsynet, som museerne skal forestå, fastsættes i de i stk. 1 nævnte  

 aftaler.
 Stk. 3.  

  

 Museernes  

 tilsynsopgaver udføres mod vederlag i henhold til aftalen, jf. stk. 1.
Kapitel 2 Ikrafttræden § 2.  

  

 Bekendtgørelsen træder i kraft  

 den 1. januar 2007. Bekendtgørelsens § 1, stk. 1, træder dog i  

 kraft den  

 8. juli 2006, idet indgåede aftaler først har virkning fra den 1. januar  

 2007.
