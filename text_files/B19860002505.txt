 I henhold til lov nr. 291 af 6. juni 1984 om museer m.v. § 11, stk. 3, §  

 17, stk. 2, § 19, stk. 1, § 21, § 24 og § 39 fastsættes følgende:
Tilskudsberettigede museer Vedtægter § 1.  Museets vedtægter skal indeholde bestemmelser om  

 museets navn og ejerforhold, om formål og ansvarsområde, om bestyrelsens  

 sammensætning og valgmåde, om museets lokaler, om budget, regnskab, revision  

 og anbringelse af eventuel formue, om vedtægtsændringer og om en eventuel  

 ophørssituation.
§ 2.  Museets ansvarsområde skal være afgrænset  

 emnemæssigt, tidsmæssigt og så vidt muligt geografisk.
Før Statens  

 Museumsnævn godkender et museums forslag til ansvarsområde, forelægges  

 forslaget for de museer og museumsråd, der berøres af forslaget.
Et godkendt  

 ansvarsområde kan reguleres af nævnet, f.eks. som følge af nye  

 museumsinitiativer.
En sådan regulering forudsætter forhandling med de  

 berørte museer og museumsråd.
§ 3.  Museets bestyrelse skal bestå af mindst 5  

 medlemmer, heraf mindst 1 repræsentant for de lokale tilskudsgivende  

 myndigheder.
Bestyrelsens medlemmer vælges for højst 4 år ad gangen.  

 Bestyrelsen kan ikke selv udpege medlemmer til bestyrelsen.
 Stk. 2.  Drives museet af en museums- eller  

 venneforening, eller vælger en sådan forening medlemmer til museets  

 bestyrelse, skal foreningen være åben for alle, og foreningens bestyrelse kan  

 ikke selv udpege medlemmer til foreningsbestyrelsen.
 Stk. 3.  Museets personale kan ikke være medlem af  

 bestyrelsen, medmindre der er tale om valgt personalerepræsentation.
 Stk. 4.  Bestemmelserne i stk. 1 og stk. 3 er ikke til  

 hinder for, at museets stifter indsættes i vedtægterne som medlem af  

 museumsbestyrelsen.
Daglig ledelse § 4.  Museets leder skal have en akademisk uddannelse  

 i et fag, der er museumsrelevant og relevant i forhold til museets  

 ansvarsområde, eller lederen skal på anden måde have erhvervet sig  

 tilsvarende kvalifikationer.
Det påhviler museet at underrette Statens  

 Museumsnævn om, hvem der varetager den daglige ledelse.
Samlinger § 5.  Udskillelse af genstande fra samlingerne må  

 normalt ikke finde sted.
Udskillelse omfatter gave, bytte, salg og kassation,  

 men derimod ikke deponering.
Museet kan dog uden tilladelse overdrage  

 genstande til statslige museer og andre statsstøttede museer.
I andre  

 tilfælde kan ministeren for kulturelle anliggender give tilladelse til  

 udskillelse, når der foreligger særlige omstændigheder, som taler derfor.  

 Tilladelse til kassation gives dog af Statens Museumsnævn.
Museerne kan  

 deponere genstande fra samlingerne på offentlige institutioner og lignende.  

 Deponering til andre kan kun ske efter forelæggelse for museumsnævnet.
 Stk. 2.  Genstande eller samlinger, der er behæftet med  

 klausuler, må ikke modtages uden forelæggelse for museumsnævnet.
Skoleelevbesøg § 6.  Vederlagsfri skoleelevbesøg som led i  

 undervisningen omfatter elever i grund- og gymnasieskolen, HF-elever,  

 EFG-elever samt elever i efterskoler.
Museet kan kræve, at sådanne besøg  

 anmeldes forud, og at de begrænses til en nærmere fastsat del af museets  

 åbningstid.
Arbejdsplan, budget, regnskab og beretning § 7.  I det første år i en ny kommunal valgperiode  

 udarbejder museet en arbejdsplan efter retningslinier fastsat af Statens  

 Museumsnævn.
Arbejdsplanen sendes til det pågældende museumsråd inden for den  

 af rådet fastsatte frist og til museumsnævnet senest den 15. december.
§ 8.  Regnskabsåret er kalenderåret.
Budgettet med  

 tilhørende budgetkommentarer sendes årligt til Statens Museumsnævn inden den  

 15. oktober. Årsregnskab og årsberetning sendes til nævnet inden den 15.  

 juni.
Stk. 2.  Regnskabet skal være påtegnet af museets  

 formand og den daglige leder samt af museets revision.
Museets revision skal  

 udføres enten af den kommunale revision eller af en statsautoriseret eller  

 registreret revisor.
Revisors påtegning skal angive, at revisionen er udført  

 i overensstemmelse med den af Kulturministeriet fastsatte revisionsinstruks  

 for museer, der modtager statstilskud efter museumsloven.
 Stk. 3.  I øvrigt skal budget, regnskab og beretning  

 udarbejdes efter de retningslinier, der fastsættes af Statens Museumsnævn.
Statstilskudsberegningen Samarbejde mellem primærkommuner om museumsdrift § 9.  For at opnå og bevare tilskud efter bestemmelsen  

 i museumslovens § 12, stk. 3, skal der foreligge en aftale mellem de  

 kommuner, der indgår i samarbejdet, om det økonomiske grundlag for driften af  

 museet.
Den nævnte særlige tilskudsbestemmelse indebærer, at tilskuddet fra  

 hver af de kommuner, der indgår i samarbejdet, betragtes særskilt.
Der ydes  

 således efter den almindelige bestemmelse i lovens § 12, stk. 1, et  

 almindeligt statstilskud til museumsdriften på 40 pct. af såvel museets  

 hjemkommunes som af hver samarbejdskommunes tilskud, men dog med de  

 begrænsninger, der følger af bestemmelsen i § 12, stk. 2. Bortset fra de  

 tilskud, der ydes af samarbejdskommunerne, indgår ikke-statslige tilskud i  

 beregningsgrundlaget sammen med hjemkommunens tilskud.
Der henvises til  

 beregningseksempel i bilaget.
Museumsråd § 10.  Sammensætningen af museumsrådene i amterne er  

 fastsat i museumslovens § 17.
§ 11.  Museumsrådet for Københavns og Frederiksberg  

 kommuner består af 1 repræsentant for hvert af de statslige og statsstøttede  

 museer i de to kommuner samt af 2 repræsentanter for Københavns kommune og 1  

 repræsentant for Frederiksberg kommune.
Endvidere har følgende museer hver 1  

 repræsentant i rådet:
Davids Samling Bakkehusmuseet § 12.  Museumsrådene vælges for 4 år ad gangen.  

 Funktionsperioden indledes 3 måneder efter hver ny kommunal valgperiodes  

 begyndelse.
Stk. 2.  Det påhviler det enkelte museumsråd at drage  

 omsorg for konstitueringen af det efterfølgende råd.
Det nye museumsråds  

 sammensætning meddeles Statens Museumsnævn senest den 1. april.
Rådet vælger  

 blandt medlemmerne en formand og fastsætter selv sin forretningsorden.
§ 13.  Museumsrådet udarbejder i det første år i en ny  

 funktionsperiode en samlet arbejdsplan på grundlag af de arbejdsplaner, der  

 modtages fra museerne i amtet.
Planen udarbejdes efter retningslinier fastsat  

 af Statens Museumsnævn og sendes til nævnet inden den 15. december.
§ 14.  Museumsrådene sender årligt budget til Statens  

 Museumsnævn inden den 15. oktober. Årsregnskab og årsberetning sendes til  

 nævnet inden den 15. juni.
Budget, regnskab og beretning udarbejdes i den  

 form, der fastsættes af museumsnævnet.
Associerede museer § 15.  De museer i amtet, som ikke er repræsenteret i  

 museumsrådet efter bestemmelsen i museumslovens § 17, stk. 1, kan efter  

 museumsrådets beslutning indtræde i rådet med indtil 2 repræsentanter, hvis  

 de opfylder følgende bestemmelser:
 1. Museet skal være kommunalt, amtskommunalt,  

 selvejende eller ejes af en forening, hvis formål er museets drift.
 2. Museets vedtægter skal godkendes af museumsrådet.
 3. Vedtægterne skal indeholde en bestemmelse om,  

 hvorledes der skal forholdes med samlingen i tilfælde af museets ophør samt  

 en bestemmelse om, at udskillelse af genstande fra samlingen kun må finde  

 sted med museumsrådets godkendelse.
 4. Museet skal være tilgængeligt for offentligheden på  

 forud bekendtgjorte åbningstider.
5. Museet skal føre en protokol over samlingen med  

 identifikationsbeskrivelse af de indkomne genstande og kunstværker samt  

 oplysninger om erhvervelsesmåde og -tidspunkt, og for kulturhistorisk  

 materiale tillige hjemsted og brug.
Genstande og kunstværker skal forsynes  

 med nummer svarende til inventarprotokolnummeret.
 6. Museet skal årligt indsende budget, regnskab og  

 beretning til museumsrådet.
 § 16.  Museer i Københavns og Frederiksberg kommuner,  

 som ikke er repræsenteret i museumsrådet for disse kommuner, kan efter  

 museumsrådets beslutning indtræde i rådet med hver 1 repræsentant, hvis de  

 opfylder de bestemmelser, der er nævnt i § 15.
Statens Museumsnævn § 17.  Statens Museumsnævn vælges for 4 år ad gangen.  

 Funktionsperioden indledes 6 måneder efter hver ny kommunal valgperiodes  

 begyndelse.
 Stk. 2.  Ved valg af museumsrådenes repræsentanter i  

 Statens Museumsnævn anvendes følgende fremgangsmåde:
1. Statens Museumsnævn udarbejder, på grundlag af  

 museumsrådenes oplysninger om rådenes sammensætning, en samlet oversigt som  

 grundlag for museumsrådenes kandidatopstilling.
Oversigten sendes til  

 museumsrådene  senest den 10. april i valgåret.
2. Hvert museumsråd kan opstille indtil 4 kandidater.  

 Valgbare til Statens Museumsnævn er medlemmerne af museumsrådene, dog bortset  

 fra de medlemmer, der er udpeget til rådene af instanser eller institutioner,  

 der i øvrigt er repræsenteret i museumsnævnet.
Repræsentanter for associerede  

 museer er ikke valgbare til nævnet.
3. Kandidatopstillingen er ikke lokalt begrænset.
Ud  

 over navnene på de opstillede kandidater, der må have erklæret sig villige  

 til at modtage valg, oplyses den museumskategori, som kandidaterne  

 repræsenterer, og der gives en kort omtale af kandidaterne og deres  

 arbejdsfunktioner.
Museumsrådet sender kandidatopstillingen til Statens  

 Museumsnævn  senest den 5. maj.
4. Statens Museumsnævn udarbejder på grundlag af  

 museumsrådenes kandidatopstillinger en samlet kandidatliste, der  senest  

 den 15. maj  sendes til museumsrådene tillige med stemmesedler til brug  

 ved afstemningen.
Den samlede kandidatliste skal foruden kandidaternes navne  

 og museumstilhørsforhold indeholde den af museumsrådene udarbejdede omtale af  

 kandidaterne.
 5. Hvert museumsråd kan stemme på 8 kandidater, idet  

 der højst kan stemmes på 5 kandidater for de kulturhistoriske museer, 2  

 kandidater for kunstmuseerne og 1 kandidat for de naturvidenskabelige museer.  

 Inden for hver kategori vælges kandidaterne i prioriteret rækkefølge og efter  

 en pointsgivning, der starter fra 5 points og nedad inden for hver af de 3  

 museumskategorier.
6. Valget afholdes på en dato, der fastsættes af  

 Statens Museumsnævn.
Stemmeberettigede er medlemmerne af museumsrådet.  

 Repræsentanter for de associerede museer er ikke stemmeberettigede.  

 Afstemningen i museumsrådet skal, såfremt blot et medlem udtrykker ønske  

 herom, afholdes som hemmelig, skriftlig afstemning.
Stemmeafgivelse kan ske  

 ved fuldmagt, ligesom et medlem, der måtte repræsentere flere museer, har et  

 tilsvarende antal stemmer.
7. Museumsrådene indsender senest dagen efter valgets  

 afholdelse deres stemmesedler til Statens Museumsnævn, der forestår  

 stemmeoptællingen.
Stemmesedlerne må højst indeholde stemmeafgivelse ved 8  

 navne, jfr. nr. 5, og skal være bekræftet ved underskrift af formanden eller  

 dennes stedfortræder.
8. Kun de valgte kandidaters stemmetal offentliggøres.  

 Som suppleanter er valgt de kandidater inden for hver af de tre  

 museumskategorier, som ved stemmeoptællingen er placeret umiddelbart efter de  

 valgte medlemmer.
I tilfælde af stemmelighed anvendes lodtrækning.
 9. Statens Museumsnævn meddeler valgresultatet til  

 museumsrådene  senest 8 dage efter valgets afholdelse.  Eventuelle  

 indsigelser imod valget og dets forløb fremsættes over for museumsnævnet  

senest 14 dage efter valgets afholdelse.
Ikrafttrædelse § 18.  Bekendtgørelsen træder i kraft dagen efter  

 kundgørelsen i Lovtidende.
Ministeriet for kulturelle anliggender, den 15. januar 1986 Mimi Stilling Jakobsen /Eva Paulsen Bilag Beregningseksempel til § 9 om samarbejde mellem primærkommuner om  

 museumsdrift, jfr. museumslovens § 12, stk. 3.
-------------------------------------------------------------------- (* 1) Maksimumstilskudsloft 1985 (* 2) Omfatter kun de kommunale tilskud fra den pågældende kommune, idet  

 øvrige statstilskudsberettigede tilskud medtages i tilskudsberegningen under  

 hjemkommunen.
