Vedtægtsændringer i selskab - Skattemæssige konsekvenser af vedtægtsændringer i  

 selskab Spørgsmål:
1.  Vil de beskrevne ændringer af vedtægterne for X A/S  

 medføre, at samtlige aktiernes rettigheder ændres så  

 væsentligt, at samtlige aktier i selskabet anses for afstået, jf.  

 aktieavancebeskatningslovens § 1, stk. 2? 2.  Vil den i vedtægtsændringerne indeholdte ophævelse  

 af A's eneret til indløsning af B-aktionærerne medføre,  

 at A anses for at have afstået en køberet med deraf  

 følgende beskatning iht. kursgevinstlovens § 8 C? 3.  Såfremt vedtægternes § 4.9 om A's indløsning ikke  

 ophæves, vil de øvrige  vedtægtsændringer i så  

 fald medføre, a. at samtlige aktier i selskabet anses for afstået, jf.  

 aktieavancebeskatningslovens § 1, stk. 2? b. at A anses for at have indgået en ny aftale om køberet til  

 selskabets B-aktier, således at køberetten er omfattet af  

 kursgevinstlovens § 8 C? Svar:
 Ad. 1.  Nej.
Ad. 2.  Nej.
Se sagsfremstilling og begrundelse.
Ad. 3.  a.
Nej. jf. svaret på spørgsmål 1.
b.
Ja.
Se sagsfremstilling og begrundelse.
 Sagsfremstilling og begrundelse:
X A/S driver virksomhed inden for produktion i byggeindustrien.  

 Aktiekapitalen udgør nom. 3,5 mio. kr., hvoraf nom. 0,3 mio. kr. er  

 A-aktier og nom. 3,2 mio. kr. er B-aktier.
Ifølge vedtægternes §  

 7.1 har A-aktierne 10-dobbelt stemmeret i forhold til B-aktierne.
 Aktiekapitalen og stemmeretten er fordelt således mellem  

 ægtefællerne A og B og deres børn C og D.
Procent i alt Stemmeret i pct.
 A: Nom. 150.000 kr.
 A-aktier.
 Nom. 443.200 kr.
 B-aktier.
17 31,5 B: Nom. 150.000 kr.
 A-aktier.
 Nom. 6.800 kr.
 B-aktier.
4,5 24,5 C: Nom. 1.375.000 kr.
B-aktier 39,25 22 D: Nom. 1.375.000 kr.
B-aktier 39,25 22 Selskabets vedtægter §§ 4.7, 4.8, 4.9 og 4.10 er  

 sålydende:
»4.7.  Ved overgang af B-aktier har A-aktionærerne  

 forholdsmæssig forkøbsret til B-aktierne.
Såfremt  

 A-aktionærerne ikke udnytter deres forkøbsret, har de  

 øvrige B-aktionærer forkøbsret i forhold til deres  

 besiddelse af B-aktier.
Overdragelseskursen fastsættes af selskabets  

 generalforsamlingsvalgte revisor under hensyntagen til selskabets indre  

 værdi og mod kontant betaling af købesummen senest 2 uger efter  

 fastsættelsen...
 4.8 Ingen A-aktionær er pligtig at lade sine aktier  

 indløse.
 4.9 B-aktionærerne er pligtige at lade deres aktier indløse  

 af selskabets stifter, fabrikant A, når som helst denne måtte  

 forlange det.
 Indløsningskursen fastsættes efter reglerne i  

 foranstående stk. 7.
4.10 Ved forhøjelse af aktiekapitalen har indehavere af A-aktier  

 fortegningsret til såvel A- som B-aktier.
Tegnes ikke alle de nye  

 aktier af A-aktionærerne, har B-aktionærerne forholdsmæssig  

 fortegningsret frem for ikke-aktionærer.« De nugældende vedtægter er vedtaget på en  

 ekstraordinær generalforsamlingen i 1987.
 Selskabet har hidtil været ledet af A og en ansat direktør.  

 Det er hensigten, at C og D successivt inden for de nærmeste 2-3  

 år skal overtage den faktiske daglige ledelse af selskabet i takt med,  

 at A og den nuværende direktør nedtrapper deres aktivitet i  

 virksomheden.
 Som følge af det påtænkte generationsskifte  

 påtænker aktionærerne at ophæve vedtægternes §§  

 4.9 og 4.10 samt ændre 4.7.
§ 4.7 ændres, således at bestemmelsen fremover giver  

 både A- og B-aktionærer forkøbsret til såvel  

 A-aktierne som B-aktierne i forhold til deres respektive nom. aktiebesiddelse  

 i selskabet.
Overdragelseskursen fastsættes af selskabets revisor under  

 hensyntagen til selskabets indre værdi.
Gør en aktionær  

 sin forkøbsret gældende, skal accepten tillige anses at omfatte  

 en forholdsmæssig del af de udbudte aktier, hvorover andre  

 forkøbsberettigede aktionærer ikke måtte udnytte deres  

 forkøbsret.
Aktionæren kan dog begrænse sin accept til den  

 aktiepost, som aktionæren har forkøbsret til på grund af  

 aktiebesiddelse.
 Ligningsrådet skal udtale:
 Ad spørgsmål 1:
 Det er Ligningsrådets opfattelse, at de påtænkte  

 vedtægtsændringer ikke medfører en så  

 væsentlig og afgørende ændring af aktiernes hidtidige  

 rettigheder, at samtlige aktier i selskabet skattemæssigt skal anses  

 for afstået, jf. aktieavancebeskatningslovens § 1, stk. 2.
 Uanset den påtænkte ophævelse af A's eneret til  

 indløsning af B-aktionærer ændrer væsentligt ved  

 B-aktierne, findes ophævelsen ikke at medføre  

 aktieavancebeskatning, idet indløsningsretten ikke er knyttet til  

 nogle aktier, i dette tilfælde A-aktier, men til en person, nemlig A,  

 som er stifter af selskabet.
 Ligeledes findes ophævelsen af A-aktionærernes fortegningsret  

 til A- og B-aktier og ændring af A-aktionærernes  

 forkøbsret til B-aktier ikke at være af en sådan karakter,  

 at aktierne mister deres dentitet.
 Ad spørgsmål 2:
Ifølge det oplyste er vedtægternes § 4.9 om A's  

 køberet til B-aktierne 'stiftet' før den 1. juli 1991.  

 Kursgevinstlovens § 8 C har først virkning for kontrakter, der  

 erhverves den 1. juli 1991 eller senere.
En ophævelse af § 4.9 i  

 vedtægterne for X A/S vil derfor ikke kunne udløse beskatning af  

 A efter denne bestemmelse, jf. i øvrigt LV 1992 A.D.2.6.
 Ad spørgsmål 3 a og b:
 Såfremt de påtænkte vedtægtsændringer kun  

 gennemføres delvis, idet vedtægternes § 4.9 ikke ophæves,  

 er det, jf. svaret på spørgsmål 1 Ligningsrådets  

 opfattelse, at samtlige aktier ikke skal anses for afstået.
Vedrørende spørgsmål 3 b er det Ligningsrådets  

 opfattelse, at der er tale om en nyerhvervet køberet omfattet af  

 kursgevinstlovens § 8 C, idet indløsningsretten efter  

 vedtægtsændringerne har fået et andet indhold.
I den  

 forbindelse henvises til ToldSkat Nyt 1993, 8, 389 (TfS 1993, 223).
