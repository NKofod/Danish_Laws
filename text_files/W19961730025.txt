 Afgørelsen vedrører afgrødeerstatning for vintersæd, hvor erstatningen  

 er fastsat et par måneder efter tilsåning (Dec.
måned) Lb. nr. 112. Matr. nr. x Ejer: Y Da der ikke har kunnet opnås forlig om erstatningsspørgsmålet vedrørende  

 afgrødetab, er der blevet afsagt følgende KENDELSE:
Ejendommen er en landbrugsejendom i landzone på godt 88,5 ha.
Der er fra  

 ejendommen afstået godt 13,2 ha i forbindelse med vejanlægget, heraf godt  

 12,6 ha som afskåret areal i henhold til ejerns jordfordelingstilbud.
Der  

 blev under eksporpriationsforretningen indgået forlig om erstatningen for  

 arealafståelsen og de dermed forbundne ulemper, men der blev ikke opnået  

 forlig om erstatning for afgrødetab på det afståede areal, der var tilsået  

 med vintersæd.
Der var dog enighed om, at ejeren kun skal tillægges  

 erstatning for afgrødetab på de ca. 11,3 ha af det afståede areal, som han  

 selv dyrkede.
Det øvrige eksproprierede areal var bortforpagtet, og det er  

 ved ekspropriationerne blevet overdraget til forpagteren, hvorfor spørgsmålet  

 om erstatning for afgrødetab her er faldet bort.
 Parternes påstande.
Ejeren har nedlagt påstand om en erstatning for afgrødetab på 8.000 kr.  

 pr. ha.
Til støtte herfor har han anført, at der skal tages udgangspunkt i  

 den indtjening, der kan opnås ved at høste kornet til sommer, og derfra må så  

 trækkes omkostningerne til den gødning og sprøjtning, der skal foretages i  

 foråret for at gøre afgrøden høstklar.
Efter hans opfattelse skal der således  

 kun trækkes et beskedent beløb fra den forventede indtjening.
 Anlægsmyndigheden har ikke nedlagt nogen påstand, men forbeholdt sig sin  

 stilling ved eventuel anke af erstatningsspørgsmålet.
 Ekspropriationskommissionens afgørelse.
 Efter ekspropriationskommissionens opfattelse skal der ydes en væsentlig  

 lavere erstatning, end den af ejeren krævede.
 Skulle der beregnes erstatning ud fra det forventede høstudbytte, måtte  

 der i hvert fald efter kommissionens opfattelse foretages et betydeligt  

 fradrag for den usikkerhed, der måtte være på ekspropriationstidspunktet i  

 december måned med hensyn til afgrødens videre vækst, afhængig af især  

 temperaturer og nedbør i både vinterperioden og den efterfølgende  

 vækstperiode.
Det er imidlertid ekspropriationskommissionens opfattelse, at der ikke  

 skal tages udgangspunkt i det forventede høstudbytte, men i de afholdte  

 udgifter på afgrøden frem til ekspropriationstidspunktet.
Ejeren har ved  

 afgivelsen af sit jordfordelingstilbud været på det rene med, at arealet  

 skulle udgå af hans produktion.
Han har derfor ikke ved tilsåningen af marken  

 med sikkerhed kunnet påregne at komme til at høste afgrøden, da  

 ekspropriationstidspunktet ikke har været endeligt fastsat.
Men netop fordi  

 afståelsestidpunktet ikke har ligget fast, har ejeren på den anden side  

 heller ikke kunnet undlade at dyrke sin mark på normal vis.
Under hensyn  

 hertil har kommissionen skønsmæssigt fastsat erstatningen til 1.500 kr. pr.  

 ha, i alt 16.950 kr. for 11,3 ha.
Herefter b e s t e m m e s:
 Erstatning for afgrødetab fastsættes til 16.950 kr.
 Renter 4,75% p.a. fra den 1. januar 1996.
 Således passeret.
K.
Junge Pedersen /Karen Buskgaard Udskriftens rigtighed bekræftes.
