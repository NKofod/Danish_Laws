 I medfør af § 2, stk. 5 og 6, § 6 stk. 2, og § 7, stk. 3, i lov nr. 248 af  

 6. juni 1985 om omprioritering m m. af visse almennyttige boligafdelinger og  

 om ændring af lov om realkreditinstitutter og lov om boligbyggeri,  

 fastsættes:
§ 1.  Realkreditinstituttet aftager selv de  

 indeksobligationer, der udstedes i forbindelse med omprioritering efter  

 lovens § 1 af nominallån, der er ydet af instituttet.
Indeksobligationerne  

 aftages til kurs 811/2. Ved udstedelsen anvendes indeksfaktoren på  

 udstedelsestidspunktet.
 Stk. 2.  Instituttet må kun afhænde de i stk. 1 nævnte  

 obligationer, hvis det kan ske til en køberkurs på mindst 87. Obligationerne  

 vil dog uanset kursen kunne afhændes 5 år efter udstedelsen.
§ 2.  Restgælden på de i ejendommen indestående  

 nominallån indfries ved, at boligafdelingen indleverer obligationer fra den  

 serie, hvori lånet er effektueret.
I det omfang disse obligationer ikke kan  

 fremskaffes på normale markedsvilkår eller fra instituttets fondsbeholdning,  

 kan obligationer, der opfylder de i stk. 4 nævnte krav, benyttes til at  

 indfri den del af restgælden, som ikke kan indfries med obligationer fra den  

 serie, hvori lånet er effektueret.
Realkreditinstituttet leverer de  

 obligationer, der skal anvendes ved indfrielsen.
Stk. 2.  Indfrielseskursen beregnes ud fra en effektiv  

 rente på 15,10 pct. p.a.
Restløbetiden, der anvendes ved beregningen af  

 indfrielseskursen, er restløbetiden på lånet på indfrielsestidspunktet.  

 Kursen afrundes til nærmeste 1/4 kurspoint.
 Stk. 3.  Det kontante indfrielsesbeløb beregnes som  

 kursværdien af restgælden på de bagved liggende obligationer, uanset om det  

 eksisterende lån indfries mod indlevering af obligationer fra den serie,  

 hvori lånet blev effektueret, eller mod indlevering af obligationer fra andre  

 serier, jfr. stk. 4.
Stk. 4.  Indfrielse med andre obligationer end  

 obligationer fra den serie, hvori lånet er effektueret, forudsætter, at  

 indtægterne fra disse obligationer, eller obligationer, som eventuelt senere  

 træder i stedet for disse, skal svare til de indtægter, som instituttet ville  

 have haft på de indfriede lån incl. bidrag i lånenes restløbetid.
De årlige  

 ydelsesindtægter kan dog afvige maksimalt 5 pct. fra de indtægter, incl.  

 bidrag, som instituttet ville have haft på de indfriede lån i det pågældende  

 år.
 § 3.  De i § 2, stk. 4, nævnte obligationer indgår i  

 en pulje, der kan anvendes til opkøb af de bagved liggende obligationer.
 Stk. 2.  Puljens obligationer indgår sammen med  

 pantsatte ejendomme og reservefonde i det grundlag, der tjener som sikkerhed  

 for instituttets forpligtelser over for obligationsejerne, og træder i stedet  

 for de ejendomme, som ved indfrielsen af nominallånene er udgået af  

 sikkerhedsgrundlaget.
 Stk. 3.  Der opbygges reserver i sædvanligt omfang for  

 de serier, hvori indfrielse har fundet sted med andre obligationer.
§ 4.  De obligationer, der indgår i puljen efter § 3,  

 skal regnskabsmæssigt holdes adskilt fra instituttets øvrige aktiver.  

 Instituttet skal hvert år i en note til regnskabet vise en opgørelse over de  

 lån, der er indfriet med obligationer fra andre serier eller aldersklasser  

 end de, hvori lånene er effektueret.
Opgørelsen skal indeholde følgende  

 oplysninger:
 1. Indtægterne fra puljeobligationerne i det  

 pågældende år samt forventede samlede indtægter til udamortisationen af de  

 bagved liggende obligationer.
 2. Udgifterne i det pågældende år til bidrag, renter  

 og udtrækning af de obligationer, hvori lånene er effektueret, samt de  

 forventede samlede udgifter til bidrag, renter og udtrækning af de  

 cirkulerende obligationer indtil disses udamortisation.
 3. Afvigelser i henhold til § 2, stk. 4.
 Stk. 2.  Instituttets revisor skal optage bemærkning i  

 revisionsprotokollen om de i stk. 1 nævnte forhold.
 § 5.  Bekendtgørelsen træder i kraft dagen efter  

 bekendtgørelsen i Lovtidende.
