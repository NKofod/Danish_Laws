 En trådløs telefon blev konfiskeret ved forsøg på indførsel til  

 Danmark under henvisning til, at der ikke forelå den i henhold til  

 bekendtgørelse nr. 521 af 10. oktober 1974 om foranstaltninger til  

 imødegåelse af ulovlig benyttelse af radioanlæg krævede tilladelse fra  

 Generaldirektoratet for P&T til oprettelse og drift af anlægget.
 Ejerens anmodning om teknisk afprøvning af anlægget med henblik på  

 tilladelse afvistes, idet anlægget ikke ville kunne bringes i  

 overensstemmelse med kravene til trådløse telefoner.
 AFGØRELSEN, DER KLAGES OVER:
Ejeren havde ved indrejse til Danmark fået konfiskeret en i udlandet  

 indkøbt trådløs telefon, idet der ikke forelå den fornødne tilladelse til  

 indførsel.
Teleinspektionen afslog efterfølgende en anmodning om prøvning af  

 den trådløse telefon med henblik på godkendelse idet Teleinspektionen gav  

 udtryk for, at der under ingen omstændigheder ville kunne udstedes tilladelse  

 til brug af anlægget.
Dette begrundedes med, at anlægget ikke ville kunne  

 godkendes efter de for denne type anlæg fastsatte tekniske og administrative  

 bestemmelser - bl.a. anvendte anlægget frekvenser, der i Danmark benyttes til  

 andre formål, f.eks.
TV.
Ejeren påklagede Teleinspektionens afslag i et brev  

 af 31. maj 1988 til Generaldirektoratet for P&T.
 GENERALDIREKTORATETS AFGØRELSE:
 Generaldirektoratets afgørelse af 12. juli 1988:
 »I brev af 31. maj 1988 har De påklaget Teleinspektionens afgørelse  

 af 18. maj 1988 vedrørende indførsel af en trådløs telefon.
 Ministeriet har i denne anledning indhentet en udtalelse fra  

 Teleinspektionen.
Det fremgår af sagen, at De har søgt at indføre 1 stk. trådløs telefon af  

 mærket »Conairphone« Prima series model CTP-700 til Danmark.
Da der  

 ikke forelå den i henhold til § 1, stk. 4 i bekendtgørelse om  

 foranstaltninger til imødegåelse af ulovlig benyttelse af radioanlæg krævede  

 tilladelse fra generaldirektoratet til oprettelse og drift af anlægget, blev  

 dette konfiskeret i henhold til straffelovens regler herom.
Efterfølgende har De anmodet om myndighedernes afprøvning af det  

 pågældende anlæg med henblik på godkendelse her i landet.
Teleinspektionen  

 har imidlertid meddelt Dem afslag herpå under henvisning til, at anlægget  

 ikke i henhold til de for godkendelse af trådløse telefoner fastsatte  

 tekniske bestemmelser vil kunne godkendes i Danmark, idet anlægget blandt  

 andet anvender frekvenser, der her i landet benyttes til andre formål, f.eks.  

 TV.
