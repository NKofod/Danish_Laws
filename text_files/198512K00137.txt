Nr LSF 137 Forslag til lov om årpenge for kronprins Frederik Fremsat af statsministeren den 22. januar 1986 § 1. For kronprins Frederik fastsættes fra det tidspunkt at regne, da Hans kongelige Højhed fylder 18 år, en årpenge med et grundbeløb af 920.000 kr.
Stk. 2. Beløbet forhøjes eller nedsættes med 3 procent for hver fulde 3 points' udsving ud over 151 i reguleringspristallet for januar måned (reguleringspristal januar 1980 = 100). Reguleringen sker fra den efterfølgende 1. april.
Eventuelle overskydende points henstår til næste regulering.
Stk. 3. Årpengebeløbet udbetales fra den 1. juni 1986 månedligt forud.
§ 2. Fra det tidspunkt at regne, da Hans kongelige Højhed får selvstændig bolig, fastsættes en årpenge med et grundbeløb af 2.100.000 kr.
Stk. 2. Sker der generel ændring af tjenestemandslønninger, foretages tilsvarende regulering af grundbeløbet.
Stk. 3. Ydelsen efter stk. 1, jfr. stk. 2, forhøjes eller nedsættes med 3 procent for hver fulde 3 points' udsving ud over 151 i reguleringspristallet (reguleringspristal januar 1980 = 100).
Reguleringspristallet for januar og juli måneder benyttes ved reguleringen for tidsrummene henholdsvis 1. april - 30. september og 1. oktober - 31. marts.
Eventuelle overskydende points henstår til næste regulering.
 Stk. 4. Ydelsen udbetales månedligt forud.
§ 3. Så længe Hans kongelige Højhed oppebærer årpenge, kan han ikke modtage vederlag for statstjeneste.
Oprindeligt fremsat lovforslag Blad nr 416 § 1. For kronprins Frederik fastsættes fra det tidspunkt at regne, da Hans kongelige Højhed fylder 18 år, en årpenge med et grundbeløb af 920.000 kr.
Stk. 2. Beløbet forhøjes eller nedsættes med 3 procent for hver fulde 3 points' udsving ud over 151 i reguleringspristallet for januar måned (reguleringspristal januar 1980 = 100). Reguleringen sker fra den efterfølgende 1. april.
Eventuelle overskydende points henstår til næste regulering.
Stk. 3. Årpengebeløbet udbetales fra den 1. juni 1986 månedlig forud.
§ 2. Fra det tidspunkt at regne, da Hans kongelige Højhed får selvstændig bolig, fastsættes en årpenge med et grundbeløb af 2.100.000 kr.
Stk. 2. Sker der generel ændring af tjenestemandslønninger, foretages tilsvarende regulering af grundbeløbet.
Stk. 3. Ydelsen efter stk. 1, jfr. stk. 2, forhøjes eller nedsættes med 3 procent for hver fulde 3 points' udsving ud over 151 i reguleringspristallet (reguleringspristal januar 1980 = 100).
Reguleringspristallet for januar og juli måneder benyttes ved reguleringen for tidsrummene henholdsvis 1. april - 30. september og 1. oktober - 31. marts.
Eventuelle overskydende points henstår til næste regulering.
 Stk. 4. Ydelsen udbetales månedlig forud.
§ 3. Så længe Hans kongelige Højhed oppebærer årpenge, kan han ikke modtage vederlag for statstjeneste.
BEMÆRKNINGER TIL LOVFORSLAGET Kronprins Frederik fylder den 26. maj 1986 18 år og bliver dermed myndig.
Ifølge grundloven (§§ 7 og 17) tager han fra denne dato sæde i statsrådet, og han indtræder samtidig i henhold til lov nr.
 25 af 11. februar 1871 som regent i Dronningens fravær.
Efter fast statsretlig praksis ydes der i overensstemmelse med grundlovens § 11 årpenge til tronfølgeren fra 18 års dagen.
Det foreslås, at der for kronprinsen fastsættes en årpengeydelse på 920.000 kr., svarende til den ydelse, der ved lov nr. 27 af 5.
februar 1958 blev tillagt tronfølgeren, prinsesse Margrethe fra 21 års dagen; denne ydelse ville pr. 1. april 1985 udgøre 860.000 kr.
 årlig og fra 1. april 1986 forventelig 920.000 kr.
Beløbet foreslås reguleret en gang årlig, lige som det er tilfældet med årpengeydelserne til arveprinsesse Caroline Mathilde og grev Ingolf af Rosenborg, jfr. lov nr. 298 af 17. november 1953 som ændret ved lov nr. 213 af 31. maj 1963.
Fra det tidspunkt, hvor kronprinsen overtager den planlagte bolig på Amalienborg og får behov for et personale, foreslås ydelsen fastsat under hensyntagen hertil på tilsvarende måde som for tronfølgeren, prinsesse Margrethe, jfr. lov nr. 406 af 24.
 november 1965.
Personalet vil blive aflønnet efter statens regler, og ydelsen foreslås derfor reguleret på samme måde som årpengeydelsen til dronning Ingrid, jfr. lov nr. 137 af 26. april 1972. Dette indebærer, at der for den del af årpengebeløbet, der medgår til dækning af lønudgifter, alene sker regulering i takt med ændringer i lønninger m.v. til statens tjenestemænd.
