Bekendtgørelse af aftale af 16. marts  

 2001 med  

 Island og Norge om samarbejde i konkurrencesager Der er den 16. marts 2001 i København indgået en aftale  

 mellem Danmark, Island og Norge om samarbejde i konkurrencesager:
 Aftalens ordlyd er som følger:
Aftale  

 mellem Danmark, Island og Norge  

 om samarbejde i konkurrencesager Danmark, Island og Norge, som tilstræber en yderligere  

 styrkelse og formalisering af samarbejdet mellem den danske, islandske og  

 norske konkurrencemyndighed med henblik på en mere effektiv  

 håndhævelse af de tre landes nationale konkurrencelovgivning, som i medfør af deres nationale  

 konkurrencelovgivning kan videregive oplysninger til andre landes  

 konkurrencemyndigheder, som er underlagt konkurrencemyndighedens  

 tavshedspligt, hvis videregivelsen er nødvendig for at fremme  

 håndhævelse af disse landes konkurrencelovgivning, og  

 videregivelsen sker med henblik på at opfylde Danmarks, Islands og  

 Norges bilaterale eller multilaterale forpligtelser, er blevet enige om følgende:
Artikel I Definitioner I denne aftale defineres følgende udtryk og begreber  

 således:
 a)	»Konkurrencelovgivning(er)« er de til enhver tid gældende  

 lovgivninger, der for tiden består i:
i)	for Danmarks vedkommende henholdsvis lov nr. 384 af 17. juni 1997  

 med senere ændringer, jf. lovbekendtgørelse nr. 687 af 12. juli  

 2000, tillige med bekendtgørelser udstedt med hjemmel heri, ii)	for Islands vedkommende lov nr. 8 af 25. februar 1993,  

 konkurrencelov med senere ændringer, iii)	for Norges vedkommende lov af 11. juni 1993 nr. 65 om konkurranse  

 i ervervsvirksomhet, lov af 11. juni 1993 nr. 66 om pristiltak med senere  

 ændringer.
»Konkurrencemyndighed(er)«, »myndighed(er)« eller »part(er)«  

 betyder i)	for Danmarks vedkommende: Konkurrencestyrelsen, ii)	for Islands vedkommende: Samkeppnisstofnun, iii)	for Norges vedkommende: Konkurransetilsynet.
»Håndhævelsesforanstaltninger« betyder i)	brug af konkurrencelovgivningen i forbindelse med  

 undersøgelser, kontrol, afgørelser og processer af en eller  

 flere af myndighederne.
b)	»Konkurrencebegrænsende aktiviteter eller adfærd« beror  

 på de respektive parters konkurrencelovgivning og kan eksempelvis  

 bestå i i)	at fastsætte købs- eller salgspriser eller andre  

 forretningsbetingelser, ii)	at begrænse eller kontrollere produktion, afsætning,  

 teknisk udvikling eller investeringer, iii)	at opdele markeder eller forsyningskilder, iv)	at anvende ulige vilkår for ydelser af samme værdi over  

 for handelspartnere, v)	at stille som vilkår for indgåelse af en aftale, at  

 medkontrahenten godkender tillægsydelser, som efter deres natur eller  

 ifølge handelssædvane ikke har forbindelse med aftalens  

 genstand, eller vi)	at misbruge en dominerende eller kollektiv dominerende  

 stilling.
c)	»Fusioner« og »virksomhedsovertagelser« er defineret i i)	for Danmarks vedkommende: § 12 a i lov nr. 416 af 31. maj  

 2000, ii)	for Islands vedkommende: § 4 og 18 i lov nr. 8 af 25. februar  

 1993, jfr. lov nr.  

 107 af 25. mai 2000 iii)	for Norges vedkommende: § 3-11 i lov af 11. juni 1993 nr. 65  

 om konkurranse i   

 ervervsvirksomhet.
Artikel II Notifikation 1.	Den danske, den islandske og den norske konkurrencemyndighed giver  

 hinanden meddelelse om de tilfælde, hvor den ene myndighed bliver  

 opmærksom på, at dens håndhævelsesforanstaltninger  

 kan påvirke væsentlige konkurrenceretlige interesser, der  

 henhører under den anden myndigheds kompetence.
De håndhævelsesforanstaltninger, som det normalt vil  

 være passende at give meddelelse om, omfatter sådanne,  

 som a)	er relevante for en, to eller alle tre konkurrencemyndigheders  

 håndhævelsesforanstaltninger, b)	vedrører konkurrencebegrænsende aktiviteter, der for en  

 betydelig dels vedkommende udgår fra eller finder sted på en, to  

 eller alle tre myndigheders territorium, c)	vedrører en fusion eller virksomhedsovertagelse, hvor en  

 eller flere af deltagerne i transaktionen er en virksomhed, der er  

 registreret, oprettet efter lovgivningen eller hjemmehørende i enten  

 Danmark, Island eller Norge eller i to eller alle tre lande, d)	vedrører en konkurrencebegrænsende adfærd, som et  

 aftaleland antages at have krævet, fremmet eller godkendt, e)	vedrører afgørelser af indgribende karakter, der vil  

 kræve eller forbyde en bestemt konkurrencebegrænsende  

 adfærd på et andet aftalelands territorium.
 2.	For fusioner eller virksomhedsovertagelser, som kan påvirke  

 væsentlige konkurrenceretlige interesser, der henhører under den  

 anden myndigheds kompetence, og som i henhold til lovgivningen skal anmeldes  

 til konkurrencemyndighederne og/eller som myndighederne får kundskab om  

 og/eller selv tager op til behandling, skal der gives meddelelse i henhold  

 til denne artikel:
a)	for så vidt angår Danmark: til Konkurrencestyrelsen, b)	for så vidt angår Island: til Samkeppnisstofnun, c)	for så vidt angår Norge: til  

 Konkurransetilsynet.
 3.	Den danske, den islandske og den norske konkurrencemyndighed giver  

 også hinanden meddelelse om alle de tilfælde, hvor  

 konkurrencemyndigheden intervenerer eller på anden måde deltager  

 i en administrativ eller judiciel procedure, der ikke følges af  

 håndhævelsesforanstaltninger, hvis de spørgsmål, der  

 tages op under interventionen eller deltagelsen, kan påvirke  

 væsentlige konkurrenceretlige interesser hos en anden part i  

 aftalen.
Artikel III Udveksling af ikke-fortrolige oplysninger 1.	Parterne er enige om, at det er i deres fælles interesse at  

 udveksle ikke-fortrolige oplysninger, som a)	muliggør en mere effektiv anvendelse af deres respektive  

 konkurrencelovgivning, eller b)	forbedrer deres forståelse af de juridiske og  

 økonomiske vilkår og teorier, som er relevante for deres  

 håndhævelsesforanstaltninger m.v., eller forhold nævnt i  

 artikel II, nr. 3.
Artikel IV Udveksling af fortrolige oplysninger 1.	Parterne er enige om, at det er i deres fælles interesse at  

 udveksle fortrolige oplysninger.
Det er en forudsætning for en  

 konkurrencemyndigheds udlevering af fortrolige oplysninger, at  

 oplysningerne:
a)	er undergivet en tavshedspligt hos den konkurrencemyndighed, der  

 modtager oplysningerne som mindst svarer til den, som gælder hos den  

 konkurrencemyndighed, som udleverer de fortrolige oplysninger, og b)	udelukkende anvendes til de formål, som er fastlagt i denne  

 aftale, og c)	kun kan videregives af den modtagende konkurrencemyndighed med  

 udtrykkeligt samtykke fra den konkurrencemyndighed, der har udleveret  

 oplysningerne og kun anvendes til det formål, som samtykket  

 omfatter.
Artikel V Formkrav m.v.
 Meddelelser fra én konkurrencemyndighed til en anden  

 konkurrencemyndighed i henhold til denne aftales artikel II skal ske  

 skriftligt (herunder ved telefax og elektronisk post). Andre henvendelser kan  

 ske mundtligt eller skriftligt.
 Parterne skal skriftligt meddele hinanden om de ændringer, der  

 finder sted efter indgåelsen af denne aftale i deres konkurrencelove  

 eller anden lovgivning med betydning for aftalen.
Artikel VI Nye aftaleparter Såfremt alle deltagerne i denne aftale er enige herom, kan der  

 optages yderligere aftaleparter.
Artikel VII Ikrafttræden Denne aftale træder i kraft den 1. april 2001.
Artikel VIII Revision og opsigelse Aftalen kan til enhver tid tages op til revision, og den kan ligeledes  

 skriftligt opsiges af hver part med 60 (tres) dages varsel.
 Udfærdiget i København den 16. marts 2001 i et eksemplar  

 på dansk, islandsk og norsk, hvilke tekster alle har samme  

 gyldighed.
 For Danmark:
Finn Lauritzen direktør For Island:
Helgi Ágústsson ambassadør For Norge:
Knut Eggum Johansen direktør Aftalen trådte i medfør af artikel VII i kraft den 1. april  

 2001.
