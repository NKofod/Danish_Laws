Bilag 1 Bekendtgørelse om ændring af bekendtgørelse om mærkning m.v. af fødevarer 1) § 1 I bekendtgørelse nr. 1308 af 14. december 2005 om mærkning m.v. af fødevarer, som ændret ved bekendtgørelse nr. 115 af 23. februar 2006, bekendtgørelse nr. 829 af 20. juli 2006 og bekendtgørelse nr. 1333 af 3. december 2007, foretages følgende ændringer:
 1. I titelnoten indsættes efter »(EF-tidende L 308 s.15).«: » Kommissionens direktiv 2007/68/EF af 27. november 2007 om ændring af bilag IIIa til Europa-Parlamentets og Rådets direktiv 2000/13/EF for så vidt angår visse fødevareingredienser (EU-Tidende L 310, s. 11).«.
 2. Bilag 5 affattes som bilag 1 til denne bekendtgørelse.
§ 2 Bekendtgørelsen træder i kraft den 31. maj 2008.
Stk. 2. Dog kan fødevarer, der er bragt i omsætning eller mærket inden den 31. maj 2009, og som opfylder betingelserne i det ophævede bilag 5, markedsføres indtil lagrene heraf er opbrugte.
Fødevarer, der ikke er mærket i overensstemmelse med bilagets punkt 13 og 14, skal dog være fremstillet og mærket inden den 23. december 2008, og kan herefter markedsføres, indtil lagrene er opbrugte.
Fødevarestyrelsen, den 29. maj 2008 P.S.V.Annelise Fenger / Jørgen Bender-Pedersen Bilag 1 »Bilag 5 Allergene ingredienser, jf. § 10, stk. 1, nr. 3 1) Glutenholdige kornprodukter (dvs. hvede, rug, havre, spelt, kamut eller hybridiserede stammer heraf) og produkter på basis heraf.
Følgende produkter af korn betragtes dog ikke som allergene ingredienser: Glukosesirup på basis af hvede, herunder dextrose 2). Maltodextriner på basis af hvede2). Glukosesirup på basis af byg.
Kornprodukter, der anvendes til fremstilling af distillater eller ethanol af landbrugsmæssig oprindelse til spiritus og andre alkoholholdige drikkevarer.
 2) Krebsdyr og produkter på basis af krebsdyr.
 3) Æg og produkter på basis af æg.
 4) Fisk og produkter på basis af fisk.
Følgende produkter af fisk betragtes dog ikke som allergene ingredienser: Fiskegelatine anvendt som bærer stof for vitamin- eller carotenoidpræparater.
Fiskegelatine eller ægte husblas, der anvendes som klaringsmiddel i øl og vin.
 5) Jordnødder og produkter på basis af jordnødder.
 6) Soja og produkter på basis af soja.
Følgende produkter af soja betragtes dog ikke som allergene ingredienser: Fuldstændig raffineret sojaolie og  fedt2). Naturlige blandede tocopheroler (E 306). Naturligt D-alpha-tocopherol.
Naturligt D-alpha-tocopherylacetat.
Naturligt D-alfa-tocopherylsuccinat hidrørende fra soja.
Phytosteroler og phytosterolestere fremstillet af vegetabilske olier hidrørende fra soja.
Phytostanolestere fremstillet af vegetabilsk steroler hidrørende fra soja.
 7) Mælk og produkter på basis af mælk (herunder laktose).
Følgende produkter af mælk betragtes dog ikke som allergene ingredienser: Valle der anvendes til fremstilling af destillater eller ethanol og landbrugsmæssig oprindelse til spiritus og andre alkoholholdige drikkevarer.
Lactitol.
 8) Nødder, dvs. mandler ( Amygdalus communis L. ), hasselnødder ( Corylus avellana ), valnødder ( Juglans regia ), cashewnødder ( Anacardium occidentale ), pekannødder ( Carya illinoiesis (Wangenh.)K.Koch ), paranødder ( Bertholletia excelsa ), pistacienødder ( Pistacia vera ), queenslandnødder ( Macadamia ternifolia ) og produkter på basis heraf.
 Følgende produkter af nødder betragtes dog ikke som allergene ingredienser: Nødder, der anvendes til fremstilling af destillater eller ethanol af landbrugsmæssig oprindelse til spiritus og andre alkoholholdige drikkevarer.
 9) Selleri og produkter på basis af selleri.
 10) Sennep og produkter på basis af sennep.
 11) Sesamfrø og produkter på basis af sesamfrø.
 12) Svovldioxid og sulfitter i koncentrationer på over 10 mg/kg eller 10 mg/liter udtrykt som SO2.
 13) Lupin og produkter på basis af lupin.
14) Bløddyr og produkter på basis af bløddyr.« 1) Bekendtgørelsen indeholder bestemmelser, der gennemfører dele af Kommissionens direktiv 2007/68/EF af 27. november 2007 om ændring af bilag IIIa til Europa-Parlamentets og Rådets direktiv 2000/13/EF for så vidt angår visse fødevareingredienser.
 2) Det gælder også produkter på basis heraf, forudsat forarbejdningen af dem ikke kan tænkes at have øget den af EFSA skønsmæssige ansatte allergenicitet af det produkt de hidrører fra.
