Bekendtgørelse om foder til  

 klovbærende dyr samt om rengøring og desinfektion af  

 transportmidler til klovbærende dyr og af produkter og genstande, der  

 har været i kontakt med klovbærende dyr I medfør af § 9, § 12, § 19, § 22, § 35, stk. 2, og § 43, stk. 2 og  

 3, i lov nr. 351 af 2. juni 1999 om sygdomme og infektioner hos dyr  

 fastsættes:
 § 1. Det er ind til videre forbudt at  

 indføre foder, der kan tænkes anvendt til klovbærende dyr,  

 fra medlemsstater i Den Europæiske Union, hvor der er konstateret Mund-  

 og klovesyge efter den 1. januar 2001.
§ 2. Ejeren eller føreren af  

 transportmidler til klovbærende dyr eller andre  

 køretøjer, der har været i kontakt med klovbærende  

 dyr, skal straks ved transportmidlet eller køretøjets ankomst  

 til Danmark sørge for, at det rengøres og desinficeres.  

 Rengøringen og desinfektionen skal ske på den godkendte  

 rengørings- og desinfektionsplads, der er nærmest beliggende i  

 forhold til ankomststedet i Danmark.
Ejeren eller føreren skal sikre  

 sig skriftlig dokumentation for rengøringen og desinfektionen og skal  

 på forlangende forevise denne for fødevareregionen.
Stk. 2. Produkter og genstande, der har kunnet være  

 i kontakt med klovbærende dyr, skal ved ankomsten til Danmark  

 rengøres og desinficeres.
Ejeren eller brugeren skal på  

 forlangende kunne forevise skriftlig dokumentation herfor for  

 fødevareregionen.
 Stk. 3. Det påhviler føreren og andre, der  

 har været i kontakt med de i stk. 1 omhandlede transportmidler og  

 køretøjer og de i stk. 2 omhandlede produkter og genstande at  

 bære rengjort beklædning og rengjort og desinficeret  

 fodtøj.
 § 3. Udgifterne ved den i § 2 nævnte  

 rengøring og desinfektion er det offentlige uvedkommende.
 § 4. Overtrædelse af § 1 eller § 2 straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft den 24. marts  

 2001.
