Skriftlig fremsættelse (9. januar  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om individuel  

 boligstøtte (Refusion for boliger til flygtninge) (Lovforslag nr.
L 43).
Lovforslaget indeholder en udmøntning af  

 kommuneaftalen for 2002 om refusion af lejetab i kommunalt ejede boliger, der  

 udlejes til flygtninge.
Forslaget skaber mulighed for, at kommuner i  

 forbindelse med udlejning af kommunalt ejede boliger til flygtninge kan  

 få refusion fra staten af eventuelt lejetab, ligesom efter de  

 gældende regler for boliger kommunen har lejet.
Lovforslaget medfører samlet set ikke offentlige  

 merudgifter.
Staten får merudgifter på 0,5 mill. kr.  

 årligt.
Kommunerne får tilsvarende mindreudgifter på 0,5  

 mill. kr., der reguleres over bloktilskuddet.
Forslaget skønnes ikke  

 at have nævneværdige administrative konsekvenser for  

 kommunerne.
 Lovforslaget skønnes ikke at have økonomiske  

 eller administrative konsekvenser for erhvervslivet.
 De kommunaløkonomiske konsekvenser skal forhandles  

 med de kommunale parter.
Forslaget skønnes ikke at have  

 miljømæssige konsekvenser, administrative konsekvenser for  

 borgerne eller ligestillingsmæssige konsekvenser.
Endelig vurderes  

 forslaget ikke at indeholde EU-retlige aspekter.
 Det foreslås, at lovforslaget får virkning for  

 lejetab fra og med budgetåret 2002.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
