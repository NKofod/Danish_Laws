Cirkulæreskrivelse om civilt personel under erhvervsuddannelse ANVENDELSESOMRÅDE Bestemmelsen angår civilt ansat personel, der gennemfører en erhvervsuddannelse (EUD).
GENERELT Ved erhvervsuddannelse forstås en af Undervisningsministeriet godkendt uddannelse, der er omfattet af Undervisningsministeriets Bekendtgørelse om erhvervsuddannelser (BEK nr. 1514 af 2010-12-15) samt Erhvervsuddannelsesloven (LBK nr. 171 af 2011-03-02).
ØKONOMI Løn til eleven/lærlinge Forsvarskommandoens (FKO) Personel- og Organisationsstyringssektionen (FKO-PLA3) stiller et antal normer (lønsummer) til rådighed for personel under erhvervsuddannelse.
Disse lønsummer, der ikke omfatter voksenelever og voksenlærlinge (personel under VEUD), forvaltes ved Forsvarets Personeltjeneste (FPT) Lønsums- og Personelstrukturafdeling (FPT-LA1) og fordeles i henhold til oplæg fra FKO og FPT.
Lønninger til personel under erhvervsuddannelse indgår ikke i de enkelte myndigheders decentrale lønsum.
Normerne tilpasses løbende til den aktuelle struktur.
Andre omkostninger ved at have en elev/lærling Foruden lønsummen er der følgeomkostninger ved at have elever/lærlinge.
Ved følgeom-kostninger forstås udgifter til evt. skoleophold, bøger, kompendier, materialer, erhvervelse af kørekort, skolehjem, kurser ved eksterne kursusudbydere mv.
Udgifterne hertil skal dækkes over driftskontoen ved den funktionelle tjeneste eller operative kommando, hvor eleven/lærlingen er tjenestegørende.
Myndigheden skal således medtage disse udgifter i eget driftsbudget.
ØNSKE OM AT FÅ EN CIVIL ELEV/LÆRLING Rekvirering af elever/lærlinge til værksteder, kontorer, lagre og depoter mv., der er godkendt som praktikplads, kan ske på følgende to måder:
Mulighed 1: En operativ kommando eller funktionel tjeneste kan henvende sig til FPT, Den Civile Forvaltningsafdeling (FPT-FA4) og meddele, at der er en eller flere ledige elev-/lærepladser, som ønskes besat.
FPT-FA4 sikrer, at der er en norm og lønsum til rådighed ved FPT-LA1.
Når tilsagn er givet, gennemfører FPT-FA4 rekruttering af den eller de pågældende ele-ver/lærlinge i henhold til de givne bestemmelser.
De givne bestemmelser kan f.eks. være, at grundforløbet for uddannelsen skal være gennemført inden tiltrædelse, en minimum aldersgrænse, krav om anden gennemført uddannelse osv.
 Rekrutteringen gennemføres i samarbejde med respektive operative kommando eller funktionelle tjeneste.
Mulighed 2: FKO meddeler primo februar måned EUD-elev/lærlinge kvote pr 1. november til FPT.
Herefter meddeler FPT-LA1 respektive myndigheder, hvor mange elever/lærlinge, der skal ansættes inden udgangen af oktober måned.
Dette sker så betids, at FPT-FA4 kan påbegynde rekruttering i marts-april måned.
NYE FAGRETNINGER Ønskes en helt ny fagretning for lærlinge indført under FKO myndighedsområde, kontaktes Forsvarskommandoens Uddannelsesstrategisektion (FKO-PSA4).
ANSVAR, ADMINISTRATION OG FORMALIA ANGÅENDE ERHVERVSUDDANNELSER FPT er ansættende myndighed for personel i forsvaret.
Overordnet har praktikstedet ved den funktionelle tjeneste eller operative kommando ansvaret for eleven/lærlingen i uddannelsesperioden.
Registrering af arbejdstid, udfærdigelse af rejseordrer mv. gennemføres således ved praktikstedet.
I forbindelse med ansættelse af en elev/lærling udarbejder den funktionelle tjeneste eller operative kommando i samarbejde med erhvervsskolen (tekniske skole eller handelsskole), en plan for forløbet, således at denne kan præsenteres for ansøgerne.
FPT-FA4 HR konsulenter står gerne til MYN rådighed med hjælp og vejledning i forbindelse med udarbejdelse af uddannelsesplan.
Planen skal bl.a. indeholde arbejdstider, planlagte kurser, geografisk placering, mv.
Planen skal endvidere leve op til de krav, der stilles til den pågældende uddannelse.
Planen bilægges elevens/lærlingens uddannelsesbog, som udleveres af erhvervsskolen.
 For alle elever/lærlinge sender erhvervsskolen/handelsskolen besked om skoleperioder dels til eleven, dels til pågældende tjenestested (praktiksted).
 Forsvaret kan stille særlige krav til et uddannelsesforløb, der ligger ud over kravene fra Undervisningsministeriet og erhvervsuddannelsernes faglige udvalg.
 Uddannelsesaftaler.
Uddannelsesaftaler udfærdiges af FPT.
En uddannelsesaftale skal oprettes inden aftale-periodens begyndelse, dog tidligst 3 måneder før.
Uddannelsesaftalen (originalen) sendes til den pågældende erhvervsskole.
Det kan enten være en af forsvarets egne skoler eller en civil erhvervsskole.
Kopier af aftalen opbevares ved den respektive funktionelle tjeneste eller operative kommando samt ved Forsvarets Personeltjeneste.
FPT-FA4 videresender relevante oplysninger til FPT-LA4, der sikrer, at forsvaret modtager de præmier, refusioner, tilskud, bonus mv., forsvaret er berettiget til i henhold til de givne bestemmelser ved Arbejdsgivernes Elevrefusion (AER) samt Beskæftigelsesregionerne.
Uddannelsestiden for en elev/lærling kan evt. forlænges efter skøn af FPT, såfremt ele-ven/lærlingen har været fraværende en uforholdsmæssig stor del af praktikperioden.
I henhold til Undervisningsministeriets bekendtgørelse skal perioden forlænges, såfremt der er fravær i uddannelsen mere end 10 % af læretiden.
 Godkendelse af praktikpladser.
 Praktikpladser godkendes af det faglige udvalg for det pågældende fag.
Ønsker en myndighed praktikplads godkendt af et fagligt udvalg, sker dette ved henvendelse til FKO-PSA4 via egen funktionelle tjeneste eller operative kommando.
Dog gælder, at for kontor- og administrationsfaget varetager FPT-FA4 denne funktion for de civile elever.
Den funktionelle tjeneste eller operative kommando skal leve op til godkendelsen som praktikplads.
 Forkundskaber inden tiltrædelse.
 En kandidat til en læreplads skal kunne opfylde de krav som stilles i henhold til Undervisningsministeriets bekendtgørelse for den pågældende erhvervsuddannelse.
Den enkelte funktionelle tjeneste eller operative kommando kan selv afgøre, om grundforløbet for en erhvervsuddannelse skal være gennemført, inden uddannelsesforløbet iværksættes, eller om grundforløbet kan gennemføres, medens pågældende er ansat i forsvaret.
Når grundforløbet gennemføres under en kontraktlig ansættelse i forsvaret, skal grund-forløbet også indgå i uddannelsesaftalen.
I givet fald anbefales det at anføre den passus i uddannelsesaftalens pkt. 11, at aftalen kun gælder, såfremt grundforløbet gennemføres med et for arbejdsgiveren tilfredsstillende resultat.
SKIFT FRA CIVIL TIL MILITÆR ANSÆTTELSE UNDER LÆRETIDEN Forsvaret kan, som enhver anden civil virksomhed, ansætte unge under 18 år.
Eleven/lærlingen kan dog tidligst overgå til militær ansættelse efter det fyldte 18. år.
Såfremt eleven/lærlingen ønsker at overgå til militær ansættelse, inddrages Forsvarets Rekruttering (FPT-RA2), der gennemfører en screening med henblik på at sikre, at kandidaten lever op til de krav, der formelt stilles i den forbindelse til helbred, villighed til udsendelse, psykiske krav, sikkerhedsgodkendelse mv.
Screening fremsendes af pågældende elev/lærlings HR konsulent i FPT-FA4. Udfaldet af screeningen ved FPT-RA2 meddeles HR konsulenten i FPT-FA4, og godkendes eleven/lærlingen, videregiver HR konsulenten sagen til Forsvarets Personeltjenestes Forvaltningsafdeling Stampersonel (FPT-FA3). Ansættelseskontrakten ændres i givet fald af FPT-FA3, der samtidig orienterer FPT-LA4 og FPT-KTP-EUDELEV om ændringen med henblik på opdatering i Arbejdsgivernes Elevrefusion (AER), Statens Lønsystem (SLS) og DeMars registrene.
FPT-FA3 iværksætter samtidig ansøgning om passende fremtidig sikkerheds-godkendelse relateret til materiellets og arbejdets karakter.
 Det skal noteres, at nogle myndigheder først tager militært ansat personel i lære, efter de har gennemført en udsendelse i INTOPS.
SÆRLIGT OMKRING CIVILE VOKSENLÆRLINGE En funktionel tjeneste eller operativ kommando kan henvende sig til FPT-FA4 og meddele, at de har en eller flere medarbejdere, der ønskes kompetenceudviklet i henhold til reglerne for voksenlærlinge (VEUD). Idet Forsvarets Personeltjeneste ikke er lønudbetalende myndighed for denne personelgruppe, sikres ved egen myndighed, at den nødvendige lønsum er til stede i uddannelsesperioden, og at den til uddannelsen svarende løn vil være til stede efter perioden.
Proceduren vil ofte være den, at medarbejderen gennemfører en kompetencevurdering ved den erhvervsskole, hvor den teoretiske del af uddannelsen skal gennemføres.
Her klarlægges, hvilken teoretisk viden og praktiske færdigheder medarbejderen skal tilføres forud for aflæggelse af svende- eller fagprøve.
På grundlag heraf sammensætter FPT-FA4, myndigheden og skolen det aktuelle uddannelsesforløb.
 Vedrørende følgeomkostninger handles i henhold til afsnittet vedrørende Særlige omkostninger ved at have en elev/lærling og uddannelsesaftaler i henhold til afsnittet om Uddannelsesaftaler.
Forsvarets Personeltjeneste (FPT-LA4) skal i det enkelte tilfælde undersøge om særlige ordninger for refusion (f.eks. Flaskehalsbevillingen ved Beskæftigelsesregionen for praktikstedets geografiske område, Langtidsledighedsaftalen eller lignende) kan udløse tilskud i forbindelse med indgåelse af uddannelsesaftaler med voksne.
FPT-LA4 sikrer, at præmier, refusioner mv. tilgår forsvaret i lighed med reglerne for de almindelige elever/lærlinge, jf. ovenstående afsnit vedrørende Ansvar, administration og formalia.
SAGSBEHANDLENDE AFDELING Forsvarets Personeltjeneste, FPT-FA4 Den Civile Forvaltningsafdeling er sagsbehandlende afdeling.
