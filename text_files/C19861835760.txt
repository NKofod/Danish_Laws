Vejledning Fremskyndet tilbagebetaling af afgifterne af olie, el, gas og kul Generelt Lov om fremskyndet tilbagebetaling af visse afgifter indeholder bl a  

 bestemmelser om månedsvis tilbagebetaling af energiafgifterne, det vil i  

 denne forbindelse sige afgifterne efter:
- Lov om afgift af visse olieprodukter (gas- og dieselolie, fuelolie,  

 fyringstjære samt petroleum) - Lov om afgift af elektricitet - Lov om afgift af gas (autogas og anden flaskegas) - Lov om afgift af stenkul, brunkul og koks mv.
 Loven indebærer, at virksomheden kan få disse afgifter tilbagebetalt  

 månedsvis.
Adgangen til månedsvis tilbagebetaling af energiafgifterne er dog  

 begrænset til virksomheder med et særligt stort energiforbrug.
For  

 momsregistrerede virksomheder, der er optaget i registret for byerhverv  

 (virksomheder med kvartalet som afgiftsperiode), er det således en  

 betingelse, at afgifterne af olie, el, gas og kul tilsammen udgør mindst 30  

 000 kr om året.
 For momsregistrerede virksomheder, der er optaget i registret for landbrug  

 og fiskeri (virksomheder med halvårlig afgiftsperiode), er det en betingelse,  

 at det samlede energiafgiftsbeløb udgør mindst 15 000 kr om året.
Virksomheder, der er omfattet af den særlige registrering hos toldvæsenet  

 af hensyn til godtgørelse af olieafgift af brændstof, som anvendes i  

 trafikmidler i den kollektive trafik, vil også kunne opnå tilladelse til  

 månedsvis tilbagebetaling af olieafgift.
Tilladelsen er betinget af, at  

 virksomhedens årlige olieafgift udgør mindst 30 000 kr.
Den enkelte månedsvise tilbagebetaling skal omfatte et beløb på mindst 5  

 000 kr.
Tilbagebetalingen kan dog omfatte flere måneder under eet.
Ordningen omfatter kun de rene energiafgiftsbeløb.
Momsen af de pågældende  

 energiafgiftsbeløb skal angives som købsmoms (indgående moms) i virksomhedens  

 angivelse efter momsloven.
Optagelse i ordningen Nyregistrerede virksomheder, der kan sandsynliggøre, at de vil være  

 berettiget til fremskyndet tilbagebetaling af energiafgifter, kan optages i  

 ordningen samtidig med registreringen efter momsloven.
Igangværende virksomheder kan optages i ordningen med virkning fra  

 begyndelsen af den afgiftsperiode efter momsloven, som følger efter den  

 periode, hvori ansøgningen er modtaget hos toldvæsenet.
Anmodning om  

 optagelse skal dog i alle tilfælde være fremsat senest 1 måned før  

 afgiftsperiodens begyndelse.
 Ansøgning om optagelse skal ske på en særlig ansøgningsblanket (P 121),  

 der efter udfyldning indsendes til det lokale distriktstoldkammer.
 Som dokumentation for, at virksomheden med hensyn til  

 minimumsafgiftsbeløbene på henholdsvis 30 000 kr og 15 000 kr årlig opfylder  

 betingelsen for optagelse i ordningen, skal virksomheden i ansøgningen oplyse  

 de energiafgiftsbeløb, som virksomheden har angivet i momsangivelserne for de  

 senest forudgående 4 kvartaler (virksomheder i byregistret), respektive 2  

 halvår (virksomheder i registret for landbrug og fiskeri). Afgiftsbeløbene  

 vil kunne reguleres på grundlag af de på ansøgningstidspunktet gældende  

 afgiftssatser.
 Hvis virksomheden ønsker at foretage denne regulering af afgiftsbeløbene,  

 må den i et særligt bilag til ansøgningen gøre nærmere rede for reguleringen.
 Virksomheder, der har været i drift mindre end 12 måneder, vil kunne  

 optages i ordningen, hvis de over for toldvæsenet kan sandsynliggøre, at de i  

 de kommende 12 måneder vil opfylde betingelserne for optagelse i ordningen.  

 Dette kan fx gøres på grundlag af en opgørelse af afgifterne af olie, el, gas  

 og kul for den periode, hvor virksomheden har været i drift.
Optagelse i ordningen indebærer, at al godtgørelse i virksomheden af  

 afgifterne af olie, el, gas og kul skal foregå via ordningen.
Virksomheden  

 vil således ikke sideløbende med tilbagebetaling efter ordningen have  

 mulighed for helt eller delvist at foretage fradrag for disse afgifter i  

 virksomhedens angivelse efter momsloven.
Ordningens administration Ordningen administreres ved hjælp af et bevillingssystem, hvor den enkelte  

 virksomhed, der optages i ordningen, får en bevilling fra toldvæsenet.
Opgørelse Hvis det samlede energiafgiftsbeløb ved opgørelsen udgør mindst 5 000 kr  

 for en kalendermåned, kan virksomheden umiddelbart efter månedens udløb  

 anmode om tilbagebetaling af beløbet.
Anmodningen afgives på blanket P 124,  

 der udleveres af distriktstoldkamret.
 Er det månedlige beløb mindre end 5 000 kr, må virksomheden vente med at  

 sende anmodningen om tilbagebetaling, indtil yderligere en eller flere  

 måneders energiafgiftsbeløb tilsammen udgør mindst 5 000 kr.
Udbetaling Udbetalingen efter den enkelte anmodning om fremskyndet tilbagebetaling af  

 energiafgifter vil finde sted senest 3 uger efter, at toldvæsenet har  

 modtaget anmodningen.
 Hvis toldvæsenet ikke kan foretage kontrol af anmodningen på grund af  

 virksomhedens forhold (fx ferielukning eller bortrejse), kan  

 udbetalingsfristen overskrides.
 Det er dog en betingelse for udbetalingen, at virksomheden har opfyldt sin  

 angivelsesforpligtelse efter momsloven.
 Toldvæsenet har modregningsret vedrørende ethvert krav, som statskassen  

 måtte have på virksomheden.
Yderligere oplysninger Yderligere oplysninger om fremskyndet tilbagebetaling af afgifterne af  

 olie, el, gas og kul kan fås ved henvendelse til det lokale  

 distriktstoldkammer.
