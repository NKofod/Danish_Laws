 I tilslutning til Udenrigsministeriets bekendtgørelse nr. 35 af 31.
maj 1978, Lovtidende C, meddeles det, at der ved noteveksling i New Delhi den 25. og 26. oktober 1989 er indgået en overenskomst mellem Danmark og Indien, ifølge hvilken den danske regering inden for et beløb af 102,33 millioner kroner yder støtte til 2. fase af et program til kontrol af blindhed.
 Aktiviteterne omfatter etablering af nye mobile øjenklinikker, levering af  

 udstyr samt træning og efteruddannelse af sundhedspersonale.
 Projektets overordnede formål er at reducere forekomsten af blindhed og  

 nedsat synsevne.
 Projektet forventes at have en varighed af 5 år.
