Bekendtgørelse om produktionsafgift ved  

 slagtning og eksport af svin I medfør af § 6, stk. 1 og 4 og § 24 i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 65 af 9. februar 1996,  

 fastsættes:
§ 1. For hvert svin   herunder søer, orner,  

 polte og smågrise   som er produceret i Danmark og som slagtes og ved  

 offentlig kontrol ubetinget godkendes til menneskeføde, skal  

 erlægges en afgift.
Afgiftspligten omfatter også svin, der  

 slagtes for private til eget forbrug.
 Stk. 2. Afgiften udgør 8,05 kr. pr. svin med en  

 indvejet, slagtet vægt på til og med 109,9 kg og 20,10 kr. pr.  

 svin med en indvejet, slagtet vægt på 110 kg og derover.
 Stk. 3. Ved indvejet, slagtet vægt forstås  

 vægten af en svinekrop med hoved og tæer   men uden flomme   i  

 varm tilstand under slagtningen.
 § 2. For svin, der slagtes på  

 eksportsvineslagterier, påhviler det vedkommende slagteri/slagtehus hos  

 leverandøren at opkræve det i § 1 nævnte  

 afgiftsbeløb og hver uge at indsende indberetning til  

 Svineafgiftsfonden, c/o Danske Slagterier, Axelborg, 1609 København V,  

 girokonto nr. 8 00 07 86, om antallet af de i den foregående  

 kalenderuge slagtede og godkendte svin i hver af de 2 vægtkategorier og  

 at afregne den herefter skyldige afgift med nævnte fond.
Stk. 2. For svin, der slagtes i private slagtehuse,  

 påhviler det slagteren at indbetale det i § 1 nævnte  

 afgiftsbeløb til Svineafgiftsfonden, c/o Danske Slagterier, Axelborg,  

 1609 København V, girokonto nr. 8 00 07 86, senest 14 dage efter en  

 foretagen slagtning.
Indbetalingskort fås udleveret af den  

 kontrollerende dyrlæge, hvem det påhviler umiddelbart efter den  

 foretagne kontrolstempling at indsende indberetning til nævnte fond om  

 antallet af slagtede svin i hver vægtkategori.
 Stk. 3. Afgiftsbeløbet skal anføres i  

 slagterivirksomhedens løbende afregning til svineproducenterne.
 § 3. For hvert svin   herunder søer, orner,  

 polte og smågrise   der er produceret i Danmark og som udføres  

 levende her fra landet, skal eksportøren erlægge en afgift, der  

 udgør 8,05 kr. for svin med en levende vægt på til og med  

 135 kg og 20,10 kr. for svin med en levende vægt på over 135  

 kg.
 Stk. 2. Det påhviler eksportøren senest 14  

 dage efter eksporten at afgive indberetning til Svineafgiftsfonden, c/o  

 Danske Slagterier, Axelborg, 1609 København V, om den stedfundne  

 eksport med oplysning om antallet af levende svin i hver vægtklasse og  

 samtidig til Svineafgiftsfondens girokonto nr. 8 00 07 86 at indsende den  

 herefter skyldige afgift.
 § 4. Beløb, der ikke indbetales rettidigt,  

 tillægges en rente på 1,3 pct. månedligt for hver  

 påbegyndt måned fra forfaldsdagen at regne.
 § 5. Der er udpantningsret for forfaldne  

 beløb, herunder for de i § 4 nævnte rentebeløb.
 § 6. Den, der overtræder eller  

 forsøger at overtræde §§ 2-4 straffes med bøde, medmindre  

 højere straf er forskyldt efter § 25 i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Denne bekendtgørelse træder i  

 kraft den 10. maj 1999.
 Stk. 2. Samtidig ophæves bekendtgørelse nr.  

 56 af 23. januar 1997 om afgift ved slagtning og ved eksport af svin.
