Cirkulære om aftale om Nyt lønsystem for tjenestemænd og  

 tjenestemandslignende ansatte i Kriminalforsorgen under  

 Kriminalforsorgsforeningens område (Perst. nr. 057-03) Generelle bemærkninger 1.  

  

 Finansministeriet og Statstjenestemændenes Centralorganisation  

 II har den 24. juni 2003 indgået vedlagte aftale om nyt lønsystem for  

 tjenestemænd/tjenestemandslignende ansatte i Kriminalforsorgen under  

 Kriminalforsorgsforeningens  

 område.
 Aftalen er optaget som bilag  

 til cirkulæret.
 Aftalen indeholder et  

 permanent nyt lønsystem, der omfatter alle nuværende ansatte, med mindre de  

 meddeler,  

 at de ikke ønsker at overgå til det nye lønsystem efter bestemmelsen i § 12.  

 For kommende ansatte vil aftalen alene gælde, hvor ansættelse undtagelsesvis  

 ikke finder sted på overenskomst - eller øvrige vilkår.
 Tjenestemandsansatte  

 socialrådgivere (forsorgsassistenter, forsorgsfuldmægtige,  

 kriminalforsorgsledere) ansat ved kriminalforsorgens Afdelinger  

 (Kriminalforsorgen i Frihed) er med virkning fra 1. april 2003 omfattet af  

 aftale om nyt lønsystem for tjenestemænd/tjenestemandslignende ansatte  

 socialrådgivere i staten, med mindre den enkelte medarbejder vælger at  

 forblive  

 på hidtidigt lønsystem.
Bemærkninger til de enkelte bestemmelser 2. Til § 4 Stillinger som leder, jf.  

 løngruppe 5, omfatter eksisterende stillinger som kriminalforsorgsleder,  

 forstander, afdelingsleder og forsorgsleder.
 Stillinger som konsulent  

 m.fl., jf. løngruppe 11, omfatter eksisterende stillinger som  

 projektmedarbejder, økonomikonsulent, afdelingsleder, specialkonsulent,  

 chefkonsulent og kontorchef.
 Vedrørende stillinger som  

 souschef for beskæftigelsesleder vedrørende arbejdsdriften henvises til  

 afgrænsningsaftale  

 af 15. august 2001 mellem Dansk Fængselsforbund og  

 Kriminalforsorgsforeningen.
3. Til § 5 Det centralt aftalte tillæg  

 til pædagogiske assistenter ved pensionerne erstatter det hidtil ydede tillæg  

 aftalt mellem Direktoratet for Kriminalforsorgen og  

 Kriminalforsorgsforeningen  

 og ydes på tilsvarende vilkår som dette.
 Med mindre andet er særskilt  

 anført, vil andre tillæg end de i § 5, stk. 1, 2. afsnit, nævnte tillæg  

 bortfalde ved overgangen til nyt lønsystem, idet der dog som supplement til  

 basislønnen kan aftales tillæg for særlige funktioner og/eller  

 kvalifikationer  

 og idet den enkelte ansatte er sikret et lønniveau svarende til den hidtidige  

 samlede faste løn, jf. overgangsbestemmelserne.
 Hensyn til f.eks. geografisk  

 betingede lønforhold kan indgå i lokalt aftalte  

    

  

 kvalifikationstillæg mv.
 Kvalifikationstillæg ydes  

 som hovedregel i form af varige tillæg, men kan også, hvis forholdene taler  

 herfor, aftales som midlertidige tillæg.
 Engangsvederlag vil typisk  

 være relevante, hvis der er tale om en efterfølgende honorering af en særlig  

 indsats.
 Forhåndsaftaler indebærer,  

 at der ikke skal indgås konkret tillægsaftale mellem ansættelsesmyndigheden  

 og  

 tillidsrepræsentanten, hver gang en eller flere ansatte udfører  

 opgaver/erhverver kvalifikationer, der er omfattet af forhåndsaftalen.
 Hvis der lokalt indgås  

 aftale om, at et tillæg ydes til ansatte, der har gennemført et givent kursus  

 eller en given efteruddannelse, bør alle i den pågældende personalegruppe,  

 for  

 hvem kurset/efteruddannelsen er relevant, have adgang til at gennemgå  

 kurset/efteruddannelsen.
 Opmærksomheden henledes i  

 øvrigt på, at det af bemærkningerne til tillidsrepræsentantaftalen fremgår,  

 at  

 tillidsrepræsentanter ikke lønmæssigt og udviklingsmæssigt skal stilles  

 ringere  

 end andre ansatte omfattet af nye lønsystemer og derfor skal have samme  

 mulighed for at få tillæg ud over basislønnen, som hvis de havde fuld  

 mulighed  

 for at fungere i deres sædvanlige job.
 Endelig kan der på baggrund  

 af tillidsrepræsentanternes ændrede rolle inden for aftalesystemet, der efter  

 den skete decentralisering i langt højere grad baserer sig på lokale  

 løsninger,  

 efter konkret vurdering indgås aftale om ydelse af tillæg til en  

 tillidsrepræsentant.
4. Til § 7 Ved overenskomst- og  

 aftalefornyelsen pr. 1. april 2002 er der aftalt principielle retningslinjer  

 for tjenestemænd og tjenestemandslignende ansatte med statsgaranterede  

 pensionsordninger (bilag M til resultatet af forhandlingerne mellem  

 finansministeren og CFU).
 Indtil pensionsforholdene  

 for sådanne ansatte er blevet fastlagt i overensstemmelse med disse  

 retningslinier, gælder reglerne i § 7.
Efter § 7, stk. 1,  

 indplaceres ansatte med tjenestemandspensionsrettigheder i pensionsmæssig  

 henseende i den lønramme eller det lønramme forløb/skalatrinsforløb, der var  

 gældende forud for overgangen til det nye lønsystem.
Dette  

 "skyggeforløb" lægges til grund for pensionsberegningen ved  

 pensionering.
For pædagogiske assistenter,  

 assistenter og fængselsassistenter er der dog aftalt et særligt  

 "skyggeforløb" ved overgangen til nyt lønsystem.
De ansattes  

 pensionsmæssige anciennitet ændres ikke herved. Ændringen har alene  

 pensionsmæssig betydning og ikke betydning for indplacering i nyt lønsystem.
 Som led i implementeringen  

 af det nye lønsystem bør de lokale parter - på grundlag af gældende  

 klassificeringsaftaler - udarbejde en oversigt over den hidtidige  

 klassificering af de stillinger, der omfattes af det nye lønsystem.  

 Personlige  

 klassificeringer markeres med *).
 Hvis der i forbindelse med  

 lønændringer indgås aftale om pensionsmæssig indplacering i højere  

 lønramme/lønrammeforløb/skalatrinsforløb, jf. § 7, stk.  

    

  

 3, revideres oversigten i overensstemmelse  

 hermed.
 Ved oprettelse af  

 nye/genbesættelse af ledige stillinger skal der tilsvarende  

    

  

 - af hensyn til fastlæggelsen af den  

 pensionsmæssige status -  

    

  

 indgås aftale  

 om den "bagvedliggende" klassificering i det hidtidige lønsystem.  

 Oversigten ajourføres i overensstemmelse hermed.
 Kompetencen til -  

    

  

 som et supplement til  

 tjenestemandspensionsordningen -  

    

  

 at  

 aftale pensionsbidrag af varige og midlertidige tillæg i det nye lønsystem  

 efter reglerne i rammeaftale af 22. april 2002 er delegeret til de lokale  

 aftaleparter.
 I forbindelse med eventuelle  

 overvejelser om indbetaling af pensionsbidrag af  

  

 midlertidige  

  

 tillæg til tjenestemænd, for hvem der ikke i forvejen  

 er oprettet en supplerende pensionsordning, henledes opmærksomheden på, at de  

 hermed forbundne administrationsomkostninger -  

    

  

 specielt for så vidt angår mindre og korterevarende tillæg - kan være  

 relativt store i forhold til pensionsbidragsindbetalingens størrelse og  

 dermed  

 kan reducere pensionsordningens værdi uforholdsmæssigt.
De lokale parter aftaler  

 pensionsbidragets størrelse.
Arbejdsgiverbidraget udgør 2/3 og egetbidraget  

 1/3.
5. Til § 8 Et væsentligt element i det  

 nye og decentralt orienterede lønsystem er, at den lokale lønfastsættelse  

 integreres i den lokale personalepolitik.
Det er derfor en forudsætning, at  

 der  

 er den fornødne aftalekompetence til stede på det lokale niveau.
På denne  

 baggrund delegerer aftalens parter kompetencen efter nedenstående  

 retningslinier:
a) Finansministeriet  

 bemyndiger de enkelte ministerier mv. til at føre forhandlinger om og indgå  

 lokale aftaler.
Finansministeriet forudsætter endvidere, at ministerierne mv.  

 videredelegerer denne kompetence i videst muligt omfang med henblik på, at  

 samtlige aftaler, der alene vedrører løndannelsen ved den pågældende  

 institution  

 mv., kan indgås af den lokale ledelse.
b) Statstjenestemændenes  

 Centralorganisation II  

    

  

 bemyndiger  

 Kriminalforsorgsforeningen til at føre forhandlinger om og indgå lokale  

 aftaler.
Statstjenestemændenes Centralorganisation II  

    

  

 forudsætter endvidere, at  

 Kriminalforsorgsforeningen videredelegerer denne kompetence i videst muligt  

 omfang med henblik på, at samtlige aftaler, der alene vedrører løndannelsen  

 ved  

 den pågældende institution mv., kan indgås af den lokale tillidsrepræsentant.  

 I  

 de tilfælde, hvor der for en personalegruppe ikke er valgt en  

 tillidsrepræsentant, indgås de lokale aftaler med Kriminalforsorgsforeningens  

 lokale afdeling eller direkte med organisationen.
Det er parternes overordnede  

 hensigt, at forhandlingerne skal finde sted og aftalerne indgås på parallelle  

 niveauer.
Parterne er således enige om, at aftalerne på den enkelte  

 arbejdsplads bør indgås mellem den lokale ledelse og den stedlige  

 tillidsrepræsentant.
 Den lokale ledelse og  

 tillidsrepræsentanterne kan i forbindelse med de lokale forhandlinger lade  

 sig  

 bistå af repræsentanter fra ministeriet mv., henholdsvis  

 (central)organisationen.
 For at sikre en god lokal  

 proces er det væsentligt, at forslag om lønforbedringer samt eventuelle  

 afvisninger af sådanne forslag begrundes konkret.
Ligeledes er det et element  

 i en god lokal proces, at de lokale parter er i besiddelse af relevant  

 lønstatistisk materiale.
Det kan f.eks. være oplysninger om lønniveau,  

 lønudvikling samt om den lokale tillægsanvendelse/-fordeling, kombineret med  

 oplysninger om køn og anciennitet.
 Endvidere bør lønstatistik,  

 som en part ønsker at lade indgå i de lokale forhandlinger, udleveres i kopi  

 til forhandlingsmodparten.
 Spørgsmålet om det  

 lønstatistiske grundlag for de lokale forhandlinger kan evt. indgå som et  

 element i lønpolitikken.
6. Til § 10 Ved opsigelse af en aftale  

 om  

  

 kvalifikationstillæg  

  

 bevarer den  

 enkelte ansatte tillægget som en personlig ordning, medmindre andet aftales.
 Ved opsigelse af en aftale  

 om  

  

 funktionstillæg  

  

 gives der  

 skriftlig meddelelse til den enkelte ansatte om aftalens opsigelse samt om,  

 at  

 tillægget bortfalder med et varsel svarende til den enkeltes individuelle  

 opsigelsesvarsel, medmindre andet aftales.
Funktionstillæg  

  

 bortfalder i øvrigt, når funktionen ophører, og det  

 af aftalen fremgår, at tillægget er knyttet til varetagelsen af den  

 pågældende  

 funktion.
Hvis den funktion, som ligger til grund for tillægget, må anses for  

 at være en afgørende del af selve stillingsindholdet, f.eks. hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg  

  

 bortfalder i overensstemmelse med de  

 bestemmelser, der er fastsat om tidsbegrænsningen.
7. Til § 12 I den hidtidige samlede  

 faste løn indgår skalalønnen samt eventuelle varige tillæg, som ikke  

 videreføres i det nye lønsystem (ekskl. rådigheds- og merarbejdstillæg mv.),  

 herunder tillæg ydet af lokallønspuljer.
Medarbejdere, ansat før den  

 1. april 2003, indplaceres pr. 1. april 2003 i det nye lønsystem.
Dog kan en  

 medarbejder, ansat før 1. april 2003, der ikke ønsker at overgå til det nye  

 lønsystem, give særskilt, skriftlig besked herom inden den dato og til den  

 myndighed, der fastsættes af Direktoratet for Kriminalforsorgen og meddeles  

 Kriminalforsorgsforeningen.
8. Til § 13, stk. 2 Den lokale løndannelse i de  

 nye lønsystemer er ikke underlagt lokalløns- og cheflønspuljeordningerne  

 eller  

 anden form for puljebegrænsning.
Rammerne for den lokale økonomiske  

 dispositionsfrihed er således alene fastlagt ved de bevillings- og  

 budgetmæssige  

 forhold, herunder en eventuel lønsumsbegrænsning.
Finansministeriet, Personalestyrelsen, den  

 23. juli 2003 P.M.V.\E.B.\Ida Krarup Bilag Aftale om nyt lønsystem for  

  

 tjenestemænd/tjenestemandslignende  

  

 ansatte i Kriminalforsorgen under  

  

 Kriminalforsorgsforeningens område § 1.  

  

 Denne aftale gælder for tjenestemænd/tjenestemandslignende  

 ansatte i Kriminalforsorgen under Kriminalforsorgsforeningens område.  

 Bestemmelserne i aftalen supplerer eller erstatter bestemmelserne i  

 lønjusteringsaftalen, klassificeringsaftaler og andre lønaftaler.
 Lønsystemet mv.
 § 2.  

  

 Lønsystemet består af en basisløn, jf. § 4, der kan suppleres  

 med en tillægsdel, jf. § 5.
 Stk. 2.  

  

 Der kan  

    

  

 endvidere  

 lokalt aftales supplerende resultatbaserede lønordninger, efter hvilke der  

 udbetales resultatløn i form af tillæg for den enkelte måleperiode, i det  

 omfang de på forhånd definerede mål er opnået.
 Stk. 3.  

  

 Overtidsbetaling beregnes på grundlag af en timeløn, der  

 udgør 1/1924 af den samlede faste løn (inkl. evt. personligt tillæg  

 (udligningstillæg), samt eventuelle tillæg, der er videreført fra det gamle  

 lønsystem, men ekskl. eventuelle rådigheds- og merarbejdstillæg og  

 konverterede  

 ulempetillæg), jf. §§ 4 - 5 samt § 12, stk. 4. Hertil lægges et  

 overtidstillæg  

 på 50 pct.
 Stk. 4.  

  

    

  

 For ansatte, der  

 ikke er omfattet af reglerne om højeste arbejdstid, gælder at eventuelt  

 merarbejde godtgøres efter reglerne i tjenestemændenes arbejdstidsaftale, jf.  

 dog § 11, stk. 2.
Basislønninger § 3.  

  

    

  

 Bestemmelserne i §  

 4  

    

  

 træder i stedet for hidtil gældende  

 klassificeringsaftaler.
 Stk. 2.  

  

 Alle basislønninger er angivet i årligt grundbeløb (niveau  

 1. oktober 1997).
§ 4.  


  

 Løngruppe 1  

  

 omfatter stillinger som  

  

 pædagogisk  

 assistent Basislønnen udgør årligt kr. 191.000 Løngruppe 2  

  

 omfatter stillinger som  

  

 forsorgsassistent Basislønnen udgør i forhold  

 til den pågældendes anciennitet følgende årlige beløb:
 Basisløntrin 1:
kr. 216.364 Basisløntrin 2:
kr. 219.570 Basisløntrin 1 er 1-årigt.  

 Oprykning til basisløntrin 2 kan ikke modregnes i eventuelle funktions- og  

 kvalifikationstillæg.
Løngruppe 3  

  

 omfatter stillinger som  

  

 forsorgsfuldmægtig og viceforstander Basislønnen fastsættes  

 inden for intervallet:
kr. 222.837 - 251.255  

 årligt Løngruppe 4  

  

 omfatter stillinger som  

  

 behandlingskonsulent Basislønnen udgør årligt kr. 266.252 Løngruppe 5  

  

 omfatter stillinger som  

  

 leder Basislønnen fastsættes  

 inden for intervallet:
kr. 266.252 - 301.470  

 årligt Løngruppe 6  

  

 omfatter stillinger som  

  

 assistent og fængselsassistent Basislønnen udgør årligt kr. 191.000 Løngruppe 7  

  

 omfatter stillinger som  

  

 overassistent, fængselsoverassistent og kancellist Basislønnen udgør  

    

 årligt kr. 204.000 Løngruppe 8  

  

 omfatter stillinger som  

  

 kontorfuldmægtig og fuldmægtig med hidtidig aflønning efter lønramme 21  

 til 25 Basislønnen udgør årligt kr. 219.500 Løngruppe 9  

  

 omfatter stillinger som  

  

 fuldmægtig, koordinator og souschef for beskæftigelsesleder vedrørende  

 arbejdsdriften med hidtidig aflønning efter lønramme 26 og derover Basislønnen udgør årligt kr. 237.000 Løngruppe 10  

  

 omfatter stillinger som  

  

 beskæftigelsesleder og kontorleder Basislønnen udgør årligt kr. 262.000 Løngruppe 11  

  

 omfatter stillinger som  

  

 konsulenter m.fl.
Basislønnen udgør årligt kr. 282.000 Løngruppe 12  

  

 omfatter stillinger som  

  

 maskinmester med regionsansvar (souschefer med hidtidig aflønning efter  

 lønrammerne 28 eller 29) Basislønnen udgør årligt kr. 248.130 Løngruppe 13  

  

 omfatter stillinger som  

  

 maskinmester med regionsansvar (chefer med hidtidig aflønning efter  

 lønrammerne 31, 32 eller 33) Basislønnen udgør årligt kr. 266.252 Funktions- og kvalifikationstillæg § 5.  

  

 Til pædagogiske assistenter ved pensionerne ydes et  

 funktionstillæg på kr. 7.366,42 i årligt grundbeløb (niveau 1. oktober 1997).
 Med mindre andet aftales  

 lokalt, ydes hidtil ydede tillæg for varetagelse af det nødvendige tilsyn  

 uden  

 for normal arbejdstid samt for eventuelt forekommende merarbejde efter aftale  

 mellem Finansministeriet og Statstjenestemændenes Centralorganisation II af  

 10.  

 november 1986, samt eventuelle tillæg for rådighedstjeneste ydet efter  

 centrale  

 aftaler, også efter overgangen til nyt lønsystem og i øvrigt efter hidtil  

 gældende bestemmelser.
 Stk. 2.  

  

 Der kan lokalt aftales tillæg for særlige funktioner, der  

 varetages i stillingen eller stillingsgruppen, herunder arbejdsbestemte  

 tillæg  

 der ydes for de timer/det tidsrum, hvori den pågældende funktion udføres.
 Stk. 3.  

  

 Der kan ligeledes lokalt aftales tillæg for kvalifikationer  

 mv., dvs. på grundlag af faglige og personlige kvalifikationer, kvaliteten i  

 opgavevaretagelsen, balancen i forhold til tilsvarende stillinger på det  

 øvrige  

 arbejdsmarked eller hensyn til rekruttering og fastholdelse.
Stk. 4.  

  

 Tillæg efter stk. 2 og 3 kan aftales i form af varige  

 tillæg eller midlertidige tillæg.
Tillæggene angives i årlige grundbeløb  

 (niveau 1. oktober 1997).
 Stk. 5.  

  

 Herudover kan der lokalt aftales engangsvederlag, f.eks.  

 som honorering af en særlig indsats.
Stk. 6.  

  

 Der kan indgås forhåndsaftaler/aftales retningslinjer,  

 hvori kriterierne og formen for lønændringer er fastlagt.
Løntillæggene  

 udmøntes i overensstemmelse hermed, når en eller flere ansatte opfylder de  

 aftalte kriterier.
Lønregulering § 6.  

  

 Basislønnen og funktionstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller  

 udmøntes via en generel reguleringsordning.
 Stk. 2.  

  

 Tilsvarende gælder for lokalt aftalte kvalifikationstillæg,  

 medmindre andet aftales.
Pension § 7.  

  

    

  

 Pædagogiske  

 assistenter, assistenter og fængselsassistenter med  

 tjenestemandspensionsrettigheder indplaceres pr. 1.4.2003 i pensionsmæssig  

 henseende i skalatrinsforløbet 18, 19, 20, 21, 22, 23, 24, 25, 26, 27  

 (lønramme  

 13/15/17/18). De ansattes pensionsmæssige anciennitet ændres ikke herved.
 Øvrige tjenestemænd og  

 tjenestemandslignende ansatte med tjenestemandspensionsrettigheder  

 indplaceres  

 i pensionsmæssig henseende i den lønramme eller det  

 lønrammeforløb/skalatrinsforløb, der var gældende forud for den ansattes  

 overgang til det nye lønsystem, med oprykning i overensstemmelse med de  

 hidtil  

 gældende anciennitetsregler.
 Stk. 2.  

  

 Ved pensionering  

    

  

 beregnes tjenestemandspensionen  

    

  

 på grundlag af den pensionsgivende løn på det skalatrin, hvorpå den  

 pågældende på pensioneringstidspunktet var indplaceret i henhold til stk. 1.
 Stk. 3.  

  

 Hvis der aftales oprykning til en højere basisløngruppe  

 eller varige tillæg/tillægsforhøjelser for funktioner eller kvalifikationer,  

 der i det hidtidige lønsystem ville have haft form af en oprykning til højere  

 lønramme/lønrammeforløb/skalatrinsforløb, indgår parterne samtidig aftale om,  

 at den ansatte i pensionsmæssig henseende indplaceres i den højere  

 lønramme/lønrammeforløb/skalatrinsforløb.
 Stk. 4.  

  

 Aftaler om individuel omklassificering af tjenestemænd (i  

 henhold til stk. 3), der er fyldt 60 år på aftalens ikrafttrædelsestidspunkt,  

 har virkning for pensionsberegningen, når der er forløbet 2 år eller mere  

 mellem aftalens ikrafttrædelsestidspunkt og pensionsbegivenhedens indtræden.
Stk. 5.  

  

 Medmindre stk. 3 finder anvendelse, kan der som supplement  

 lokalt aftales pensionsbidrag af varige og midlertidige tillæg efter § 5,  

 stk.  

 2 og 3. Evt. pensionsbidrag indbetales efter reglerne i aftale af 22. april  

 2002 mellem Finansministeriet og centralorganisationerne om pensionsbidrag af  

 faste tillæg til tjenestemænd.
Herudover kan der aftales pensionsbidrag af  

 dele  

 af evt. personlige tillæg (udligningstillæg) efter § 12, stk. 4,  

    

  

 i den udstrækning de erstatter tillæg (f.eks.  

 lokallønsstillæg), hvoraf der hidtil har været indbetalt pensionsbidrag til  

 en  

 supplerende pensionsordning.
Eventuelle pensionsbidrag indbetales efter  

 reglerne i rammeaftale af 22. april 2002 om pensionsbidrag af visse faste  

 tillæg.
Det samlede pensionsbidrag indbetales af ansættelsesmyndigheden til  

 PFA  

 Pension.
 Stk. 6.  

  

 For tjenestemandslignende  

    

  

 ansatte med en forsikringsmæssig bidragsfinansieret pensionsordning  

 indbetales pensionsbidrag efter reglerne i den hidtil gældende  

 pensionsordning.  

 Pensionsbidraget beregnes af basislønnen samt af varige og midlertidige  

 tillæg  

 i henhold til § 5. Endvidere beregnes pensionsbidrag af eventuelt personligt  

 tillæg (udligningstillæg) jf. § 12, stk. 4, samt af varige tillæg, der er  

 videreført fra det hidtidige lønsystem, såfremt sidstnævnte tidligere har  

 været  

 pensionsgivende.
Forhandling om og indgåelse af aftaler § 8.  

  

    

  

 Lokale aftaler  

 forhandles og indgås mellem de parter, der er bemyndiget hertil.
 Stk. 2.  

  

 Forslag til lønændringer kan fremsættes af begge parter.  

 Forhandlinger skal finde sted mindst én gang om året, hvis en af parterne  

 begærer det.  

  

 Lønændringer kan i øvrigt aftales løbende, hvis parterne er enige herom.
 § 9.  

  

 Kan der ved lokal forhandling ikke opnås enighed, kan  

 forhandlingerne, såfremt en af parterne begærer det, videreføres med  

 deltagelse  

 af repræsentanter fra vedkommende (central)organisation.
 Forhandlingen afholdes inden  

 for en frist af 1 måned efter modtagelsen af forhandlingsbegæringen,  

 medmindre  

 andet aftales.
Stk. 2.  

  

 Opnås der ikke enighed ved denne forhandling, kan  

 forhandlingerne, såfremt en af parterne begærer det, videreføres mellem  

 aftalens parter.
Forhandlingen afholdes inden for en frist af 1 måned efter  

 modtagelsen af forhandlingsbegæringen, medmindre andet aftales.
 Stk. 3.  

  

 Hvis der ikke kan opnås enighed ved forhandling mellem  

 parterne, kan sagen ikke videreføres.
 Stk. 4.  

  

 Brud på og fortolkning af lokale aftaler behandles efter de  

 sædvanlige fagretlige regler.
 § 10.  

  

 Lokale aftaler om funktionstillæg, kvalifikationstillæg og  

 resultatløn  

    

  

 kan opsiges i  

 overensstemmelse med de regler, der er fastsat i den enkelte aftale, eller  

 kan  

 ændres ved enighed mellem aftalens parter.
 § 11.  

  

 For stillinger som chefkonsulent og kontorchef  

 (basisløngruppe 11) gælder, at aftale om varige og midlertidige tillæg indgås  

 på grundlag af en forhandling mellem ledelsen og den enkelte ansatte, som kan  

 vælge under forhandlingen at lade sig bistå af sin faglige organisation.
 Resultatet af forhandlingen  

 indsendes til den forhandlingsberettigede organisations godkendelse i  

 overensstemmelse med  

    

  

 bestemmelserne i  

 Hovedaftalen af 27. oktober 1969 mellem ministeriet for statens lønnings- og  

    

  

 pensionsvæsen og tjenestemændenes  

 centralorganisationer om indgåelse af aftaler om løn- og ansættelsesvilkår.
Hvis resultatet ikke kan  

 godkendes, kan organisationen (medmindre der er aftalt en længere frist)  

 inden  

 for 7 dage fra modtagelsen af resultatet kræve optaget forhandling med  

 ledelsen.
Såfremt sådant krav ikke er fremsat inden for fristens udløb, anses  

 forhandlingsresultatet for godkendt af organisationen.
 Hvis den ansatte ikke selv  

 ønsker at forhandle varige og midlertidige tillæg med ledelsen, føres  

 forhandlingen - med henblik på indgåelse af aftale herom - direkte mellem  

 ledelsen og den forhandlingsberettigede organisation.
Stk. 2.  

  

 Engangsvederlag fastsættes af ledelsen efter forhandling  

 med den enkelte ansatte.
Engangsvederlag kan f.eks. ydes som honorering af  

 særlig indsats, merarbejde eller i form af resultatløn.
De ansatte er derfor  

 undtaget fra reglerne om merarbejde, jf. § 2, stk. 4.
 § 12. Overgangsordning for medarbejdere, der er  

 ansat før 1. april 2003.
 Indplacering sker i den  

 løngruppe, hvortil stillingen er henført, jf. § 4.
 Stk. 2.  

  

 For forsorgsassistenter gælder, at den ansatte indplaceres  

 på det løntrin i basislønskalaen, som er lig med eller nærmest højere i  

 forhold  

 til den hidtidige samlede faste løn, ekskl. eventuelle varige tillæg, som  

 videreføres i det nye lønsystem.
For forsorgsfuldmægtige,  

 viceforstandere og ledere gælder, at der inden for basislønintervallet sker  

 indplacering på en basisløn, der tager udgangspunkt i begyndelseslønnen i den  

 enkelte ansattes hidtidige lønforløb/lønramme.
Når indplacering på  

 basislønnen  

 er sket, kan der ikke senere foretages oprykning inden for  

 basislønintervallet.
 Stk. 3.  

  

 Såfremt en medarbejder, ansat før 1. april 2003, ikke  

 ønsker at overgå til det nye lønsystem, skal vedkommende give særskilt,  

 skriftlig besked herom inden den dato og til den myndighed, der er fastsat af  

 Direktoratet for Kriminalforsorgen og meddelt Kriminalforsorgsforeningen.
 Der kan senere ved lokal  

 aftale, herunder om tillæg, ske overgang til nyt lønsystem.
 Stk. 4.  

  

 Hvis den samlede faste løn ved indplaceringen på  

 basislønnen, inkl. eventuelle nye, varige tillæg, er lavere end den hidtidige  

 samlede faste løn, ydes et personligt tillæg til udligning af forskellen.
 Tillægget ydes som et lokalt  

 kvalifikationstillæg eller eventuelt, hvis der lokalt er enighed herom, som  

 et  

 lokalt funktionstillæg, jf. § 5.
 Hidtidige midlertidige  

 tillæg opretholdes som midlertidige tillæg i den aftalte periode.
Stk. 5.  

  

 For forsorgsassistenter, der indplaceres på basisløntrin 1,  

 gælder, at oprykning til næste basisløntrin sker 1 år efter overgangen.
Der  

 sker ikke herved modregning i et eventuelt personligt tillæg, ydet i henhold  

 til stk. 4.
 Stk. 6.  

  

 Hvis en forsorgsassistent genindtræder i samme eller tilsvarende stilling  

 efter  

 tjenestefrihed, finder ovennævnte regler tilsvarende anvendelse.
 Stk. 7.  

  

 En forsorgsassistent, som fratræder sin stilling efter at være overgået til  

 det  

 nye lønsystem, vil ved genindtræden i samme eller tilsvarende stilling blive  

 indplaceret på det anciennitetstrin i basislønskalaen, hvor vedkommende var  

 placeret umiddelbart forud for sin fratræden og med samme oprykningsdato.  

 Hertil lægges yderligere anciennitet, som måtte være optjent i den  

 mellemliggende periode.
 Stk. 8.  

  

 Ansatte, der ikke overgår til det nye lønsystem, aflønnes  

 fortsat efter det hidtidige lønsystem.
 Ikrafttræden mv.
 § 13.  

  

 Aftalen har virkning fra 1. april 2003 og kan af hver af  

 parterne opsiges skriftligt med 3 måneders varsel til en 31. marts, dog  

 tidligst den 31. marts 2005.
 Stk. 2.  

  

 Tjenestemænd/tjenestemandslignende ansatte, der er aflønnet  

 efter denne aftale, er ikke omfattet af aftalerne om henholdsvis lokalløn og  

 chefløn.
København, den 24. juni  

 2003 Statstjenestemændenes  

  

 Centralorganisation II Finansministeriet  

  

 P.M.V.  

  

 E.B.
