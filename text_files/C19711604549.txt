 Ministeriet for kulturelle anliggender har i henhold til anordning af 4.  

 august 1971 for Det kongelige danske Kunstakademi, Kunstakademiets skoler,  

 fastsat følgende reglement for billedkunstskolerne:
 § 1.  Billedkunstskolernes virksomhed omfatter en  

 grunduddannelse samt en normaluddannelse og videreuddannelse indenfor  

 billedhuggerkunst, malerkunst, mur- og rumkunst, grafisk kunst og  

 kunstpædagogik.
Til de enkelte afdelinger kan der være knyttet laboratorier m.v.
De  

 selvstændige laboratorier giver undervisning i særlige fagdiscipliner, der  

 kan søges af samtlige studerende.
Endvidere omfatter virksomheden forsknings-  

 og forsøgsvirksomhed, offentlige forelæsninger og rådgivende virksomhed  

 udadtil.
§ 2.  Undervisningen har til formål at give de  

 studerende en sådan faglig og teoretisk viden, at de kan udvikle deres  

 skabende evner og personlighed.
Undervisningen gives ved vejledning under de  

 studerendes udførelse af selvstændige arbejder med øvelser i maleri,  

 skulptur, tegning, andre tekniker, billedanalyse og skulpturanalyse.  

 Endvidere gives forelæsninger og kursusopgaver indenfor en række discipliner.  

 Undervisningen gives individuelt eller ved afholdelse af studiekredse ved  

 studier inden for billedkunstens forskellige fagområder.
§ 3.  Den samlede studietid på 6 år består af en  

 2-årig grunduddannelse fælles for malere og billedhuggere, en 2-årig  

 normaluddannelse og en 2-årig videregående uddannelse.
Studietiden kan  

 udvides med 1 år til løsning af specialopgaver.
§ 4.  De studerende optages i grunduddannelsen efter  

 en bedømmelse af deres selvstændige arbejder.
Bedømmelsen foretages af  

 fagrådet efter indstilling af et af fagrådet nedsat indstillingsudvalg,  

 bestående af 4 af fagrådets afdelingsledere og to af rådets  

 studentermedlemmer samt 3 af rådet udpegede cencorer uden for skolernes  

 kreds.
 Bedømmelse sker efter følgende regler:
 Hvert fagrådsmedlem afgiver - efter at have gjort sig bekendt med  

 ansøgernes arbejder - en vurdering til brug for indstillingsudvalgets samlede  

 indstilling til fagrådet om, hvilke ansøgere, der skal optages i  

 grunduddannelsen.
 Ansøgere, der har gennemgået en anden uddannelse, der skønnes relevant,  

 kan af indstillingsudvalget indstilles til optagelse direkte i  

 normaluddannelsen eller den videregående uddannelse, evt. på vilkår, at den  

 tidligere uddannelse suppleres med særlige kurser.
 Som hospitanter kan optages udenlandske studerende.
§ 5.  Ved overgangen fra grunduddannelsen (1. del) til  

 normaluddannelsen (2. del) foretages en bedømmelse af, om den studerende er  

 egnet til et fortsat studium.
Bedømmelsen foretages af et af fagrådet nedsat  

 udvalg med repræsentanter for lærerne i grunduddannelsen og i de modtagende  

 afdelinger samt et tilsvarende antal repræsentanter for de studerende.
De studerende, der godkendes til fortsat studium, fordeles på afdelinger  

 efter deres ønsker.
Såfremt pladsforholdene gør det umuligt for en enkelt  

 afdeling at optage alle, der måtte ønske det, fordeles de studerende på  

 afdelingerne i samråd med undervisningsrådet.
 I grunduddannelsen samt i normaluddannelsen og den videregående uddannelse  

 foretages iøvrigt årlige vejledende bedømmelser af de studerendes arbejder.  

 Disse bedømmelser foretages af vedkommende afdelingsleder og  

 undervisningsrådet i forening.
 Efter afsluttet uddannelse kan der på begæring udleveres et bevis for den  

 pågældendes deltagelse i undervisningen.
 § 6.  Undervisningsrådet udarbejder hvert år i  

 samarbejde med skolernes kontor en samlet studieplan for billedkunstskolerne  

 på grundlag af bidrag fra de enkelte afdelinger og laboratorier.
 § 7.  Som et led i uddannelsen og efter forstudier i  

 vedkommende afdeling foretages undervisningsrejser og ekskursioner, der  

 planlægges i forbindelse med afdelingens arbejde i henhold til studieplanen.
 Undervisningsrejserne ledes af skolens lærere.
 Det på undervisningsrejser indsamlede studiemateriale eller reproduktioner  

 heraf kan efter den pågældende leders skøn indgå i skolernes arkiver.
§ 8.  I den udstrækning, pladsforhold og bevillinger  

 tillader det, kan udøvende billedkunstnere med henblik på en ajourførende  

 efteruddannelse deltage i de af skolerne arrangerede kurser eller andre  

 aktiviteter.
Nærmere regler herom fastsættes af fagrådet.
Det påhviler  

 herudover det i anordningens § 14 omhandlede kontaktudvalg at drøfte andre  

 muligheder for efteruddannelse.
 § 9.  Fagrådet kan af en hertil beregnet bevilling yde  

 støtte til særligt bemærkelsesværdige arbejder.
 § 10.  Indtegning til billedkunstskolernes uddannelse  

 forudsætter som en hovedregel, at den studerende udfører studiet ved skolen.  

 Afbrydes studiet skal den studerende, såvel som hans afdeling, snarest muligt  

 give meddelelse herom til dekankontoret.
§ 11.  Skoleåret regnes fra den 1. september til den  

 30. juni.
Værksteder og laboratorier kan uden for den normale  

 undervisningstid anvendes af studerende efter særlig aftale.
§ 12.  Ved udgangen af hvert skoleår udarbejder  

 afdelingerne og de selvstændige laboratorier en beretning for virksomheden i  

 det forløbne år.
Beretningerne samles af fagrådet med en redegørelse for  

 dettes arbejde til en samlet årlig beretning for billedkunstskolerne.
§ 13.  Professorer og docenter og andre lærere  

 formidler uddannelse inden for de respektive fagområders rammer.
De er  

 pligtige at meddele den undervisning, der i henhold til studieplanen påhviler  

 dem, og til som støtte for undervisningen og til fremme af udviklingen inden  

 for deres kunstart at drive udviklings-, forsknings- og forsøgsvirksomhed  

 inden for deres fagområde samt til at medvirke ved uddannelsen af fornødne  

 kunstneriske eller faglige medarbejdere.
 Til udøvelse heraf stilles de fornødne lokaler og andre faciliteter til  

 rådighed efter fagrådets nærmere bestemmelser.
Medens undervisningsrådet har ansvaret for koordineringen af uddannelsens  

 enkelte led og udarbejdelse af en samlet studieplan jfr. § 6, påhviler det  

 pædagogiske og kunstneriske ansvar for undervisningen den enkelte  

 afdelingsleder eller selvstændige laboratorieleder.
For grunduddannelsen har  

 gæsteprofessorerne og undervisningsrådet det pædogogiske og kunstneriske  

 ansvar for undervisningen.
Den daglige leder af grunduddannelsen  

 administrerer og koordinerer den samlede grunduddannelse i samråd med  

 professorerne og undervisningsrådet, og iøvrigt efter studieplanens  

 retningslinier.
 I det omfang, det er muligt, står professorer og docenter - eventuelt mod  

 særligt vederlag - til rådighed for akademirådet som særligt sagkyndige inden  

 for deres respektive fagområder.
 Professorer og docenter og andre fastansatte lærere er pligtige til i  

 turnus at yde den virksomhed i skolernes styrende råd, hvortil de vælges samt  

 til efter fagrådets nærmere bestemmelse at virke som konsulenter ved  

 undervisningen i den fælles grunduddannelse (1. del). Udover disse  

 forpligtelser må professorer og docenter og andre fastansatte lærere normalt  

 ikke sidde i mere end tre af de af fagrådet nedsatte udvalg.
 § 14.  Fagrådets medlemmer er pligtige til at deltage  

 i rådets møder i henhold til indkaldelse i overensstemmelse med  

 forretningsordenen, og til at informere de grupper, de repræsenterer, om  

 rådets arbejde og beslutninger.
§ 15.  Dekan og prorektor kan ikke være formand for  

 undervisningsrådet.
Dekanen er medlem af undervisningsrådet.
Han medvirker  

 ved den for undervisningens gennemførelse nødvendige koordinering af de  

 forskellige fag.
Han forbereder fagrådsmøder og drager omsorg for, at alle  

 sager, der henhører under fagrådet, kommer til behandling i dette, og for at  

 rådets beslutninger udføres eller viderebringes.
Han træffer afgørelse i  

 spørgsmål, der henhører under fagrådets kompetence, såfremt indkaldelse af  

 rådet ikke er mulig, eller under hensyn til sagens karakter ikke skønnes  

 påkrævet.
I hvert fagrådsmøde afgiver han beretning om de beslutninger, som  

 han på denne måde har truffet på fagrådets vegne.
Under dekanens forfald  

 varetages hans opgaver af dekanens stedfortræder.
§ 16.  Dekanen varetager skolernes pædagogiske  

 administration.
Inspektøren bistår skolernes styrende organer i alle  

 pædagogisk-administrative spørgsmål, yder sekretærbistand til skolernes råds-  

 og udvalgsarbejde og bistår med studieplanens udarbejdelse.
Inspektøren medvirker tillige ved tilrettelæggelse, gennemførelse og  

 registrering af de foreskrevne bedømmelser.
Billedkunstskolernes dekankontor  

 virker som informationskontor om skolernes studieplan, undervisning og andre  

 aktiviteter.
 § 17.  Valgperioden for fagråd, undervisningsråd og  

 skolernes fællesudvalg er eet år og løber fra 1. april til 31. marts.
 Den nærmere fremgangsmåde for opstilling af kandidater og afstemningen ved  

 de studerendes valg af repræsentanter til fagråd, undervisningsråd, skolernes  

 fællesudvalg m.m. fastsættes af elevforsamlingen på et hertil indkaldt møde.
 Lærerforsamlingen, medarbejderforsamlingen, bibliotekets faglige  

 medarbejdere og laboratorielederne træffer ligeledes selv beslutning om  

 fremgangsmåden ved valg af deres respektive repræsentanter i fagrådet.
 § 18.  Sager om ansættelse af professorer og docenter  

 behandles af særlige af fagrådet nedsatte indstillingsudvalg.
 Et indstillingsudvalg består af:
1. fire af fagrådets lærerrepræsentanter 2. to af fagrådets studenterrepræsentanter 3. to sagkyndige valgt uden for skolernes kreds 4. fire sagkyndige medlemmer valgt af akademirådet  

 inden for eller uden for dets egen kreds.
 De under 1-3 nævnte medlemmer vælges af fagrådet.
 Blandt de under 1-2 valgte bør det pågældende fag være repræsenteret.
For samtlige valgte udvalgsmedlemmer udpeges personlige suppleanter.  

 Udvalget vælger selv sin formand.
Administrator fungerer som  

 indstillingsudvalgets sekretær.
 Til gyldige beslutninger kræves, at mindst 3/4 af medlemmerne er tilstede.
 Såfremt 2/3 af de tilstedeværende stemmer for en ansøger, er indstillingen  

 endelig.
Opnås denne majoritet ikke, viderebehandles sagen af fagrådet.
Ved  

 behandling af denne sag, er medlemmerne af indstillingsudvalget at betragte  

 som medlemmer af fagrådet.
Til gyldig beslutning i det således udvidede  

 fagråd kræves, at 3/4 af medlemmerne er til stede.
Den endelige indstilling i  

 det udvidede fagråd træffes ved simpel stemmeflerhed.
Opnår ingen ansøger  

 absolut majoritet, foretages ny afstemning mellem de to ansøgere, der opnåede  

 de højeste stemmetal.
Hvis nogen af indstillingsudvalgets medlemmer får forfald eller må skønnes  

 at være inhabile, indtræder deres suppleanter.
Afgørelse af, hvorvidt et  

 medlem af indstillingsudvalget er inhabil på grund af slægtskabsforhold eller  

 lignende og derfor afskåret fra at medvirke ved en sags behandling, træffes  

 på foranledning af udvalgets formand i det første møde.
Efter at  

 indstillingsudvalget har påbegyndt det egentlige arbejde, kan suppleanter  

 ikke indtræde.
 Indstillingsudvalget afgør, om der skal holdes prøveforelæsninger,  

 udstillinger eller lignende, som i givet fald skal være åbne for fagrådets  

 medlemmer.
 Udvalget udarbejder til fagrådet en skriftlig udtalelse indeholdende en  

 fyldig bedømmelse af hver enkelt ansøgers kvalifikationer og egnethed for  

 stillingen.
 Denne vurdering skal på begæring af en ansøger tilsendes denne.
 Indstillingen fra det faglige indstillingsudvalg samt fagrådets eventuelle  

 indstilling, fremsendes af rektor til ministeriet.
 Opslag af stillinger som professorer eller docenter bør indeholde  

 henvisning til dette reglements § 13 om de pågældendes rettigheder og  

 pligter.
 § 19.  Fagrådet kan af hertil afsatte bevillinger  

 ansætte gæsteprofessorer i grunduddannelsen for perioder af 1 eller 2 år.  

 Gæsteprofessorer kan ikke i deres funktionsperiode være ansøger til et  

 normalskole-professorat.
 § 20.  Overgangsbestemmelser.
 Stk. 1.  De første valg til skolernes forskellige råd i  

 henhold til anordningen gælder for perioden indtil 31. marts 1973. Dog kan de  

 enkelte grupper (forsamlinger) der er repræsenteret i fagrådet beslutte at  

 vælge nye repræsentanter med virkning fra 1. april 1972. Valgene af dekan,  

 prodekan og rektor gælder for perioden indtil 31. marts 1974.
Stk. 2.  Til at forestå det første valg efter  

 anordningen af 4. august 1971, nedsættes et valgudvalg.
Udvalget består af 5  

 medlemmer, hvoraf et udpeges af skolernes fagledere, et af skolernes  

 lærerforsamling, to af billedkunstskolernes elevforsamling, og en af  

 medarbejderforsamlingen.
Administrator er udvalgets sekretær.
 Ministeriet for kulturelle anliggender,  

 den 19. oktober 1971.
 P.M.V.
 E.B.
 Hans Vilstrup.
