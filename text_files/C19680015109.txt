 Hermed følger eksemplarer af bekendtgørelse nr. 275 af 27. juni 1968 af  

 lov om særlig indkomstskat m.v.
 Til vejledning for skattemyndighederne omtales i dette cirkulære de  

 ændringer og tilføjelser, der er gennemført ved lov nr. 185 af 31. maj 1968.
 1. I forhold til lovbekendtgørelse nr. 40 af 22.  

 februar 1968 er der sket ændringer i følgende paragraffer:
 2. Om ændringen af § 2, nr. 2, bemærkes følgende:
 Medens den hidtil gældende regel i lovens § 2, nr. 2, kun har skullet  

 anvendes, når der FORUDEN ALMINDELIGE AFSKRIVNINGER har været FORETAGET  

 EKSTRAAFSKRIVNING, FORLODS AFSKRIVNING ELLER FORSKUDSAFSKRIVNING, skal den  

 nye regel anvendes I ALLE TILFÆLDE, hvor der er foretaget skattemæssige  

 afskrivninger på en afhændet bygning eller installation.
Den nye regel finder anvendelse på fortjenester, der er erhvervet den 15.  

 marts 1968 eller senere.
Har den skattepligtige anskaffet bygningen eller  

 installationen før den 15. marts 1968, og har han ved indkomstopgørelsen for  

 skatteåret 1968-69 og tidligere skatteår foretaget almindelige afskrivninger,  

 men ikke ekstraafskrivning, forlods afskrivning eller forskudsafskrivning på  

 det solgte formuegode, opgøres fortjenesten dog som forskellen mellem  

 salgssummen og anskaffelsessummen med fradrag af samtlige skattemæssige  

 afskrivninger, der er foretaget ved indkomstopgørelsen for skatteåret 1969-70  

 og følgende skatteår.
Af den således opgjorte fortjeneste henregnes til den  

 særlige indkomst højst et beløb lig summen af afskrivningerne for skatteåret  

 1969-70 og følgende skatteår.
 SKATTEDEPARTEMENTET, DEN 28. JUNI 1968.
Hans P.
Gøtrik.
/E.
Møller.
