 Civilretsdirektoratets udtalelse om fortolkningen af testamenter  

 indeholder bestemmelse om særeje, oprettet før 1. oktober 1990 samt  

 Justitsministeriets oplysning til borgerne om disse regler.
Civilretsdirektoratet oplyste, at testamenter, oprettet før lovens  

 ikrafttræden den 1. oktober 1990, som udgangspunkt skal fortolkes som  

 skilsmissesæreje.
Civilretsdirektoratet udtalte, at baggrunden herfor var, at  

 særejebestemmelser i testamenter i de fleste tilfælde må antages at være  

 truffet med henblik på separation eller skilsmisse, og at man, ved at anlægge  

 ovennævnte fortolkning, ville ulejlige så få testatorer som muligt.
 Civilretsdirektoratet fandt, at et forslag om at lade notarialkontorerne  

 kontakte alle testatorer vedrørende ændringerne i loven ikke var  

 hensigtsmæssig, da sådan ordning ville kræve en bekostelig manuel gennemgang  

 af samtlige testamenter for at finde dem, der indeholdt bestemmelser om  

 særeje.
 Endelig bemærkede Civilretsdirektoratet, at et testamente oprettet før den  

 1. oktober 1990 kun som udgangspunkt fortolkes som skilsmissesæreje, idet man  

 såfremt andet fremgår af omstændighederne, kan fortolke testamentet som en  

 bestemmelse om fuldstændigt særeje.
