 Hermed bekendtgøres lov nr. 114 af 29. april 1955 om  

 danske skibes forsikring mod krigsfare med de ændringer, der følger af lov  

 nr. 124 af 12. april 1957.
 § 1.  Det ved lov nr. 183 af 4. maj 1939 oprettede  

 forsikringsinstitut »Krigsforsikringen for danske Skibe« fortsætter  

 sin virksomhed på det i nærværende lov indeholdte grundlag.
 Stk. 2.  Instituttets garantikapital udgør 82.500.000  

 kr., hvoraf 45 mill. kr. er tegnet af staten, 30 mill. kr. af danske  

 rederier, 3.750.000 kr. af et i dette øjemed dannet konsortium og 3.750.000  

 kr. af danske forsikringsselskaber.
 Stk. 3.  Med et beløb af 150 mill. kr. påtager staten  

 sig subsidiær garanti for instituttets forpligtelser.
 Stk. 4.  De 30 mill. kr. af garantikapitalen, som er  

 tegnet af danske rederier, fordeles pr. 1. april 1955 på de enkelte rederier  

 i forhold til forsikringsværdien af den samlede tonnage, der er anmeldt og  

 godkendt til forsikring pr. nævnte dato, jfr. § 4, stk. 1, 3., 4. og 5.  

 punktum, for så vidt dette beløb for det enkelte rederi udgør mindst 200.000  

 kr.
 Stk. 5.  Industriministeren bemyndiges til efter  

 indstilling fra instituttets bestyrelse og efter forhandling med  

 rederiorganisationerne at foretage ændringer i fordelingen af den af  

 rederierne tegnede del af garantikapitalen efter reglerne i denne paragrafs  

 stk. 4, såfremt en forskydning i den samlede tonnages fordeling på rederierne  

 findes at gøre dette rimeligt.
§ 2.  Ethvert rederi, der ejer registreringspligtigt  

 dansk skib, er med de i denne lovs §§ 5 og 6 nævnte undtagelser forpligtet  

 til at lade dette forsikre i instituttet.
Anmeldelse af et skib til optagelse  

 i instituttet skal indgives til dette samtidig med skibets anmeldelse til  

 registrering.
Stk. 2.  Skib under bygning her i landet skal dog  

 anmeldes til instituttet senest 3 dage efter skibets søsætning.
Sker dette  

 ikke, kan skibet ikke forsikres i instituttet, før det er endeligt  

 registreret, medmindre ny fordeling af garantikapitalen finder sted forinden.
 Stk. 3.  Staten tilhørende skibe kan efter begæring  

 optages i instituttet, jfr. dog herved § 5.
§ 3.  Forsikringsinstituttet forestås af en bestyrelse  

 på 11 medlemmer.
Formanden og to af bestyrelsens øvrige medlemmer vælges af  

 industriministeren.
Fire medlemmer vælges af de i instituttet indtrædende  

 rederier, to af det i § 1 nævnte konsortium og to af de i § 1 nævnte  

 forsikringsselskaber.
Bestyrelsen vælger af sin midte en næstformand, hvis  

 valg godkendes af industriministeren.
Bestyrelsen udarbejder vedtægter, som  

 godkendes af industriministeren.
I øvrigt bestemmer bestyrelsen selv sin  

 arbejdsordning og ansætter den fornødne medhjælp.
Stk. 2.  Forsikringsinstituttet har sæde i København  

 eller sådant andet sted inden for eller uden for landets grænser, som måtte  

 blive fastsat af industriministeren.
Industriministeren bemyndiges til i  

 tilfælde af en sådan forandring af instituttets sæde at fastsætte de  

 nødvendige regler med hensyn til instituttets ledelse m.v.
§ 4.  Hvor intet andet er aftalt, forsikres ethvert  

 forsikringspligtigt skib for den værdi, der er fastsat som skibets  

 kaskotakst, med tillæg af forsikret kaskointeresse.
Denne samlede værdi anses  

 i forhold til denne lov som takseret kaskoforsikringsværdi.
Bestyrelsen kan  

 efter samråd med den pågældende forsikringstager forhøje eller nedsætte  

 forsikringsværdien for de i instituttet optagne skibe.
For  

 ikke-kaskoforsikrede skibe fastsætter bestyrelsen forsikringsværdien.
Efter  

 forhandling med rederiorganisationerne kan bestyrelsen - sålænge forhold som  

 nævnt i § 1 i lov nr. 120 af 31. marts 1952 om et skibsfartsnævn ikke er  

 indtrådt - fastsætte et højeste beløb for, hvad instituttet kan overtage som  

 forsikringssum for et enkelt skib.
Stk. 2.  Enhver forsikringstager udreder en præmie, der  

 under hensyn til de til enhver tid bestående forhold og muligt opstået  

 underskud fastsættes af bestyrelsen for hver enkelte rejse eller for et  

 bestemt tidsrum.
En tidspræmie vil dog til enhver tid under hensyn til  

 forandrede forhold med rimeligt varsel kunne ændres for den tilbagestående  

 del af forsikringstiden.
 Stk. 3.  Forsikringstageren har - sålænge forhold som  

 nævnt i § 1 i lov nr. 120 af 31. marts 1952 ikke er indtrådt - adgang til  

 selv at overtage risikoen for indtil 50 pct. af den forsikringssum, der kan  

 overtages af instituttet, når han derom afgiver erklæring til bestyrelsen  

 samtidig med, at rejsen anmeldes, henholdsvis en forsikringsperiode begynder,  

 og præmien opgives ham.
Stk. 4.  Har et rederi overtages selvrisiko i henhold  

 til stk. 3, kan rederiet ikke overføre denne risiko eller nogen del deraf til  

 instituttet med kortere varsel end nødvendigt for instituttet til eventuelt  

 at tegne fornøden genforsikring, og under ingen omstændigheder med kortere  

 varsel end 48 timer, efter at begæring om overførelse af risikoen er modtaget  

 af instituttet.
Indtræder forhold som nævnt i § 1 i lov nr. 120 af 31. marts  

 1952, overtager institututtet fra dette tidspunkt at regne risikoen for den  

 fulde forsikringsværdi, uden at særlig anmeldelse fra rederierne er fornøden.  

 Det samme gælder skibe, der i henhold til § 6 er fritaget for  

 forsikringspligt.
Bestyrelsen kan fastsætte særlige præmier for sådan  

 overført eller overtaget risiko.
Stk. 5.  De af instituttet beregnede præmier kan  

 inddrives ved udpantning, og instituttet har søpanteret i det forsikrede skib  

 og dettes fragt efter reglerne i sølovens § 267, nr. 6. Samme sikkerhedsret  

 haves i erstatningskravet i henhold til sædvanlig kaskoforsikring.  

 Panteretten kan frafaldes, såfremt rederen stiller anden, af bestyrelsen  

 godkendt sikkerhed.
Frafaldes panteretten, skal der gives policen påtegning  

 herom.
 § 5.  Krigsskibe og lystfartøjer er undtaget fra  

 forsikring efter denne lov.
Stk. 2.  Det samme gælder fiskerfartøjer, medmindre  

 industriministeren efter samråd med fiskeriministeren bestemmer, at de  

 pågældende fartøjer skal omfattes af loven med de afvigelser, som måtte  

 findes fornødne.
De pågældende fartøjer danner i så fald en særlig afdeling  

 under instituttet med et selvstændigt regnskab, for hvis eventuelle underskud  

 det samlede institut ikke hæfter.
§ 6.  Når vedkommende rederi samtidig med  

 registreringen skriftligt begærer det, skal fritagelse for forsikringspligt  

 efter denne lov tilstås skibe i det omfang, de allerede er dækket mod  

 krigsfare, dog kun sålænge denne dækning varer.
Bestyrelsen kan endvidere  

 efter skriftlig begæring fritage også andre skibe, for hvilke der foreligger  

 særlige omstændigheder, for forsikringspligt.
§ 7.  Danske skibe, som ikke er forsikringspligtige  

 efter denne lov - herunder skibe under bygning for danske rederier ved danske  

 værfter, for så vidt de er søsat - kan af bestyrelsen optages i instituttet  

 efter derom fremsat skriftlig begæring.
Det samme gælder de i § 6 nævnte  

 skibe, for hvilke fritagelse for forsikringspligt er tilstået.
 Stk. 2.  Skibe over 20 bruttoregistertons, der er  

 hjemmehørende på Færøerne, kan af bestyrelsen optages i instituttet efter  

 derom gennem Færøernes landsstyre fremsat skriftlig begæring.
 Stk. 3.  Optagelse i instituttet i henhold til denne  

 paragraf kan ikke tilstås for kortere tid end 1 år.
§ 8.  Ethvert i instituttet optaget skib skal følge  

 instituttets instruktioner og alle bestemmelser, som måtte blive truffet i  

 medfør af vedtægterne.
Rejser og ophold skal, i det omfang bestyrelsen  

 forlanger det, anmeldes for og godkendes af bestyrelsen i overensstemmelse  

 med de i vedtægterne indeholdte regler.
Overtrædelse heraf kan efter  

 bestyrelsens beslutning medføre tab af ret til erstatning.
 § 9.  Forsikring i henhold til denne lov dækker  

 krigsfare, herunder skade som følge af krigslignende begivenheder, samt skade  

 som følge af sådant oprør og sådanne borgerlige uroligheder, hvorunder  

 krigsvåben anvendes, alt i overensstemmelse med de i denne lov og i  

 vedtægterne nærmere fastsatte betingelser.
 Stk. 2.  Såfremt dette findes nødvendigt, kan  

 instituttet med henblik på tilvejebringelse af betryggende  

 søforsikringsdækning for danske skibe overtage i genforsikring sådanne  

 almindelige kaskoforsikringer af danske skibe, som ikke kan dækkes gennem  

 danske forsikringsselskaber.
 § 10.  Forsikringssummer for forliste skibe må uden  

 bestyrelsens samtykke kun anvendes til anskaffelse af andre skibe eller til  

 opfyldelse af forpligtelser i medfør af denne lovs § 1.
 Stk. 2.  Når et i instituttet forsikret skib sælges,  

 pantsættes eller går tabt ved søulykke, for hvilken erstatning ikke ydes af  

 »Krigsforsikringen for danske Skibe«, og den ubehæftede værdi af  

 rederiets skibe med tillæg af forsikringssummer, der er båndlagt for rederiet  

 i henhold til stk. 1, som følge heraf bliver mindre end rederiets  

 garantiforpligtelse i henhold til nærværende lov, kan bestyrelsen kræve, at  

 rederiet stillet en af bestyrelsen godkendt sikkerhed for den del af  

 rederiets garantiforpligtelse, der er pålagt rederiet på grundlag af det  

 solgte, pantsatte eller forulykkede skib.
 § 11.  For instituttets forpligtelser hæfter først den  

 tegnede garantikapital og derefter staten med det af denne tegnede subsidiære  

 garantibeløb.
 Stk. 2.  Ingen garant hæfter ud over det af vedkommende  

 tegnede garantibeløb; dette gælder også de enkelte rederier, konsortiets  

 enkelte deltagere og de enkelte forsikringsselskaber.
Stk. 3.  Industriministeren kan efter indstilling fra  

 bestyrelsen bestemme, at betalingen af garantibeløb, det påhviler rederierne,  

 konsortiets deltagere og forsikringsselskaberne at indbetale til instituttet,  

 fordeles over et eller flere år.
Sådanne beløb forrentes med en til Danmarks  

 Nationalbanks laveste udlånsrente til enhver tid svarende rente, indtil  

 betaling sker.
 Stk. 4.  Det overskud, som, efter at indbetalt  

 garantikapital er tilbagebetalt, måtte fremkomme ved den endelige opgørelse  

 af instituttets regnskab ved forsikringsvirksomhedens ophør, fordeles mellem  

 garanterne på dette tidspunkt i forhold til deres gennemsnitlige  

 garantihæftelse i tiden siden den 1. april 1949.
 § 12.  De dokumenter vedrørende forsikringen, som  

 måtte blive oprettet i medfør af denne lov, er stempelfrie.
 Stk. 2.  Industriministeren kan overfor instituttet  

 meddele sådanne undtagelser fra bestemmelserne i lov om  

 skadesforsikringsvirksomhed m.v. af 2. maj 1934, som måtte findes påkrævet.
 Stk. 3.  Instituttet er fritaget for indkomstskat til  

 stat og kommune.
 § 13.  Ved »registreringspligtige skibe«  

 forstås i denne lov skibe, der i henhold til lov om danske skibes  

 registrering af 1. april 1892 med senere ændringer er undergivet  

 registreringspligt.
 Stk. 2.  Ved »fiskerfartøj« forstås et fartøj,  

 der er forsynet med fiskericertifikat i henhold til lov om saltvandsfiskeri  

 af 19. december 1951.
 § 14.  Undlader et rederi at efterkomme de pligter,  

 der påhviler det ifølge denne lov, straffes det med bøder.
 § 15.  Samtidig med denne lovs ikrafttræden ophæves  

 lov nr. 183 af 4. maj 1939, lov nr. 398 af 17. november 1939, lov nr. 211 af  

 29. april 1940, lov nr. 38 af 3. februar 1941, lov nr. 27 af 27. januar 1943  

 og lov nr. 139 af 31. marts 1949, dog at bestemmelsen i § 3, stk. 3, i  

 sidstnævnte lov forbliver i kraft, indtil den deri nævnte afregning er  

 gennemført.
