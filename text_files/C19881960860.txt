(Til socialforvaltningen i samtlige  

 kommuner og amtskommuner m.fl.) SFORTEGNELSE --------------------------------------------------------------------- --------------------------------------------------------------------- 1. Lovens § 2, stk. 1, nr. 3 Ret til delpension for personer, der er omfattet af reglerne i ATP- loven  

 om differentierede satser Udtalt:
Ved lov nr. 367 af 10. juni 1987 om ændring af lov om ATP er der indført  

 differentierede satser.
Dermed er der indført to sæt bidragssatser - et efter  

 lovens § 4a (den uændrede, lave sats) og et efter lovens § 15 (den forhøjede  

 sats). Der gælder således to satser, der begge udgør fuldt ATP-bidrag.
 Da der således efter begge disse bestemmelser indbetales, hvad der svarer  

 til fuldt bidrag for en fuldtidsbeskæftiget, vil indbetaling af ATP-bidrag  

 efter begge satser opfylde betingelserne efter § 2, stk. 1, nr. 3 i lov om  

 delpension.
--------------------------------------------------------------------- 2. Lovens § 2, stk. 1, nr. 4 Opfyldelse af beskæftigelseskravet for en lønmodtager, der er opsagt men  

 modtager løn i opsigelsesperioden En lønmodtager fratrådte sin stilling den 26. februar 1987 og fik udbetalt  

 løn indtil udgangen af august måned.
 Lønmodtageren blev derefter ansat på nedsat tid i et andet lønmodtagerjob  

 fra den 1. september 1987, og der blev søgt om delpension fra dette  

 tidspunkt.
 Udtalt:
 Beskæftigelseskravet efter § 2, stk. 1, nr. 4 i lov om delpension er ikke  

 opfyldt, da ansøgeren ikke har arbejdet i mindst 9 måneder inden for de  

 sidste 12 måneder.
--------------------------------------------------------------------- 3. Lovens § 3, stk. 1 Opgørelse af den gennemsnitlige ugentlige arbejdstid, når ansøgeren har  

 deltaget i en overenskomstmæssig konflikt En lønmodtager, der har deltaget i en strejke i 14 dage inden for de  

 sidste 9 måneder, ansøger om delpension.
 Udtalt:
 Ved opgørelsen af den gennemsnitlige ugentlige arbejdstid inden for de  

 sidste 9 måneder før overgang til delpension betragtes perioder, hvor  

 ansøgeren har deltaget i en overenskomstmæssig konflikt i lighed med  

 lovmæssig afholdt ferie og sygdom som døde perioder og medregnes således ikke  

 ved opgørelsen af den gennemsnitlige ugentlige arbejdstid.
--------------------------------------------------------------------- 4. Lovens § 3, stk. 1 Lovens § 4, stk. 4 Delpension til redningsmand i Farvandsvæsenet, der får udbetalt fast  

 vederlag for rådighedstjeneste Udtalt:
Den arbejdstidsnedsættelse, der skal ske ved overgang til delpension skal  

 ske i den samlede arbejdstid.
For lønmodtagere med bibeskæftigelse skal denne  

 beskæftigelse således også medregnes i arbejdstiden.
 Den arbejdstid, der anvendes til redningstjeneste, skal derfor indgå i  

 opgørelsen af arbejdstiden både før og efter overgang til delpension.
 Ved beregning af den gennemsnitlige ugentlige arbejdstid efter overgang må  

 der for lønmodtagere med bibeskæftigelse, der ikke udgør et fast timetal,  

 foretages et skøn over, hvor mange timer det forventes, at der anvendes på  

 bibeskæftigelsen.
 Kan det forventede timetal ikke forudsiges, anvendes den opgørelsesmåde,  

 som er fastsat i § 2 i Sikringsstyrelsens bekendtgørelse om delpension.
Det faste vederlag, der udbetales for rådighedstjeneste ved udrykning til  

 redningstjeneste indgår i den dagpengegivende lønindtægt før og efter  

 overgang til delpension.
Vederlaget vil derfor indgå i den første  

 delpensionsberegning efter lovens § 4, stk. 4.
--------------------------------------------------------------------- 5. Lovens § 4, stk. 4 Sikringsstyrelsens bekendtgørelse § 3, stk. 1 Delpension til personer, der arbejder i beskyttet beskæftigelse Udtalt:
 Den indtægt, der anvendes ved den første delpensionsberegning, er den  

 dagpengegivende lønindtægt opgjort efter reglerne i Socialministeriets  

 bekendtgørelse om dagpengegivende indtægter, jf. § 4, stk. 4 i loven og § 3,  

 stk. 1 i Sikringsstyrelsens bekendtgørelse.
 Personer, der arbejder i beskyttet beskæftigelse og som har  

 dagpengegivende lønindtægt, vil have ret til delpension, forudsat at  

 betingelserne herfor i øvrigt er opfyldt.
 Delpension kan dog ikke udbetales sammen med førtidspension efter lov om  

 social pension, jf. § 11, stk. 1 i lov om delpension.
--------------------------------------------------------------------- 6. Lovens § 4, stk. 4 Sikringsstyrelsens bekendtgørelse § 3, stk. 1 Pensionsydelsers indflydelse på beregning af delpension Udtalt:
 Den årlige lønindtægt, der anvendes ved den første pensionsberegning, er  

 den dagpengegivende lønindtægt, således som den er opgjort efter  

 Socialministeriets bekendtgørelse om dagpengegivende indtægter efter lov om  

 dagpenge ved sygdom og fødsel, jf. § 3, stk. 1 i Sikringsstyrelsens  

 bekendtgørelse om delpension.
 Af §§ 1 og 2 i Socialministeriets bekendtgørelse nr. 166 af 23. marts 1988  

 om dagpengegivende indtægter fremgår det, hvilke indtægter der medregnes ved  

 opgørelse af den dagpengegivende lønindtægt.
 De former for pensioner og pensionslignende ydelser, eksempelvis  

 tjenestemandspension, der er omfattet af undtagelsesbestemmelserne i § 1,  

 stk. 2, nr. 2 og nr. 3 i den nævnte bekendtgørelse, og som derfor ikke skal  

 medregnes ved opgørelse af den dagpengegivende lønindtægt, får som følge  

 heraf ingen indflydelse på beregningen af delpension.
 Delpension kan således udbetales samtidig med pensioner og  

 pensionslignende ydelser.
 Det tilføjes, at efterløn, som er nævnt i § 1, stk. 2, nr. 3 i  

 bekendtgørelsen, dog ikke kan udbetales samtidig med delpension.
--------------------------------------------------------------------- 7. Lovens § 6 Tidspunkt for udbetaling af delpension for en selvstændig, der afvikler en  

 del af virksomheden Udtalt:
 Delpension udbetales månedsvis bagud med virkning fra den første i  

 måneden, efter at lovens betingelser er opfyldt, jf. § 6, 2. pkt.
 En betingelse for ret til delpension er bl.a., at arbejdstiden nedsættes.
Selvstændige erhvervsdrivende, der nedsætter arbejdstiden ved at afvikle  

 en del af virksomheden, vil derfor have ret til delpension fra den 1. i  

 måneden efter at afviklingen er afsluttet.
Om delvis afvikling af virksomhed  

 henvises til pkt. 16 i Sikringsstyrelsens Vejledende Udtalelser nr. 1.
--------------------------------------------------------------------- 8. Lovens § 11, stk. 1 Udbetaling af delpension ved frakendelse eller ændring af førtidspension  

 til invaliditetsydelse En selvstændig landmand, der er tilkendt mellemste førtidspension, har på  

 grund af indtægt fra landbruget fået bortreguleret sin pension, således at  

 kun invaliditetsbeløbet udbetales.
Landmanden ønsker i stedet at gå på  

 delpension.
 Udtalt:
Delpension kan ikke udbetales sammen med førtidspension efter lov om  

 social pension, jf. § 11, stk. 1 i lov om delpension.
Delpension kan derimod  

 udbetales sammen med invaliditetsydelse.
 Hvis pensionisten derfor rejser sag om frakendelse eller ændring af  

 førtidspensionen til invaliditetsydelse, vil pensionisten, forudsat at  

 betingelserne for tilkendelse af delpension i øvrigt er opfyldt, have ret til  

 delpension fra det tidspunkt, hvor førtidspensionen frakendes eller ændres  

 til invaliditetsydelse.
--------------------------------------------------------------------- 9. Socialministeriets bekendtgørelse § 1, stk. 3, 1.  

 pkt.
Ret til delpension for en selvstændig, der har været delvis sygemeldt  

 inden ansøgning om delpension En selvstændig, der har været delvis sygemeldt i 4 uger, ansøger om  

 delpension.
 Udtalt:
 Det er efter § 1, stk. 3, 1. pkt. i Socialministeriets bekendtgørelse om  

 delpension til selvstændige en betingelse, at ansøgeren i 4 af de seneste 5  

 år og i de seneste 9 måneder har haft beskæftigelse her i landet, der har  

 givet indtægter i form af dagpengegivende anden erhvervsindtægt.
Der stilles i § 1, stk. 3 i bekendtgørelsen ikke krav til beskæftigelsens  

 omfang ved selvstændig virksomhed.
Delvis sygefravær i perioden inden  

 ansøgning om delpension vil derfor ikke afskære ret til delpension.
Dette  

 gælder også delvis sygefravær i mere end 2 uger.
Der henvises til pkt. 8 i  

 Sikringsstyrelsens Vejledende Udtalelser nr. 1 om ret til delpension for en  

 selvstændig, der har været fuldt sygemeldt i en periode inden for de sidste 9  

 måneder inden overgang til delpension.
 Det bemærkes, at bekendtgørelsen er ændret på dette punkt fra 1. januar  

 1989, således at fuld sygemelding i op til 3 måneder inden for de sidste 12  

 måneder, ikke afskærer ret til delpension.
--------------------------------------------------------------------- 10. Socialministeriets bekendtgørelse § 1, stk. 4 Delpension til en medarbejdende ægtefælle, der af skattemæssige grunde har  

 anmodet om at få overført mindre end 50% af virksomhedens overskud i de  

 sidste 5 år.
 En medarbejdende ægtefælle, der af skattemæssige grunde har bedt om at få  

 overført mindre end 50% af virksomhedens overskud i de sidste 5 år, havde  

 ifølge sine egne oplysninger været fuldtidsbeskæftiget som medarbejdende  

 ægtefælle i den anden ægtefælles virksomhed i denne periode.
 Udtalt:
 Efter Sikringsstyrelsens opfattelse er størrelsen af den indtægt, der er  

 overført til den medarbejdende ægtefælle ikke den eneste måde, hvorpå den  

 medarbejdende kan dokumentere sin fuldtidsbeskæftigelse før overgang til  

 delpension.
 Hvis ansøgeren på anden måde kan godtgøre, at kravet i § 1, stk. 4 i  

 Socialministeriets bekendtgørelse om fuldtidsbeskæftigelse i de seneste 5 år  

 er opfyldt, er der, forudsat at de øvrige betingelser herfor er opfyldt, ret  

 til delpension.
 Ved beregningen af den fastsatte indtægt og af delpensionen er det de  

 indtægter, der ifølge skattevæsenet er overført, der lægges til grund, uanset  

 om disse udgør mindre end 50% af virksomhedens overskud.
 Statsskattedirektoratet har den 29. september 1988 efter forelæggelse for  

 Skattedepartementet udtalt, at der indenfor de i skattestyrelsesloven givne  

 frister (§ 29, stk. 4) bør være adgang til omgørelse af overførslen/manglende  

 overførsel til medarbejdende ægtefælle, også i det omfang overførslen har  

 vist sig ugunstig i forhold til andre lovregler.
Statsskattedirektoratet har således ændret opfattelse af spørgsmålet om  

 adgang til omgørelse af overførsel af indkomst til medarbejdende ægtefælle,  

 jf. pkt.
B.1.4 i Statsskattedirektoratets ligningsvejledning fra 1987.
Dette pkt. supplerer pkt. 12 i de Vejledende Udtalelser nr. 1, der  

 beskriver den situation, hvor skattemyndighederne i forbindelse med ligningen  

 efter anmodning har afslået at overføre 50% af virksomhedens overskud til en  

 medarbejdende ægtefælle.
I sådanne tilfælde er det fortsat styrelsens  

 opfattelse, at skattemyndighedernes vurdering må lægges til grund ved  

 bedømmelsen af den forudgående beskæftigelse.
--------------------------------------------------------------------- 11. Socialministeriets bekendtgørelse § 4, stk. 1 og  

 stk. 2.
 Sikringsstyrelsens bekendtgørelse § 9.
Vurdering af arbejdstidsnedsættelse for en selvstændig Udtalt:
Alle de arbejdsfunktioner, der er led i driften af en virksomhed skal  

 indgå i opgørelsen af arbejdstiden for en selvstændig.
Uanset om skovdrift  

 isoleret set har givet underskud på regnskabet, skal den arbejdstid, der er  

 anvendt på denne del af driften, derfor indgå i den samlede arbejdstid.
 For en landmand vil havearbejde og vedligeholdelse af stuehus som  

 udgangspunkt ikke kunne medtages i opgørelsen, idet arbejde hermed ikke  

 vedrører driften, men må henregnes til den private husholdning.
--------------------------------------------------------------------- 12. Socialministeriets bekendtgørelse § 5, stk. 5 og §  

 4, stk. 2.
 Kontrol med arbejdstiden for selvstændige efter overgang til delpension.
 Udtalt:
 For en selvstændig skal arbejdstiden i de første 6 måneder efter overgang  

 til delpension og derefter årlig svare til en gennemsnitlig ugentlig  

 arbejdstid på 20 timer, jf. § 4, stk. 2 i Socialministeriets bekendtgørelse.
 Det er ikke forudsat, at der efter overgang til delpension skal ske en  

 løbende kontrol med, at denne arbejdstidsbetingelse er opfyldt, idet den  

 fremtidige kontrol som udgangspunkt sker efter reglerne i § 5, stk. 5 om den  

 årlige fastsættelse af delpensionen.
 Hvis arbejdstiden åbenlyst ligger over eller under 20 timer i gennemsnit  

 om ugen, skal delpensionen dog bortfalde, jf. § 10, 2. pkt. i  

 Sikringsstyrelsens bekendtgørelse om delpension samt pkt. 38 i  

 Sikringsstyrelsens vejledning om delpension.
