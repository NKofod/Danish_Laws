Skriftlig fremsættelse (28. februar 2007) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om erhvervsuddannelser og forskellige andre love og om  

 ophævelse  

 af lov om grundlæggende social- og sundhedsuddannelser og lov om  

 landbrugsuddannelser (Ungdomsuddannelse til alle) (Lovforslag nr.
L 173).
 Lovforslaget udmønter  

 dele af aftalen af 20. juni 2006 mellem regeringen (Venstre og Det  

 Konservative  

 Folkeparti), Socialdemokraterne, Dansk Folkeparti og Det Radikale Venstre om  

 fremtidens velstand og velfærd og investeringer i fremtiden  

 (velfærdsaftalen),  

 der vedrører ungdomsuddannelse til alle samt dele af aftalen fra 2. november  

 2006 mellem de samme aftalepartier om udmøntning af Globaliseringspuljen og  

 opfølgning på Velfærdsaftalen, der vedrører at alle unge skal have en  

 ungdomsuddannelse.
Med henblik på at skabe fremgang, fornyelse og tryghed for  

 Danmark i den globale økonomi nedsatte regeringen i april 2005  

 Globaliseringsrådet, der skulle drøfte regeringens globaliseringsstrategier.  

 En  

 af strategierne var at skabe erhvervsuddannelser i verdensklasse og på  

 baggrund  

 af rådets drøftelser nedsatte regeringen to udvalg, Udvalget om at alle unge  

 gennemfører en ungdomsuddannelse og Udvalget om fremtidssikring af  

 erhvervsuddannelserne, med det udgangspunkt, at Danmark fortsat skal høre til  

 blandt de rigeste lande i verden og forblive et samfund uden store skel.  

 Lovforslaget er blevet til efter et intensivt forhandlingsforløb med  

 ordførerne  

 for velfærdsaftalepartierne.
I væsentligt omfang bygger forslaget på  

 anbefalinger fra Globaliseringsrådet og de to nævnte udvalg.
Efter forslaget  

 vil erhvervsuddannelserne blive fornyet med hensyn til strukturen,  

 tilrettelæggelsen  

 og de pædagogiske metoder.
Forslaget indebærer i det væsentlige: Fælles ramme  

 for erhvervsuddannelserne, de grundlæggende social- og sundhedsuddannelser og  

 landbrugsuddannelserne, således at de tre uddannelsesformer samles i én lov.  

 Justering af uddannelsernes formål og øget internationalisering.
Forstærket  

 uddannelsesgaranti. Ændring af indgangsstrukturen idet de nuværende syv  

 fællesindgange afløses af indtil 12 fællesindgange. Ændring af principperne  

 for  

 adgangsbegrænsning til visse uddannelser, så det bliver helt klart for  

 ansøgerne,  

 at uddannelsen forudsætter, at eleven har en praktikplads.  

 Fornyelse af grundforløbet, så både elever  

 med svagere uddannelsesforudsætninger og elever med stærke  

 uddannelsesforudsætninger tilgodeses, ligesom elever, der har brug for  

 undervisning i dansk og dansk kulturforståelse, skal tilgodeses.
Bedre  

 muligheder for trindeling af uddannelser og for niveaudeling.
Bedre  

 muligheder  

 for individuelle erhvervsuddannelser.
Forstærket indsats mod frafald.
Flere  

 praktikpladser.
Styrkelse af kvaliteten i skolepraktikken.
Muligheder for  

 bedre  

 uddannelsesdækning gennem en styrket analyse- og prognosevirksomhed og  

 etablering af udviklingsudvalg.
Mulighed for modernisering og forenkling af  

 styringen af de enkelte uddannelser.
Styrkelse af læreruddannelsen og  

 efteruddannelsen  

 af lærere.
 Lovforslaget foreslås at træde i kraft den 1. august 2007, med en  

 række overgangsordninger, herunder med mulighed for, at de nuværende  

 uddannelser videreføres administrativt indtil nye uddannelser er udviklet.  

 Herunder forventes den nye indgangsstruktur iværksat pr. 1. august 2008.
 Idet jeg henviser til lovforslaget med tilhørende bemærkninger,  

 tillader jeg mig at anbefale lovforslaget til hurtig og velvillig behandling.
