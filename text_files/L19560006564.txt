 Under 15. september 195 er der i Stockholm mellem repræsentanter for den  

 danske og svenske regering blevet undertegnet og udvekslet følgende  

 overenskomst.
 Overenskomst mellem Danmark og Sverige angående gensidig anerkendelse af  

 førerbeviser og indregistreringsattester for motorkørertøjer m.m.
 For at lette vejtrafikken mellem Danmark of Sverige har undertegnede,  

 dertil behørigt bemyndigede, indgået følgende overenskomst.
 Artikel 1.
Førerbevis til motorkøretøj, udstedt i det ene land (hjemland) og gyldigt,  

 der, giver indehaveren ret til under midlertidigt ophold på højst et år i det  

 andet land (besøgslandet) at føre motorkøretøj af den art, hvortil  

 førebeviset berettiger ham, for så vidt angår motorkøretøj i erhvervsmæssig  

 trafik, dog kun under forudsætning af, at køretøjet er indregistreret  

 andetsteds end i besøgslandet.
Førebeviset skal gælde som legitimation.
 Den i første stykke nævnte ret bortfalder, når vedkommende tager fast  

 bopæl i besøgslandet.
 Artikel 2.
 Indehaver af et i hjemlandet udstedt gyldigt førebevis til motorkøretøj,  

 som tager fast bopæl i besøgslandet, har efter ansøgning ret til i det  

 sidstnævnte land at opnå førebevis til samme art motorkøretøj uden ved  

 ansøgningen at fremlægge bevis for bestået føreprøve, såfremt ansøgeren  

 iøvrigt opfylder de i besøgslandet stillede krav for opnåelse af tilsvarende  

 førebevis.
 Artikel 3.
Den, som under midlertidigt ophold i det ene land har opmået tilladelse  

 til i en vis periode at føre motorvogn eller motorcykel (i Sverige  

 »turistkorkort«, i Danmark midlertidigt førebevis), kan i den  

 periode, hvori tilladelsen gælder, i det andet land føre motorkøretøj af den  

 art, som tilladelsen berettiger ham til, under forudsætning af at han ikke er  

 bosat i sidstnævnte land.
Tilladelsesskrivelsen skal gælde som legitimation.
 Artikel 4.
Motorkøretøjer samt påhængs- eller sidevogne hertil, der er indregistreret  

 i det ene land, kan indpassere og i højst et år benyttes i det andet land på  

 vilkår, at de er i færdselsmæssig forsvarlig stand og opfylder de i  

 besøgslandet gældende forskrifter angående akseltryk, totalvægt og bredde.  

 Som bevis for indregistrering skal for svensk personmotorvogn eller til sådan  

 vogn beregnet påhængsvogn samt motorcykel gælde vedkommende  

 automobilskattekvittering, for andet svensk motorkøretøj og påhængsvogn sådan  

 kvittering i forbindelse med »besigtningsinstrument« eller  

 »typintyg« med påtegnet registreringsbevis, for dansk  

 personmotorvogn og motorcykel og dertil hørende påhængs- eller sidevogn  

 nummerplade og for andet dansk motorkøretøj og dertil hørende påhængsvogn  

 nummerplade og indregistreringsattest.
Køretøjet skal være forsynet med  

 hjemlandets nationalitetsmærke såvel som med de i hjemlandet tildelte  

 nummerplader.
 De i første stykke nævnte bestemmelser gælder ikke, når køretøjets  

 indehaver har fast bopæl i besøgslandet.
 Artikel 5.
Når der i det ene land er meddelt tilladelse til midlertidig brug af  

 tredie land indregistreret motorkøretøj med eller uden påhængs~ eller  

 sidevogn, må køretøjet i den tid, tilladelsen gælder, midlertidigt benyttes i  

 det andet land på vilkår, at køretøjet er i færdselsmæssig forsvarlig stand  

 og opfylder de i besøgslandet gældende forskrifter angående akseltryk,  

 totalvægt og bredde.
Som legitimation skal for køretøjer, som har opnået  

 tilladelse i Sverige, gælde »turistvagnlicens« og  

 »turistvagnsskylt«, for køretøjer, som har opnået tilladelse i  

 Danmark, imidlertidig indregistreringsattest og grænsenummerplader.  

 Turistvognsskilt og grænsenummerplader skal efter indregistreringsnummeret  

 indeholde den internationalt foreskrevne nationalitetsafmærkning, for Sverige  

 S og for Danmark DK.Bogstaver og tal skal være udført i rød farve på hvid  

 bund.
 For hvert skilt kan ved udleveringen kræves en i forvejen fastsat afgift.
 Artikel 6.
 Når det er åbenbart, at vilkårene for opnåelse af førebevis eller anden  

 tilladelse ikke længere er opfyldt, eller indehaveren af førerbevis eller  

 anden tilladelse har gjort sif skyldig i en lovovertrædelse, som efter  

 besøgslandets lovgivning medfører fortabelse af førerbeviset, har vedkommende  

 myndighed i dette land ret til uanset bestemmelsertne i foranstående artikel  

 at nægte godkendelse - i påkommende tilfælde for en bestemt tid - af et i det  

 andet land udfærdiget førerbevis eller af en der meddelt tilladelse.
 Nægtes godkendelse af et i det andet land udstedt førerbevis eller en i  

 dette meddelt tilladelse, skal førerbeviset eller tilladelsen tages i  

 forvaring og snarest muligt tilbagesendes til den myndighed, som har udstedt  

 førerbeviset eller tilladelsen, hvorved tillige årsagen til den nægtede  

 godkendelse skal anføres, ligesom der på førerbeviset skal ske påtegning om  

 den tid, i hvilken indehaveren er blevet nægtet ret til at benytte det i  

 besøgslandet.
 Artikel 7.
 Denne overenskomst berører ikke spørgsmål om tilladelse til mod betaling  

 at befordre personer eller andet gods end føreres og passagerers personlige  

 bagage, ej heller de bestemmelser om told, afgift eller skat på  

 motorkørertøjer og påhængs- og sidevogne, benzin, olie eller  

 automobilgummiringe eller forsikring af motorkøretøjer, som gælder eller  

 måtte blive indført i de to lande.
 Denne overenskomst, som ophæver og træder i stedet for overenskomst af 2.  

 april 1930, træder i kraft den 1. november 1956 og forbliver gældende indtil  

 måneder fra den dag, den måtte blive opsagt af en af de kontraherede parter.
 Til bekræftelse heraf har undertegnede underskrevet denne overenskomst og  

 forsynet den med vore segl.
 Underskrevet i Stockholm i to  

 eksemplarer, den 15, september 1956.
 Justitsministeriet, den 27. oktober  

 1956.
 Hans Hækkerup.
