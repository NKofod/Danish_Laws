Fremsat den 9. maj 2000 af Kim Behnke (FRI), Tom Behnke  

 (FRI), Thorkild B.
Fransgaard (FRI), Kirsten Jacobsen (FRI) og Frank  

 Dahlgaard (UP) Forslag til folketingsbeslutning om folkeafstemning om ophævelse af de fire danske  

 forbehold Folketinget pålægger regeringen at  

 sørge for, at der ved folkeafstemningen den 28. september 2000  

 gennemføres en folkeafstemning om ophævelse af samtlige fire  

 danske forbehold fastlagt i det danske memorandum "Danmark i  

 Europa" af 30. oktober 1992.
Folkeafstemningen den 28. september 2000 skal derfor  

ikke kun være om dansk deltagelse i ØMU ens tredje fase  

 og dermed opgivelse af kronen.
Folkeafstemningen skal ved en og samme  

 afstemning giver de danske vælgere mulighed for at tage stilling til,  

 om de fire danske forbehold fra Det Nationale Kompromis af 27. oktober 1992  

 skal ophæves.
 De fire danske forbehold er:
 Den tredje fase af Den Økonomiske Monetære  

 Union   ØMU en, herunder den fælles europæiske valuta  

 (udskifte kronen med EU's fælles valuta euroen).
 Det fælles EU-forsvar.
Det retspolitiske samarbejde Det fælles Unionsborgerskab.
Bemærkninger til forslaget Statsministeren har fastlagt, at der skal  

 afholdes folkeafstemning den 28. september 2000. Det er regeringens  

 ønske, at de danske vælgere ved den lejlighed skal gives  

 mulighed for at tage stilling til, om Danmark skal opgive kronen som national  

 valuta og i stedet deltage i den tredje fase af Den Økonomiske  

 Monetære Union gennem dansk overgang til den fælles  

 europæiske valuta (udskifte kronen med EU s fælles valuta  

 euroen). Regeringen har dog valgt at formulere spørgsmålet  

 således, at vælgerne skal tage stilling til, om de ønsker  

 dansk deltagelse i den fælles valuta.
Den formulering er stærkt  

 tendentiøs.
Den 27. oktober 1992 vedtog alle Folketingets partier med  

 undtagelse af Fremskridtspartiet Det Nationale Kompromis.
Forud var  

 gået omfattende forhandlinger, hvor specielt SF i samarbejde med  

 Socialdemokratiet og Det Radikale Venstre udgjorde omdrejningspunktet.  

 Venstre og Det Konservative Folkeparti tilsluttede sig efterfølgende  

 aftalen.
 Heraf fremgår bl.a. følgende tekst om de fire  

 danske forbehold:
2. Spørgsmål af særlig interesse for en  

 aftale for Danmark I konsekvens af resultatet af folkeafstemningen 2. juni  

 bortfaldt lovforslaget om Danmarks tiltrædelse af  

 Maastrichttraktaten.
 Danmark og de øvrige 11 lande, der har underskrevet  

 denne traktat, står herefter over for et reelt problem, der kun kan  

 løses af alle 12 lande i fællesskab.
 En aftale for Danmark skal respektere udfaldet af  

 folkeafstemningen.
 Aftalen skal være udtryk for reelle  

 indholdsmæssige ændringer i forhold til det grundlag, der blev  

 forkastet 2. juni.
 Danmark må derfor i forhold til  

 unionsmålsætningen, som den fremgår af Fælles  

 Bestemmelser, præsicere, at EF-samarbejdet består af stater, som  

 i henhold til de grundlæggende traktater frit har besluttet i  

 fællesskab at udøve visse af deres kompetencer.
 Den fælles udøvelse af kompetence har som sin  

 selvfølgelige forudsætning, at Danmark er en uafhængig  

 stat, således som denne status er defineret i den danske grundlov, og  

 således som den udøves gennem de institutioner, Folketing,  

 regering, domstole og kongehus, der er forankrede i grundloven.
 I sammenhæng med denne præsicering af  

 målsætningen for Danmarks deltagelse i samarbejdet må en  

 aftale indebære:
 Danmark holder sig uden for den såkaldte  

 forsvarspolitiske dimension, der indebærer medlemskab af Vestunionen  

 samt fælles forsvarspolitik eller fælles forsvar.
 Danmarks holder sig uden for den fælles mønt  

 og de krav til den økonomiske politik, der er knyttet til 3. fase af  

 Den Økonomiske Monetære Union.
Men Danmark tillægger det stor betydning at deltage  

 i valutasamarbejdet, som det er udformet i EMS en, og således som det  

 videreføres i 2. fase.
Danmark må også, når andre  

 EF-lande eventuelt går over i 3. fase, deltage i et nært  

 valutasamarbejde i EF.
Danmark skal således bevare sine nationale  

 beføjelser i finans- og pengepolitikken, herunder lovgivningen om  

 Danmarks Nationalbank.
Danmark skal ikke være forpligtet i forhold til  

 unionsborgerskabet.
Men Danmark vil for herboende EF-borgere opretholde  

 valgret og valgbarhed til kommunalvalgene og indføre begge dele til  

 Europa-Parlamentsvalg.
Danmark kan ikke godtage suverænitetsafgivelse  

 på det retlige og politimæssige område, men kan deltage  

 på det hidtidige mellemstatslige grundlag.
Det betyder, at Danmark for  

 sit vedkommende ikke kan støtte, at dele af søjle 3  

 overføres til det overnationale samarbejde i søjle 1.
 I konsekvens heraf får  

 unionsmålsætningen, som den fremgår af Fælles  

 Bestemmelser i Maastricht-traktaten, ikke virkning for Danmark på de  

 ovenstående punkter.
Den danske aftale må være retligt bindende for  

 alle 12 EF-lande og være uden tidsbegrænsning.
Til gengæld  

 vil Danmark ikke modsætte sig, at andre medlemslande på et eller  

 flere af ovenstående punkter går videre i samarbejdet.
 Aftalens nærmere juridiske form fastlægges i  

 de kommende forhandlinger.
 Under forhandlinger i Edinburgh fik den danske regering  

 nedenstående afgørelse godkendt af de øvrige  

 EU-medlemslande:
»AFGØRELSE TRUFFET AF STATS- OG REGERINGSCHEFERNE, FORSAMLET I  

 DET EUROPÆISKE RÅD, OM VISSE PROBLEMER, SOM DANMARK HAR REJST  

 VEDRØRENDE TRAKTATEN OM DEN EUROPÆISKE UNION Stats- og regeringscheferne, forsamlet i Det  

 Europæiske Råd, hvis regeringer har undertegnet Traktaten om Den  

 Europæiske Union, der består af uafhængige og  

 suveræne stater, som frit har besluttet, at de i overensstemmelse med  

 de eksisterende Traktater i fællesskab vil udøve visse af deres  

 kompetencer, som i overensstemmelse med Traktaten om Den Europæiske  

 Union ønsker at løse særlige problemer, der i  

 øjeblikket består specielt for Danmark og som Danmark har rejst  

 i sit memorandum "Danmark i Europa" af 30. oktober 1992, som henviser til  

 konklusionerne fra Det Europæiske Råd i Edinburgh om nærhed  

 og åbenhed, som noterer sig erklæringerne fra Det  

 Europæiske Råd i Edinburgh om Danmark, som tager de ensidige  

 erklæringer til efterretning, som Danmark har afgivet ved samme  

 lejlighed, og som vil blive knyttet til Danmarks ratifikationsakt, som  

 noterer sig, at Danmark ikke agter at gøre brug af de  

 efterfølgende bestemmelser på en sådan måde, at det  

 hindrer et snævrere samarbejde og virke blandt medlemsstater, der er  

 foreneligt med Traktaten, og som ligger inden for rammerne af Unionen og dens  

 målsætninger, er blevet enige om følgende  

 afgørelse:
AFSNIT A Borgerskab Bestemmelserne vedrørende unionsborgerskab i anden  

 del af Traktaten om Oprettelse af Det Europæiske Fællesskab giver  

 medlemsstaternes statsborgere de yderligere rettigheder og den yderligere  

 beskyttelse, der nævnes i den pågældende del.
De  

 træder ikke på nogen måde i stedet for nationalt  

 statsborgerskab.
Spørgsmålet om, hvorvidt en person besidder  

 statsborgerskab i en medlemsstat, afgøres udelukkende efter  

 vedkommende medlemsstats egen lovgivning.
AFSNIT B Den Økonomiske og Monetære Union 1.	Protokollen om visse bestemmelser vedrørende Danmark, der er  

 knyttet til Traktaten om Oprettelse af Det Europæiske Fællesskab,  

 giver Danmark ret til at underrette Rådet for De Europæiske  

 Fællesskaber om sin holdning vedrørende deltagelse i tredje fase  

 af Den Økonomiske og Monetære Union.
Danmark har meddelt, at det  

 ikke vil deltage i tredje fase.
Denne meddelelse vil få virkning  

 samtidig med, at denne afgørelse træder i kraft.
 2.	Danmark vil derfor ikke deltage i ordningen med en fælles  

 valuta og vil ikke være bundet af de regler vedrørende  

 økonomisk politik, som kun gælder for medlemsstater, der  

 deltager i tredje fase af Den Økonomiske og Monetære Union, og  

 det vil bevare sine nuværende beføjelser med hensyn til  

 pengepolitik i henhold til danske love og forskrifter, herunder Danmarks  

 Nationalbanks beføjelser i pengepolitiske anliggender.
 3.	Danmark vil deltage fuldt ud i anden fase af Den Økonomiske  

 og Monetære Union og vil fortsat deltage i valutasamarbejdet inden for  

 EMS.
AFSNIT C Forsvarspolitik Stats- og regeringscheferne tager til efterretning, at  

 Danmark efter opfordring fra Den Vesteuropæiske Union (WEU) har  

 fået status som observatør i denne organisation.
De noterer sig  

 også, at intet i Traktaten om Den Europæiske Union forpligter  

 Danmark til at blive medlem af WEU.
I overensstemmelse hermed deltager  

 Danmark ikke i udarbejdelsen og gennemførelsen af afgørelser og  

 aktioner inden for Unionen, som har indvirkning på  

 forsvarsområdet, men Danmark vil ikke hindre, at der udvikles et  

 snævrere samarbejde mellem medlemsstater på dette område.
AFSNIT D Retlige og indre anliggender Danmark vil deltage fuldt ud i samarbejdet om retlige og  

 indre anliggender på grundlag af bestemmelserne i afsnit VI i Traktaten  

 om Den Europæiske Union.
AFSNIT E Afsluttende bestemmelser 1.	Denne afgørelse får virkning på den dato, hvor  

 Traktaten om Den Europæiske Union træder i kraft; dens  

 gyldighedsperiode bestemmes efter artikel Q og artikel N, stk. 2, i denne  

 Traktat.
2.	Danmark kan til enhver tid i overensstemmelse med sine  

 forfatningsmæssige bestemmelser underrette de øvrige  

 medlemsstater om, at det ikke længere ønsker at benytte sig af  

 alle eller en del af bestemmelserne i denne afgørelse.
I så fald  

 vil Danmark fuldt ud gennemføre alle til den tid gældende  

 relevante foranstaltninger, som er truffet inden for rammerne af Den  

 Europæiske Union.
SLUTERKLÆRING Ovenstående afgørelse og erklæringer er  

 en følge af resultatet af den danske folkeafstemning den 2. juni 1992  

 om ratifikation af Maastricht-Traktaten.
For Danmarks vedkommende skal denne  

 Traktats målsætninger på de fire områder, der er  

 nævnt i afgørelsens afsnit A-D, forstås på baggrund  

 af disse dokumenter, som er forenelige med Traktaten og ikke sætter  

 spørgsmålstegn ved dens målsætninger.« Der er en højaktuel og vigtig grund til, at den  

 danske befolkning gives mulighed for at stemme om eventuel opgivelse af alle  

 fire danske forbehold på én gang, og at man ikke følger  

 unionstilhængernes plan om systematisk ophævelse af de fire  

 forbehold gennem flere afstemninger.
Nærværende forslag har til formål at  

 pålægge regeringen, at vælgerne den 28. september 2000 ikke  

 kun tager stilling til, om Danmark skal opgive kronen til fordel for euroen.  

 Vælgerne skal have mulighed for at tage stilling til, om alle fire  

 forbehold fra Edinburgh-aftalen skal ophæves.
Der skal med andre ord  

 være en afstemning om alle fire forbehold på én gang.
Grunden til, at forslagsstillerne mener, at alle fire  

 forbehold skal til afstemning på samme tid, er, at de fire forbehold er  

 et samlet hele.
Efter at den danske befolkning i 1992 havde sagt nej til  

 spørgsmålet om dansk ratifikation af Maastrichttraktaten, blev  

 der i Folketinget indgået et Nationalt Kompromis og  

 efterfølgende udformet et Memorandum "Danmark i Europa" af  

 30. oktober 1992. Fire punkter fra Maastrichttraktaten blev taget ud, og  

 på et EU-topmøde i december 1992 fik den daværende  

 regering de øvrige EU-medlemslandes opbakning til, at Danmark kunne  

 stå uden for Maastrichttraktatens unionsbestemmelser på de fire  

 områder.
Ved en ny folkeafstemning den 18. maj 1993 besluttede den  

 danske befolkning at godkende Maastrichttraktaten med de fire danske  

 forbehold.
Det skete ved én afstemning.
Det forekommer derfor forkert, at regeringen nu gør  

 et enkelt af de fire forbehold til genstand for folkeafstemning.
Det må  

 være mest korrekt, at befolkningen gives mulighed for at tage stilling  

 til, om beslutningen fra folkeafstemningen i 1993 skal ændres.  

 Altså om de fire forbehold skal ophæves.
Forslagsstillerne forestiller sig, at der kan sikres bred  

 opbakning bag dette forslag.
Partier som Venstre og CD har for længst  

 erklæret, at de gerne vil have de fire forbehold ophævet.
Det  

 Konservative Folkeparti er forsigtige tilhængere.
EU-modstanderne i SF,  

 Enhedslisten, DF, Frihed 2000 og løsgænger Frank Dahlgaard er  

 interesseret i at få befolkningens tilkendegivelse til alle fire  

 forbehold frem for at skulle opleve en "salamimetode", hvor der  

 gennem fire   eller flere   folkeafstemninger søges ophævelse af  

 de fire forbehold.
 Forslagsstillerne mener, at de fire danske forbehold skal  

 bibeholdes og vil derfor anbefale befolkningen at stemme nej den 28.  

 september til spørgsmålet om at ophæve de fire forbehold.
 Forslagsstillerne mener ikke, at Danmark skal  

 opgive kronen og indføre euroen med deraf følgende  

 forpligtelser i ØMU ens 3. fase.
Forslagsstillerne mener ikke, at Danmark skal  

 deltage i et fælles EU-forsvarssamarbejde.
Danmarks forsvars- og  

 sikkerhedspolitiske interesser varetages bedst i NATO.
Allerede i dag er det  

 vores opfattelse, at EU-samarbejdet er gået for vidt på  

 forsvarsområdet, og at regeringen med passiv deltagelse er på  

 kanten af det danske forbehold på forsvarsområdet.
Forslagsstillerne mener ikke, at Danmark skal  

 deltage i det retlige samarbejde.
Allerede i dag er Danmark med i  

 Schengensamarbejdet og de retlige områder, som er omfattet af  

 Amsterdamtraktaten.
Begge dele er på kant med det danske forbehold.
Forslagsstillerne mener ikke, at Danmark og den  

 danske befolkning skal deltage i et Unionsborgerskab.
Selv om  

 unionstilhængerne har gjort meget ud af at henvise til  

 Amsterdamtraktaten som bevis på, at unionsborgerskabet ikke  

 længere er aktuelt, så er det ikke hele billedet.  

 Regeringsforhandlingerne op til Nice-traktaten og ikke mindst arbejdet med at  

 udarbejde en særlig tekst om rettigheder for borgerne peger i retning  

 af, at man nu vil give Unionsborgerskabet nyt indhold.
Derfor skal vi  

 fastholde det danske forbehold.
Nærværende forslag er en demokratisk handling.  

 Forslaget fastholder de danske vælgere som den afgørende  

 forsamling, når dansk EU-politik skal fastlægges.
Folketinget kan  

 hindre, at befolkningen føler sig taget ved næsen.
Flere  

 danskere har allerede ved læserbreve og andre lejligheder tilkendegivet  

 lidt sarkastisk, at de "hellere må stemme ja den 28. september,  

 for hvis det bliver et nej, så skal vi jo bare stemme igen ". Det  

 er stærkt bekymrende for folkeafstemningsinstitutionen, hvis borgerne  

 mister tilliden.
Derfor må nærværende forslag nyde  

 fremme.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om folkeafstemning om  

 ophævelse af de fire danske forbehold.
(Beslutningsforslag nr.
B 156).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
