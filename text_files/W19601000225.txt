 Monopoltilsynet havde pålagt Centralforeningen for Danmarks  

 Cykelindustriforeninger at tilbagekalde en boykot-opfordring til medlemmerne  

 om at hindre leverancer til en cykelhandler på Mors.
Samtidig pålagdes foreningen ikke ved henvendelser, omtale i  

 medlemsbladet e.l. at lægge hindringer i vejen for leverancer til  

 cykelhandleren.
Ankenævnet stadfæstede det første pålæg, men omgjorde det  

 andet, idet indholdet fandtes for unøjagtigt udformet til, at pålægget kunne  

 efterkommes.
 KENDELSE:
Ved skrivelse af 29. august 1960 har landsretssagfører Erik Ninn-Hansen  

 som advokat for Centralforeningen for Danmarks Cykelindustriforeninger klaget  

 over et af monopoltilsynet under 27. juni 1960 meddelt pålæg i en sag  

 vedrørende cykelhandler Peder Madsen Pedersen, Vester-Jølby, Mors, der  

 overfor tilsynet har besværet sig over, at hans hidtidige hovedleverandør af  

 cykler m. v., firma Brdr.
Bojsen, Esbjerg, har afbrudt  

 forretningsforbindelsen med ham.
 Sagen har været behandlet på møder i nævnet den 26. oktober og den 4.  

 november 1960. På det første af disse møder var såvel klagerne som  

 monopoltilsynet repræsenteret.
 Klagerne har nedlagt påstand om, at det af monopoltilsynet meddelte pålæg  

 til klagerne ophæves.
 Monopoltilsynet har påstået pålæget stadfæstet.
Monopoltilsynet har oplyst, at firma Brdr.
Bojsen i juni 1959 standsede  

 leverancerne til cykelhandler Peder Madsen Pedersen, Vester-Jølby, Mors,  

 efter henstilling fra Morsø Cykelindustriforening, der er tilsluttet  

 Centralforeningen for Danmarks Cykelindustriforeninger, men at firmaet, efter  

 at foreningen i marts 1960 overfor en af monopoltilsynets inspektører havde  

 erklæret, at foreningen intet havde at indvende imod levering af cykler til  

 cykelhandleren til videreforhandling, havde genoptaget leverancerne, samt at  

 Brdr.
Bojsen som følge af omtale af sagen i redaktionelle artikler i  

 centralforeningens medlemsblad »Styret« for den 22. august 1959 og  

 den 30. april 1960 havde set sig nødsaget til påny at standse leverancerne  

 til cykelhandleren.
I »Styret« for den 22. august 1959 nævnes firmaet Brdr.
Bojsen  

 ved navn, og der anføres bl. a.:
 »Det er sørgeligt, at denne outsiders leverandør ikke af sig selv for  

 længe siden har fundet ud af, at man ikke kan levere de samme varer til de  

 legitime cykelhandlere - som man leverer til en omstrejfende outsider, som  

 tidligere har fået varer fra en grossist i Aalborg.
Det hjælper jo ikke meget, at den ene grossist finder frem til, at det er  

 urimeligt at levere til denne outsider, når den næste grossist så er klar til  

 at overtage leverancen.« »Som man vil se, må vi fastholde, at foreningen ikke har foranlediget  

 nogen standsning af leverancen - men enhver legitim cykelhandler må vel have  

 lov til at orientere en leverandør om, at han ikke ønsker varer fra et engros  

 firma, som leverer de samme varer til en illoyal outsider, som dels på  

 ulovlig vis driver »omløben med varer« og dels undersælger varerne  

 ved hjælp af illoyale tilbud.
Cykelhandlerne har ikke andre midler over for en leverandør, der skaber  

 ham illoyal og illegitim konkurrence - end at lade være med at handle med den  

 leverandør.' I »Styret« for den 30. april 1960 anføres bl. a.:
 »Vi må finde ud af, hvem der leverer til disse mange outsidere, og  

 sørge for, at de i hvert fald ikke får fælles leverandør med os.«  

 .................
»Det enkelte medlem må have lov til at sige til sig selv - ham der,  

 så længe han leverer til den og den outsider, skal han ikke komme her.« Senere i artiklen omtales sagen fra Mors med nævnelse af firmaet Brdr.  

 Bojsen, Esbjerg:
»Hans (cykelhandler Pedersens) oprindelige leverandør holdt op med at  

 levere til ham, da han erfarede om »handelmandens« metoder,  

 derefter trådte Brdr.
Bojsen i Esbjerg til som leverandør.' Monopoltilsynet har ved den påklagede afgørelse i medfør af monopollovens  

 § 12, stk. 2, pålagt klagerne dels inden 14 dage i »Styret« at  

 tilbagekalde den i de nævnte artikler i bladet indeholdte opfordring til  

 medlemmerne til boycot af Brdr.
Bojsen, dels med øjeblikkelig virkning ikke  

 ved henvendelse til personer og virksomheder i branchen, ved omtale i  

 medlemsbladet eller på anden lignende måde at lægge hindringer i vejen for  

 leverancer af branchens varer til den pågældende cykelhandler.
Det er endvidere oplyst, at centralforeningen, der er fællesorganisation  

 for 45 lokale cykelhandlerforeninger udenfor hovedstadsområdet, og som  

 omfatter ca. 2.400 cykelhandlere, er optaget i monopoltilsynets register, at  

 Brdr.
Bojsen, Esbjerg, siden januar 1957 har været hovedleverandør af cykler  

 m. v. til cykelhandler Pedersen, og at cykelhandler Pedersen, der påbegyndte  

 sin forretning i 1956, foruden salg og reparation af cykler og autocykler,  

 har eneforhandling for Mors for et flaskegasfirma, og i tilknytning hertil  

 forhandler gaskomfurer, vaskemaskiner og lign.
Klagerne gør gældende, at der ikke er hjemmel i monopolloven for at  

 udfærdige det påklagede pålæg og anfører i så henseende, at der ikke  

 foreligger en konkurrencebegrænsning som omhandlet i monopollovens § 2, stk.  

 1, at der ikke foreligger nogen af de i lovens § 11 omhandlede skadelige  

 virkninger, i hvert fald ikke nogen indskrænkning i den frie  

 erhvervsudøvelse, der er urimelig, og at der heller ikke foreligger nogen  

 vedtagelse som omhandlet i lovens § 12, stk. 2, idet de nævnte bladartikler  

 ikke har været forelagt centralforeningens ledelse til godkendelse, men alene  

 stod for redaktørens egen regning.
Klagerne hævder, at det ikke er de nævnte  

 artikler i »Styret«, som har bevirket, at Brdr.
Bojsen er ophørt  

 med leverancerne og bemærker, at artiklen den 22. august 1959 i så henseende  

 har været uden betydning, allerede fordi Brdr.
Bojsen på dette tidspunkt  

 havde standset leverancerne og endnu ikke påny genoptaget disse.
Hertil  

 kommer, at det efter de foreliggende oplysninger efter klagernes opfattelse  

 må anses for yderst tvivlsomt, om cykelhandleren under udøvelse af sin  

 virksomhed har overholdt næringslovens og konkurrencelovens bestemmelser, og  

 at cykelhandleren i hvert fald må anses for ukvalificeret til medlemskab af  

 Morsø Cykelindustriforening, ligesom man organisationsmæssigt må være  

 berettiget til at tage afstand fra de af cykelhandleren anvendte  

 forretningsmetoder.
Under disse forhold finder klagerne det berettiget at  

 informere medlemskredsen gennem medlemsbladet om den pågældende cykelhandlers  

 forhold, herunder om hvilke leverandører der leverer cykler til ham, således  

 at de medlemmer, der handler med samme leverandør, kan få lejlighed til  

 overfor denne at tilkendegive deres mening om de anvendte forretningsmetoder.
Iøvrigt er pålæget efter klagernes opfattelse efterkommet, idet  

 centralforeningen i »Styret« den 30. juli 1960 har bemærket:  

 »at det ikke ved de nævnte artikler har været foreningens hensigt at  

 ville foranledige urimelig indskrænkning i den frie erhvervsudøvelse for  

 firmaet Brdr.
Bojsen eller på anden måde skade nævnte firma.« Monopoltilsynet bemærker, at klagerne vil kunne udøve en væsentlig  

 indflydelse på omsætningsforholdene i branchen, at den foreliggende sag netop  

 er et eksempel på, at klagerne har kunnet udøve en sådan indflydelse ved på  

 den i sagen omtalte måde at have hindret leverancer fra firmaet Brdr.
Bojsen  

 til cykelhandler Madsen Pedersen, og at der således foreligger en  

 konkurrencebegrænsning som omhandlet i monopollovens § 2, stk. 1. Det i de  

 nævnte artikler anførte, som efter tilsynets opfattelse må sidestilles med en  

 foreningsvedtagelse, har medført urimelig indskrænkning i den frie  

 erhvervsudøvelse såvel for cykelhandleren på Mors som for Brdr.
Bojsen.  

 Tilsynet anfører i så henseende, at de nævnte artikler i »Styret«  

 efter alt foreliggende indeholder en opfordring til centralforeningens  

 medlemmer om boycot af firmaet Brdr.
Bojsen, at centralforeningen har  

 tilsigtet derigennem at tvinge firmaet til at afbryde forretningsforbindelsen  

 med den pågældende cykelhandler, og at der ikke foreligger forhold med hensyn  

 til cykelhandlerens forretning eller forretningsførelse, der med rimelighed  

 kan begrunde, at han hindres i at få leverancer.
Monopoltilsynet finder ikke, at klagerne ved de i »Styret« for  

 den 30. juli 1960 optagne bemærkninger har efterkommet pålæget om at  

 tilbagekalde den i de tidligere artikler indeholdte boycot-opfordring, og har  

 derfor ved skrivelse af 27. august 1960 anmodet rigsadvokaten om at  

 foranledige, at der rejses tiltale mod klagerne for tilsidesættelse af det  

 påklagede pålæg.
Tilsynet har i skrivelsen til rigsadvokaten af 27. august  

 1960 tilkendegivet, at det vil anse pålæget for opfyldt ved en henstilling i  

 »Styret« til medlemmerne om ikke at lade de nævnte artikler påvirke  

 deres forretningsforbindelse med Brdr.
Bojsen.
Tilsynet har derhos under  

 sagen udtalt, at pålæget om ikke ved henvendelse til personer og virksomheder  

 i branchen, ved omtale i medlemsbladet eller på anden måde at lægge  

 hindringer i vejen for leverancer af branchens varer til den pågældende  

 cykelhandler, vil være opfyldt ved passivitet fra klagernes side uden nogen  

 meddelelse i »Styret«.
Nævnet, der med monopoltilsynet er enigt i, at de nævnte redaktionelle  

 artikler i »Styret«, som er officielt organ for centralforeningen,  

 må opfattes som en opfordring til centralforeningens medlemmer til boycot af  

 firmaet Brdr.
Bojsen, finder, at der i monopollovens § 12, stk. 2, jfr. § 11,  

 stk. 1, er hjemmel for at meddele klagerne pålæg om ophævelse af disse  

 opfordringer til boycot.
Nævnet kan tiltræde, at pålæget i så henseende kan  

 opfyldes ved en henstilling i »Styret« fra foreningen til  

 medlemmerne om ikke at lade de nævnte artikler påvirke deres  

 forretningsforbindelse med Brdr.
Bojsen.
Den del af pålæget, der går ud på  

 ikke ved henvendelse til personer og virksomheder i branchen, ved omtale i  

 medlemsbladet eller på anden lignende måde at lægge hindringer i vejen for  

 leverancer af branchens varer til den pågældende cykelhandler, er efter  

 nævnets opfattelse af et så almindeligt og ubestemt indhold, at det ikke af  

 dette klart fremgår, hvorledes der skal forholdes, for at pålæget kan anses  

 for at være opfyldt.
Klagernes påstand vil derfor for så vidt angår denne del  

 af pålæget være at tage til følge.
Herefter bestemmes:
Det ovennævnte af monopoltilsynet under 27. juni 1960 til klagerne  

 meddelte pålæg stadfæstes for så vidt angår bestemmelsen om at tilbagekalde  

 den i de nævnte artikler i »Styret« indeholdte opfordring til  

 medlemmerne til boycot af Brdr.
Bojsen, hvorimod pålæget ophæves for så vidt  

 angår bestemmelsen om ikke ved henvendelse til personer og virksomheder i  

 branchen, ved omtale i medlemsbladet eller på anden lignende måde at lægge  

 hindringer i vejen for leverancer af branchens varer til den pågældende  

 cykelhandler.
 Efter monopol-ankenævnets afgørelse i sagen har centralforeningen i  

 medlemsbladet »Styret«, nr. 48, for den 26. november 1960 optrykt  

 ankenævnets kendelse med følgende tilføjelse:
»Centralforeningen henstiller til sine medlemmer ikke at lade de  

 ovennævnte artikler i Styret påvirke deres forretningsforbindelse med Brdr.  

 Bojsen.« Monopoltilsynet har herefter anset det udstedte pålæg om tilbagekaldelse  

 af opfordringen til boycot af det nævnte grossistfirma for at være  

 efterkommet.
