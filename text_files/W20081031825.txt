Klage over, at patienten ikke blev tilstrækkelig undersøgt og behandlet efter operation for kræft i spiserøret Nævnet fandt ikke grundlag for at kritisere de læger, der var involveret i behandlingen af patienten.
Nævnet lagde vægt på, at der ikke ved de ambulante kontroller var tegn på, at patienten led af mange smerter, udtalt åndenød eller andre symptomer, der kunne foranledige en røntgenundersøgelse af lungerne/brystkassen.
Nævnet lagde desuden vægt på, at der blev foretaget yderligere relevante diagnostiske undersøgelser så snart der indtraf relevante symptomer (som den konstante hæshed). Endelig lagde nævnet vægt på, at et tidligere fund af udsæd til lungerne ikke ville have haft en livsforlængende konsekvens for patienten.
