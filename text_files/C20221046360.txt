Vejledning om Slagtepræmie for kvier, tyre og stude 2022 Vejledning om slagtepræmie for kvier, tyre og stude 2022 Denne vejledning er udarbejdet af Landbrugsstyrelsen i 2021.
Foto: Colourbox © Landbrugsstyrelsen Ministeriet for Fødevarer, Landbrug og Fiskeri Landbrugsstyrelsen Nyropsgade 30 1780 København V Tlf. : 33 95 80 00 E-mail: mail@lbst.dk www.lbst.dk ISBN: 978-87-7120-659-3 Indhold 1. Indledning 1.1 Kort om slagtepræmieordningen 1.2 Siden sidst 2. Tilmelding til slagtepræmieordningen 2.1 Hvor længe gælder min tilmelding? 2.2 Framelding 2.3 Du skal være aktiv landbruger 2.4 Kommunikation fra Landbrugsstyrelsen 3. Oplysning om dine landbrugsarealer 4. Præmieberettigede dyr 4.1 Mindst 5 præmieberettigede dyr 4.2 Præmie på mindst 300 EUR 5. Slagtning i Danmark 5.1 Data i CHR 6. Udførsel af dyr til slagtning i et andet EU-land 7. Holdeperiode 7.1 Særlige situationer i forhold til holdeperioden 8. Øremærker og registrering i CHR 8.1 Potentielt støtteberettigede dyr 9. Producentskifte 10. Producenterklæring 11. Force majeure og usædvanlige omstændigheder 12. Kontrol 12.1 Kontrolrapport 13. Sanktion 13.1 Sanktionsberegning 13.2 Sanktioner pga. krydsoverensstemmelse 13.3 Svindel med støtteberettigelse og misbrug af tilskud 14. Oversigt over slagtede og udførte dyr i præmieåret 15. Afgørelsesbrev og klageadgang 16. Beregning og udbetaling af slagtepræmie 17. Retsgrundlag 17.1 Behandling og offentliggørelse af data 17.2 Overførsel af data 18. Stikordsregister Kapitel 1 Indledning 1.1 Kort om slagtepræmieordningen Slagtepræmieordningen er en støtteordning med slagtepræmie for kvier, tyre og stude.
Slagtepræmieordningen gælder til og med 2022.
Slagtepræmien har i perioden 2015 til 2019 været givet inden for en årlig ramme på ca. 180 mio. kr.
Fra præ-mieåret 2020 blev den årlige pulje til slagtepræmie forhøjet med 65 mio. kr. til ca. 245 mio. kr.
Den årlige præmie pr. dyr afhænger af, hvor mange støtteberettigede dyr der søges om præmie for i det enkelte år.
Betingelser for slagtepræmie  Du skal være tilmeldt ordningen for at få slagtepræmie.
Tilmelding sker i fællesskemaet via Ministeriet for Fødevarer, Landbrug og Fiskeris Tast selv.
 Tilmeldingen gælder fra 1. januar det år, du tilmelder dig, og til du enten skriftligt meddeler, at du framelder dig ordningen, eller til du et år slet ikke leverer nogen præmieberettigede dyr.
Du behøver altså ikke at tilmelde dig hvert år.
 Hvis du råder over landbrugsjord, skal du hvert år anmelde dine landbrugsarealer i fællesskemaet.
Det gælder også, selv om du ikke søger om støtte for arealerne.
 Du kan få præmie for kvier, tyre og stude under 30 måneder, der enten slagtes på et godkendt dansk slagteri eller udføres til slagtning i et andet EU-land.
Kvier omfatter kviekalve og kvier, tyre omfatter tyrekalve, ungtyre og tyre, og stude omfatter studekalve, ungstude og stude.
  Ved slagtning i Danmark skal den slagtede vægt være mindst 130 kg.
  Ved udførsel til slagtning i et andet EU-land skal dyret være mindst 8 måneder gammelt.
  Dyret skal have opholdt sig på din bedrift i en holdeperiode på mindst 2 sammenhængende måneder af de sidste 3 måneder før slagtning i Danmark eller udførsel til slagtning i et andet EU-land.
  Dyret skal være korrekt mærket med øremærker og korrekt registreret i CHR i hele holdeperioden.
  Du skal levere mindst 5 præmieberettigede dyr til et dansk slagteri eller til udførsel til slagtning i et an-det EU-land i kalenderåret.
  Din samlede slagtepræmie skal for hvert år udgøre mindst 300 EUR (ca. 2.300 kr.), medmindre du får udbetalt støtte for mindst 2,00 ha efter grundbetalingsordningen det pågældende år.
  Du skal være aktiv landbruger for at få udbetalt slagtepræmie.
 Alle dyr, som i løbet af et kalenderår vil kunne opfylde præmiebetingelserne, men som ved en kontrol på bedriften ikke er korrekt identificeret og registreret, betragter vi som dyr med fejl.
De vil derfor indgå ved beregningen af fejl og sanktioner.
Dette gælder også, selv om du ikke søger om støtte for dyret det pågældende år.
Automatisk ansøgning Du skal ikke selv søge om støtte for de enkelte dyr.
Når du er tilmeldt slagtepræmieordningen, bliver oplysnin-ger om slagtning af støtteberettigede dyr på et godkendt slagteri i Danmark automatisk overført til Landbrugsstyrelsen.
Ved udførsel af dyr til slagtning i et andet EU-land gælder en særlig ansøgningsprocedure.
Krav om krydsoverensstemmelse Når du søger om slagtepræmie og anden direkte støtte, skal du overholde en række krav for at få udbetalt det fulde støttebeløb1. Krydsoverensstemmelse omfatter lovgivning om miljø, folke-, dyre- og plantesundhed, dyrevelfærd samt reglerne for god landbrugs- og miljømæssig stand (GLM)2.
 Det er den landbruger, der søger om støtte, der er ansvarlig for, at kravene om krydsoverensstemmelse bliver overholdt i hele kalenderåret på hele bedriften.
 Hvis kravene om krydsoverensstemmelse ikke overholdes, kan støtten blive nedsat eller helt bortfalde, også selvom alle betingelserne for direkte støtte er overholdt3.
Hvilke krav indgår i krydsoverensstemmelsen? Krydsoverensstemmelseskravene gælder følgende områder:
  God landbrugs- og miljømæssig stand (GLM), f.eks. plantedække på brakmarker, beskyttelse af fortidsminder, vandhuller og søer, halmafbrænding, vandindvinding, jorderosion og forbud mod beskæring af hække og træer i fuglenes yngletid.
  Miljø, f.eks. opbevaring og udbringning af husdyrgødning, ensilageplads, kompost i markstak, 2 m-bræmmer langs vandløb og søer, udarbejdelse af gødningsregnskab, gødskningsregler, beskyttede arealer i Natura 2000 samt fuglebeskyttelse.
  Folkesundhed, dyresundhed og plantesundhed, f.eks. øremærkning og registrering af dyr, håndtering af veterinære lægemidler, medicinsk affald, pesticider og foderstoffer, sporbarhed samt hygiejne.
  Dyrevelfærd, f.eks. behandling af dyr, staldindretning, tilstrækkeligt foder og vand, beskæftigelsesmateriale til svin samt faglig uddannelse af personale.
 Læs mere om kravene om krydsoverensstemmelse i Vejledning om krydsoverensstemmelse.
Vejledning om krydsoverensstemmelse 1.2 Siden sidst I dette afsnit kan du læse om de væsentligste ændringer af reglerne for slagtepræmieordningen for kvier, tyre og stude i forhold til sidste år.
Ny bekendtgørelse om slagtepræmie for kvier, tyre og stude Vi har udsendt en ny bekendtgørelse om slagtepræmie for kvier, tyre og stude.
Der er få, men væsentlige ændringer i den nye bekendtgørelse i forhold til den for 2021.
En af ændringerne er, at to af støttekriterierne for slagtepræmien ændres.
Dette indebærer, at vægtgrænsen nedsættes fra 160 kg til 130 kg, og at alderen for støtteberettigede kvier forhøjes fra de nuværende 16 måneder til 30 måneder.
Det kan du læse mere om i afsnit 4. En anden ændring til bekendtgørelsen skyldes, at den nationale mærkning- og registreringsbekendtgørelse (registrering i CHR og om identifikation af kvæg, svin, får, geder hjorte eller kameler) er blevet ændret4. Bekendtgørelsen er således ændret med henblik på korrekt henvisning til den nye bekendtgørelse.
Dette fremgår af afsnit 8.
Lempelse af sanktionerne Reglerne for sanktion er blevet lempet5. Hvis du har op til 3 dyr med fejl, udløser det ikke længere en sanktion, men blot en nedsættelse (ingen støtte). Hvis du har mere end tre dyr med fejl, nedsættes støtten med en procentsats, der beregnes ved at dividere det antal dyr i støtteansøgningen, som ikke overholder støttebetingelserne, med det antal dyr, der overholder støttebetingelserne.
Hvis andelen af fejlbehæftede dyr ikke er over 20 pct. (tidligere 10 pct.), nedsættes din støtte med selve procentsatsen.
Hvis andelen af fejlbehæftede dyr er over 20 pct., men ikke over 30 pct. (tidligere over 10 pct., men ikke over 20 pct.), nedsættes din støtte med det dobbelte af procentsatsen.
Hvis andelen er over 30 pct. (tidligere 20 pct.) får du ikke støtte for det pågældende ansøgningsår.
Regelændringerne betyder også, at dyr med identifikationsfejl (øremærkefejl) kan opnå støtteberettigelse, hvis du indsender fotodokumentation for, at forholdet er rettet og ny holdeperiode overholdes.
Disse dyr vil dog fortsat indgå i sanktionsberegningen.
Endelig medfører regelændringerne, at dyr med registreringsfejl kan opnå støtteberettigelse, hvis du retter registreringen korrekt og ny holdeperiode overholdes.
Disse dyr vil ikke længere indgå i sanktionsberegningen.
 Du kan læse mere i afsnit 8 og 13.
Kapitel 2 Tilmelding til slagtepræmieordningen Du skal være tilmeldt slagtepræmieordningen for at modtage slagtepræmie for kvier, tyre og stude6.
Du tilmelder dig ordningen i fællesskemaet.
Vi skal have modtaget dit fællesskema med tilmeldingen inden udløbet af sidste frist for forsinket indsendelse af fællesskemaet det pågældende år7.
 Hvis du tilmelder dig efter fristen for forsinket indsendelse af fællesskema, afviser vi tilmeldingen8.
 Ved tilmeldingen bekræfter du, at du kender reglerne for slagtepræmieordningen, herunder at Landbrugssty-relsen kan foretage kontrol af præmiebetingelserne på din bedrift, og at du har pligt til at bistå ved gennemførelsen af kontrollen9.
Du skal tilmelde dig slagtepræmieordningen med det samme CVR- eller CPR-nummer, som din besætning er registreret under i CHR.
Det er derfor meget vigtigt, at du ved tilmeldingen benytter det NemID, der gælder for besætningens CVR-nummer.
Det er herefter ikke noget problem at oprette nye besætningsnumre i løbet af året, så længe ejerforholdet er det samme.
Hvis du er tilmeldt slagtepræmieordningen, kan du blive udtaget til kontrol.
Du kan læse mere om kontrol i kapitel 12.
2.1 Hvor længe gælder min tilmelding? Tilmeldingen gælder fra 1. januar det år, du tilmelder dig10.
 Tilmeldingen gælder også for de følgende år, så længe du hvert år leverer mindst 1 præmieberettiget dyr, også selvom du ikke får udbetalt slagtepræmie, fordi du har leveret mindre end 5 dyr11.
2.2 Framelding Hvis du et år ikke leverer nogen præmieberettigede dyr, bliver du automatisk frameldt ordningen med virkning fra det efterfølgende år12.
Du kan også skriftligt meddele os, at du ønsker at framelde dig ordningen.
Frameldingen får virkning fra den dag, vi modtager din skriftlige framelding.
Din framelding får dog ikke virkning i forhold til fejl, der er konstate-ret ved kontrol, der er gennemført eller varslet før, vi har modtaget din framelding13.
 Du skal sende din framelding enten på e-mail til slagtepraemie@lbst.dk eller som brev til Landbrugsstyrelsen, Arealtilskud, Augustenborg Slot 3, 6440 Augustenborg.
2.3 Du skal være aktiv landbruger Der er et krav om, at du udfører en landbrugsaktivitet i din virksomhed.
De fleste opfylder på forhånd betingelserne.
Du kan læse mere om dette i Vejledning om grundbetaling 202214.
Læs Vejledning om grundbetaling 2022 2.4 Kommunikation fra Landbrugsstyrelsen Når vi kommunikerer til dig, følger vi dine brugerindstillinger i Tast selv15. Det betyder, at vi fortrinsvis kommunikerer til dig via Tast selv.
Du kan vælge, om du ønsker at få besked om ny post i din indbakke via sms eller via mail.
Kapitel 3 Oplysning om dine landbrugsarealer Hvis du råder over landbrugsarealer på datoen for fristen for at indsende fællesskemaet rettidigt, er det en betingelse for at modtage slagtepræmie, at du anmelder arealerne i fællesskemaet.
Bemærk, at du også skal indsende dit fællesskema, selvom du ikke søger støtte til landbrugsarealerne.
Selvom du allerede er tilmeldt slagtepræmieordningen, skal du stadig hvert år indsende et fællesskema og anmelde dine landbrugsarealer.
Ved landbrugsarealer forstås alle arealer, der er udlagt som agerjord, brak, permanent græsareal eller areal med permanente afgrøder16.
Du råder over landbrugsarealer, som du ejer eller har forpagtet.
Du råder ikke over landbrugsarealer, som du har bortforpagtet.
Hvis du har en græsningsret til et landbrugsareal, råder du over arealet, hvis landbrugsaktiviteten udføres for din regning og risiko, og du ikke er underlagt ejerens instruktion om brugen af arealet.
Har du omvendt udlejet en græsningsret, er hovedreglen, at du stadig råder over arealet.
Men hvis landbrugsaktiviteten alene udføres for lejerens regning og risiko, og du ikke kan blande dig i, hvordan lejer bruger arealet, er det lejer, der har rådighed over arealet.
Vi skal have modtaget et fællesskema med anmeldelse af dine landbrugsarealer inden fristen for forsinket indsendelse af fællesskemaet.
Hvis du ikke anmelder dine landbrugsarealer inden denne frist, og de ikke-anmeldte arealer overstiger 3 procent af det konstaterede areal, får du en sanktion på op til 3 procent af præmien17.
 Læs om fristen for forsinket indsendelse af fællesskemaet i afsnit 2.1.1 i Vejledning om grundbetaling 2022.
Læs Vejledning om grundbetaling 2022 Kapitel 4 Præmieberettigede dyr Du kan få slagtepræmie for kvier, tyre og stude18.
 Du kan ikke få slagtepræmie for bisonokser eller yakokser19.
Dyret skal være egnet til konsum.
Du får derfor ikke slagtepræmie for dyr, der kasseres før eller efter slagtning20.
 Dyret skal være under 30 måneder ved indgang på slagteri i Danmark eller udførsel til slagtning i et andet EU-land21.
 Eksempel på den øvre aldersgrænse:
 En tyr er født 6. september 2019. Tyren bliver 30 måneder 6. marts 2022. Dyret skal derfor være indgået på slagtested eller udført til et andet EU-land senest 5. marts 2022 for at være præmieberettiget.
 Ved slagtning i Danmark skal dyret have en slagtet vægt på mindst 130 kg22.
 Ved udførsel til slagtning i et andet EU-land skal dyret være mindst 8 måneder gammelt23.
4.1 Mindst 5 præmieberettigede dyr For at få slagtepræmie skal du levere mindst 5 præmieberettigede dyr til slagtning i Danmark eller til slagtning i et andet EU-land i et kalenderår24.
 Bemærk, hvis du har ansøgt om slagtepræmie for f.eks. 6 dyr, men der ved administrativ eller fysisk kontrol findes en fejl på 2 af dyrene, vil du ikke få udbetalt præmie; se kapitel 13 om sanktioner.
4.2 Præmie på mindst 300 EUR Du er kun berettiget til slagtepræmie, hvis dit samlede præmiebeløb det pågældende år udgør mindst 300 EUR, hvilket svarer til ca. 2.240 kr25.
Dog kan du få udbetalt slagtepræmie på mindre end 300 EUR, hvis du samme år får godkendt støtte for et samlet areal på mindst 2,00 ha efter grundbetalingsordningen.
Bemærk, at kravet om mindst 5 præmieberettigede dyr også gælder, selv om du får godkendt grundbetaling for et areal på mindst 2,00 ha26.
Kapitel 5 Slagtning i Danmark Du kan kun få slagtepræmie for dyr, der slagtes på et autoriseret slagteri eller et godkendt slagtested27. Ved levering af dyr til mindre slagtesteder bør du sikre dig, at slagtestedet er autoriseret og indberetter slagtningen af dine dyr.
Du kan ikke få slagtepræmie ved hjemmeslagtninger28.
Slagteriet indberetter dine slagtede dyr til CHR (kvægdatabasen), som administreres af Landbrug & Fødevarer.
Herfra sendes indberetningen videre til Landbrugsstyrelsen.
Indberetningen af dine slagtede præmieberettigede dyr betragtes som din ansøgning om slagtepræmie29.
 Landbrugsstyrelsen skal have modtaget slagteindberetningen senest 20. januar året efter ansøgningsåret.
Hvis slagtningen indberettes efter 20. januar året efter ansøgningsåret, nedsættes slagtepræmien med 1 procent pr. arbejdsdag, som fristen overskrides.
Er forsinkelsen på over 25 kalenderdage, afviser vi ansøgningen30.
Du bør sikre dig, at de oplysninger, som slagterierne har indberettet, er korrekte.
Normalt er det de samme oplysninger, som fremgår af din slagteafregning fra slagteriet.
Du bør især være opmærksom på, om dyrets køn og øremærke og dit besætningsnummer er korrekt.
Hvis der er fejl, bør du straks kontakte slagteriet for at rette fejlen.
 Landbrugsstyrelsen anerkender kun fejl i slagteindberetningerne, hvis du kan dokumentere, at oplysningerne om dyret var korrekte i slagteafregningen, eller at du straks efter modtagelsen af slagteafregningen har kontaktet slagteriet for at få rettet de forkerte oplysninger i slagteafregningen.
5.1 Data i CHR CHR bliver anvendt som redskab for samtlige institutioner under Ministeriet for Fødevarer, Landbrug og Fiskeri ved administration, støtteudbetaling og kontrol.
En række af registrets oplysninger bliver videregivet til Landbrugsstyrelsen i henhold til særlig aftale.
Ministeriet for Fødevarer, Landbrug og Fiskeri (Fødevarestyrelsen) er dataansvarlig for CHR.
Kapitel 6 Udførsel af dyr til slagtning i et andet EU-land Ved udførsel af levende dyr til slagtning i et andet EU-land skal du sende en særlig ansøgning for at få slagte-præmie for dyrene.
Ansøgningen skal indeholde oplysning om eksportørens navn og adresse, det EU-land, som dyrene er udført til, og hvert enkelt dyrs CKR-nummer.
Du skal lave ansøgningen på et særligt skema, som du kan hente på Landbrugsstyrelsens hjemmeside: lbst.dk31.
Sammen med ansøgningen skal du vedlægge kopi af salgsfaktura, hvor salgsprisen fremgår, samt kopi af certifikat fra TRACES, hvoraf det fremgår, at dyret er udført til slagtning.
Hvis det er en anden person, der har stået for udførslen, skal eksportøren i stedet skrive under på ansøgningen32.
 Landbrugsstyrelsen skal have modtaget ansøgningen senest 3 måneder efter udførslen, dog senest 20. januar året efter ansøgningsåret33.
Hvis vi modtager ansøgningen senere end 3 måneder efter udførslen eller efter 20. januar året efter ansøgningsåret, nedsætter vi slagtepræmien med 1 procent pr. arbejdsdag, som fristen overskrides.
Er ansøgningen forsinket mere end 25 kalenderdage, afviser vi ansøgningen.
Du skal have et kvægpas for alle dyr, der udføres levende til slagtning i et andet EU-land.
Du kan bestille kvægpas mod betaling hos CHR-afdelingen i SEGES eller printe det gratis hos Fødevarestyrelsen på https://chr.fvst.dk.
Kvægpasset skal følge dyret og skal ikke indsendes til Landbrugsstyrelsen.
Det skal fremgå af kvægpasset, at du søger om slagtepræmie for dyret i Danmark34.
Kapitel 7 Holdeperiode Det er en betingelse for slagtepræmie, at dyret har været på din bedrift i mindst 2 sammenhængende måneder af de sidste 3 måneder inden slagtning eller udførsel til slagtning i et andet EU-land35.
 Holdeperioden fastlægges på denne måde36 :
1. Start på holdeperioden Den første dag i holdeperioden er dagen efter registreringen af indgang i CHR.
 Bemærk, hvis du ikke registrerer dyrets indgang på din bedrift på samme dag, som dyret faktisk indgår på bedriften, kan holdeperioden tidligst starte dagen efter den dag, hvor registreringen sker.
 Hvis indgangen er registreret i CHR 7. marts, er første dag i holdeperioden således 8. marts.
Hvis det er CHR-afdelingen, som foretager registreringen, kan holdeperioden tidligst starte dagen efter den dato, CHR-afdelingen modtager din ændringsanmodning.
I tvivlstilfælde er det dig, der skal dokumentere, at du har sendt indberetningen til CHR-afdelingen, således at de rent faktisk har modtaget indberetningen én eller flere dage før, de har indberettet indgangen.
2. Sidste dag i holdeperioden Sidste dag i holdeperioden er den dag, hvor dyret afgår fra bedriften.
For dyr, der leveres direkte fra bedriften til slagteri, er sidste dag i holdeperioden dog den dag, hvor dyret indgår på slagteriet ifølge slagteriets indberetning til CHR.
3. Fastlæggelse af holdeperioden Holdeperioden på 2 måneder starter således dagen efter indgangsregistreringen.
Den sidste dag i holdeperioden er den dato i den anden måned efter holdeperiodens start, som har samme nummer-angivelse som den dag, der indledte holdeperioden.
Dog gælder det, at hvis holdeperioden f.eks. starter 31. juli, er sidste dag i holdeperioden 30. september, som er sidste dag i måneden.
 Eksempler på overholdt holdeperiode:
  Dyret ankommer til bedriften 28. november 2021. Indgang på bedriften registreres i CHR 30. novem-ber 2021. Hvis dyret er korrekt registreret 30. november 2021, starter holdeperioden 1. december 2021. Sidste dag i holdeperioden er 1. februar 2022, hvor dyret tidligst må sendes til slagtning.
  Holdeperioden starter 29. december 2021. Sidste dag i holdeperioden er 28. februar 2022.
  Holdeperioden starter 31. december 2021. Sidste dag i holdeperioden er 28. februar 2022.
  Holdeperioden starter 1. januar 2022. Sidste dag i holdeperioden er 1. marts 2022.
  Holdeperioden starter 12. januar 2022. Sidste dag i holdeperioden er 12. marts 2022.
  Holdeperioden starter 30. juli 2022. Sidste dag i holdeperioden er 30. september 2022.
  Holdeperioden starter 31. juli 2022. Sidste dag i holdeperioden er 30. september 2022.
 Landbrugsstyrelsen benytter CHR til kontrol af, om du har overholdt kravet til holdeperiode.
7.1 Særlige situationer i forhold til holdeperioden Prøvestation Hvis et dyr sendes til en prøvestation, skal du registrere dyrets flytning til og fra prøvestationen i CHR.
Dyret skal efter ophold på prøvestationen holdes i en ny periode på 2 måneder.
Dyrskue eller fællesgræs Når dyr sendes på dyrskue eller på fælles græsningsarealer, skal du registrere dyrets flytning ud af bedriften med kode 50. Du skal registrere hjemtagningen med kode 51 i CHR.
Holdeperioden bliver ikke afbrudt.
Kvægslagtemarked Holdeperioden bliver ikke afbrudt, selvom dyret har været via et kvægslagtemarked inden indgang på slagteri.
I disse tilfælde slutter holdeperioden først ved dyrets indgang på slagteri.
Udlån til anden producent med kvæg Hvis du flytter dyr til en anden producent med kvæg, f.eks. til afgræsning eller som foldtyr, skal du oprette et undernummer i CHR med dig som ejer hos den producent, hvor dyrene opholder sig.
Dernæst skal du registrere flytningen af dyret til og fra dit undernummer hos den anden producent.
Holdeperioden bliver ikke afbrudt.
Afgræsning hos anden producent uden kvæg Hvis du flytter dyr til afgræsning hos en anden producent, behøver du ikke registrere flytningen af dyrene i CHR, hvis kreaturerne ikke bliver blandet med andre klovdyr.
Men du bør notere, hvor dyrene befinder sig i tilfælde af kontrol på bedriften.
Holdeperioden bliver ikke afbrudt.
Forsvundne dyr Forsvundne dyr skal afmeldes ved indsendelse af en tro- og love erklæring til CHR-afdelingen.
En sådan er-klæring vil blive betragtet som afgangsføring af dyret.
Du kan ikke få slagtepræmie for forsvundne dyr, men hvis du har afgangsført dyret, bliver det ikke betragtet som en fejl ved en eventuel kontrol.
 Hvis dyrene ved kontrol på din bedrift er spredt over store arealer, kan du få op til 48 timer til at fremvise dyrene uden, at de bliver betragtet som forsvundne.
Flytning af kvæg mellem egne ejendomme Hvis du har en aftale om samdrift, registreret i CHR, behøver du ikke at registrere flytninger mellem de ejen-domme, som er med i samdriftsaftalen.
 Hvis du ikke har en samdriftsaftale, skal du registrere flytninger mellem egne besætninger i CHR.
 Du kan se reglerne for samdriftsaftaler på Fødevarestyrelsens hjemmeside: fvst.dk.
Holdeperioden bliver ikke afbrudt, når du flytter kvæg mellem dine egne ejendomme.
Dette gælder uanset, om der er samdriftsaftale eller ej.
Kapitel 8 Øremærker og registrering i CHR Det er en betingelse for slagtepræmie, at dyret er korrekt mærket med øremærker, vombolus eller chip og kor-rekt registreret i CHR i hele holdeperioden37.
Reglerne om mærkning og registrering fremgår af Bekendtgørelse om registrering i CHR og om identifikation af kvæg, svin, får, geder, hjorte eller kameler.
For yderligere information henvises til Fødevarestyrelsen: fvst.dk.
8.1 Potentielt støtteberettigede dyr Hvis vi ved kontrol finder dyr på din bedrift, der ikke er korrekt mærket eller registreret i CHR, og som ved slagtning eller udførsel det pågældende kalenderår vil kunne danne grundlag for slagtepræmie, bliver disse dyr betragtet som dyr, der ikke kan fastslås ved kontrollen.
Det betyder, at dyrene medgår ved beregning af fejlprocent og sanktioner samme år efter slagtepræmieordningen.
Dette gælder også, selv om du ikke søger om støtte for dyrene det pågældende år.
Potentielt støtteberettigede dyr: alle kvier, tyre og stude på bedriften, der vil kunne opfylde kravet til holdeperiode og opnå en alder på mindst 8 måneder i ansøgningsåret og er under 30 måneder på kontroltidspunktet.
De 8 måneder anvendes alene for, at man i kontrolsituationen kan fastslå, om det levende dyr er potentielt støtteberettiget.
Det har ingen betydning for minimumskravet på 130 kg ved slagtning i Danmark38.
Selv om dyr med registrerings- og identifikationsfejl tæller med ved beregning af fejl og sanktioner, kan dyrene blive præmieberettigede, hvis du holder dem på bedriften i en ny holdeperiode på mindst 2 måneder af de seneste 3 måneder før slagtning.
Ved registreringsfejl kan den nye holdeperiode tidligst starte dagen efter, registreringen i CHR er bragt i orden.
Hvis du retter registreringsfejlen forud for start af holdeperioden, vil dyret ikke længere indgå i sanktionsberegningen.
I tilfælde, hvor dyret ved et kontrolbesøg ikke kan identificeres, kan det kun blive præmieberettiget i kalenderåret, hvis producenten fremsender dokumentation for, at dyret er blevet korrekt identificeret.
Dokumentationen kan være indkøbte øremærker og foto af korrekt øremærkede dyr.
Når tilstrækkelig dokumentation er modtaget i Landbrugsstyrelsen, vil den nye holdeperiode træde i kraft.
Du skal sende din dokumentation enten på e-mail til slagtepraemie@lbst.dk eller som brev til Landbrugsstyrel-sen, Arealtilskud, Augustenborg Slot 3, 6440 Augustenborg.
Du skal huske at skrive dit CVR-nr. i mailen eller brevet.
Kapitel 9 Producentskifte Hvis du overtager en hel bedrift med kvægbesætning, men ikke selv kan overholde betingelsen om 2 måneders holdeperiode, kan du fortsat få udbetalt slagtepræmie for de støtteberettigede dyr, som slagtes efter overtagelsesdatoen.
Du og overdrageren af bedriften kan underskrive en producentskifteerklæring og en erklæring om slagtepræmier, hvis overdrageren af bedriften er tilmeldt slagtepræmieordningen.
På den måde indtræder du i overdragerens holdeperiode og kan derfor få udbetalt slagtepræmie for de støtteberettigede dyr, som du og overdrager tilsammen har holdt i mindst 2 måneder på bedriften39.
 Rettidig indsendelse af producentskifteerklæringen og erklæringen om slagtepræmie har også den virkning, at du indtræder i overdragerens tilmelding til slagtepræmieordningen fra det pågældende kalenderår40.
 Vær opmærksom på, at både overdrager og erhverver skal have slagtet minimum 5 præmieberettigede dyr for at opnå slagtepræmie.
Producentskifteerklæringen og erklæringen om slagtepræmie skal indsendes, så den modtages i Landbrugsstyrelsen senest 20. januar efter det ansøgningsår, hvor overdragelsen af det økonomiske ansvar for driften fandt sted.
Hvis fristen ikke overholdes, bliver producentskiftet afvist41.
Du kan kun anmelde producentskifte, hvis du overtager en hel bedrift.
Ved en hel bedrift forstås alle bedriftens produktionsenheder, herunder forpagtede arealer.
Hvis du f.eks. kun overtager bedriftens kvægbesætning, men ikke alle bedriftens landbrugsarealer, kan du ikke anmelde producentskifte.
 Landbrugsstyrelsen kan altid kræve dokumentation for producentskiftet, f.eks. i form af forpagtningsaftale, skøde eller skifteretsattest.
Producentskifteerklæringen og erklæringen om slagtepræmie skal underskrives af både dig og overdrager på en særlig blanket, som du finder på Landbrugsstyrelsens hjemmeside: lbst.dk.
Den udfyldte producentskifteerklæring sendes til Landbrugsstyrelsen42.
Ændring af juridisk grundlag for bedriften Hvis det juridiske grundlag for din bedrift ændres, f.eks. ved overgang fra enkeltmandsvirksomhed til I/S, A/S eller ApS, betragtes dette som en overdragelse af en bedrift.
Du skal derfor også indsende en producentskifteerklæring og erklæringen om slagtepræmie, hvis f.eks. et nyoprettet I/S skal indtræde i en tidligere enkeltmandsvirksomheds holdeperiode.
Ændring af virksomhedsform med tilbagevirkende kraft Hvis du ændrer virksomhedsform med tilbagevirkende kraft, skal du senest meddele producentskiftet 20. janu-ar året efter det ansøgningsår, hvor overdragelsesdokumentet er underskrevet af alle aftaleparter43.
Kapitel 10 Producenterklæring Hvis du ønsker at modtage slagtepræmie for et dyr, som du har afhændet til en anden producent inden for 1 måned før slagtning, skal du og den producent, der leverer dyret til slagtning, underskrive en producenterklæring om, at du skal modtage slagtepræmien.
Det er en betingelse for at modtage slagtepræmien, at du selv har holdt dyret på din bedrift i holdeperioden på 2 måneder, og at du er tilmeldt slagtepræmieordningen det pågældende år.
Producenterklæringen skal sendes til slagteriet, så den er slagteriet i hænde senest torsdag i ugen efter slagt-ningen.
Slagteriet skal sende producenterklæringen til Landbrugsstyrelsen, således at den er styrelsen i hænde senest 20. januar året efter ansøgningsåret44.
Producenterklæringen skal underskrives af både dig og den producent, der har leveret dyret til slagtning.
Producenterklæringen skal udfyldes på et særligt skema, som du finder på Landbrugsstyrelsens hjemmeside: lbst.dk45.
Kapitel 11 Force majeure og usædvanlige omstændigheder Hvis helt ekstraordinære og uforudsigelige begivenheder medfører, at du ikke kan overholde frister eller betingelser for slagtepræmieordningen, kan vi efter en konkret vurdering se bort fra det.
 Eksempler på sådanne begivenheder kan f.eks. være dødsfald, alvorlig sygdom, naturkatastrofer eller brand samt udbrud af smitsom sygdom i din besætning.
Begivenheden skal vedrøre dig, din nærmeste familie eller din bedrift.
Der skal være sammenhæng mellem begivenheden og den manglende overholdelse af reglen.
For at vi kan tage hensyn til begivenheden, skal du underrette os om den senest efter 15 arbejdsdage regnet fra det tidspunkt, hvor du igen er i stand til at overholde frister eller betingelser for slagtepræmieordningen.
Du skal også indsende dokumentation for, at der foreligger en helt ekstraordinær og uforudsigelig begivenhed.
Denne dokumentation kan f.eks. være en lægeattest.
Det skal fremgå af dokumentationen, hvornår begiven-heden fandt sted.
Hvis begivenheden strakte sig over en periode, skal denne periode også fremgå46.
Kapitel 12 Kontrol Landbrugsstyrelsen kontrollerer, om betingelserne for slagtepræmie er overholdt.
Vi foretager kontrollen administrativt, f.eks. ved at sammenligne oplysningerne i ansøgningen med registreringerne i CHR.
Vi kommer også på kontrolbesøg på en del af bedrifterne47.
Administrativ kontrol Ved den administrative kontrol gennemfører vi en række kontroller af dine dyr for at sikre, at støttebetingelserne er opfyldt.
Vi kontrollerer f.eks. oplysningerne om de enkelte dyr i CHR.
Vi kontrollerer bl.a., om dyrene er korrekt registreret i holdeperioden, og om holdeperioden er overholdt48.
Kontrol på bedriften Når vi laver kontrol på bedriften, kontrollerer vi alle potentielt støtteberettigede dyr på bedriften for korrekt mærkning med øremærker og registrering i CHR.
Hvis vi finder potentielt støtteberettigede dyr, som ikke er korrekt registrerede og mærket, vil dyrene medgå ved beregning af fejl og sanktion.
Dyr, der ifølge CHR-registreringen burde være på bedriften, men som ikke kan fremvises ved kontrolbesøget, betragtes ligeledes som dyr med fejl konstateret ved kontrol og vil indgå i beregning af fejl og sanktion.
Er dine dyr spredt over store arealer, vil du dog kunne få op til 48 timer til at fremvise de ikke fundne dyr.
Foruden kontrollen af dyrene foretager vi stikprøvekontrol af dokumenter for at konstatere, om der er foretaget korrekt registrering af indgang og afgang af dyr i CHR.
Dokumentkontrollen omfatter også dyr, der er slagtet eller udført til slagtning i et andet EU-land inden for de seneste 6 måneder forud for kontrollen.
Det er et krav, at du ved kontrollen kan fremvise et ajourført besætningsregister.
Er det ikke tilfældet, kan dine slagtepræmier blive reduceret eller helt bortfalde49.
Bemærk, du har pligt til at yde den nødvendige bistand ved kontrollen.
Hvis du ikke selv er til stede, er det dit ansvar, at du har en stedfortræder, der kan bistå ved gennemførelsen af kontrollen.
Hvis du ikke yder den fornødne bistand til, at vi kan gennemføre kontrollen, vil din ansøgning om slagtepræmie det pågældende ansøgningsår blive afvist.
Du kan også få en bøde for manglende bistand ved kontrollen50.
Kontrollen foretages normalt uanmeldt.
I særlige tilfælde kan vi give et kort varsel (højst 48 timer) om kontrollen.
12.1 Kontrolrapport Ved kontrol på bedriften udfylder kontrolløren en tjekliste.
Inden kontrolbesøget afsluttes, får du et kvitteringsbrev af kontrolløren.
Det fremgår af kvitteringsbrevet, hvad der blev konstateret ved kontrollen, hvilke bilag du skal eftersende, og evt. hvilke dyr du skal bestille øremærker til.
 Kontrolløren kan ikke udtale sig om konsekvenserne af eventuelle fejl, der er konstateret ved kontrollen.
Hvis der er konstateret fejl, sender vi kontrolrapporten til dig.
Du får herefter en frist til at sende dine bemærk-ninger til os, inden vi træffer afgørelse i sagen51.
Hvis du retter fejl, som vi har fundet ved kontrol på bedriften, samtidig med kontrolbesøget eller efter kontrolbesøget, betyder det ikke altid, at sanktionen bortfalder.
Hvis kontrollen er varslet, kan du ikke rette eventuelle fejl i perioden mellem varsling og kontrolbesøg.
Kapitel 13 Sanktion Dyr, der ved kontrol på bedriften ikke kan identificeres, vil ikke kunne modtage præmie i ansøgningsåret, og de vil indgå i sanktionsberegningen  se nedenfor.
Hvis du retter identifikationsfejlen forud for start af holdeperioden og fremsender dokumentation for, at dyret er blevet korrekt identificeret, vil dyret dog alligevel kunne modtage præmie ved slagtning eller udførsel til et andet EU-land.
Dyret vil dog fortsat indgå i sanktionsberegnin-gen.
Dyr, der ved kontrol på bedriften får konstateret registreringsfejl, vil være fejlbehæftede og indgå i sanktionsberegningen.
En registreringsfejl kan f.eks. være, hvis et dyr er registreret med forkert køn.
Hvis du retter registreringsfejlen forud for start af holdeperioden, vil dyret dog alligevel kunne modtage præmie ved slagtning eller udførsel til et andet EU-land, og dyret vil ikke længere indgå i sanktionsberegningen.
Dette er under forudsætning af, at de øvrige præmiebetingelser er opfyldt52. Ved registreringsfejl kan den nye holdeperiode tidligst starte dagen efter, registreringen i CHR er bragt i orden.
 Dyr, som ikke bliver slagtet i samme produktionsår, indgår som fejldyr i sanktionsberegningen uanset, om ny holdeperiode er overholdt eller ej.
 Hvis der i øvrigt konstateres overtrædelse af præmieordningens regler, f.eks. hvis fristerne ikke er overholdt, kan dette også medføre nedsættelse eller bortfald af slagtepræmien.
13.1 Sanktionsberegning 53 Artikel 31, stk. 1, i forordning (EU) nr. 640/2014 af 11. marts 2014, som ændret ved forordning (EU) nr. 2021/841 af 19. februar 2021 og forordning (EU) nr. 2021/1418 af 23. juni 2021 54 Artikel 31, stk. 2, i forordning (EU) nr. 640/2014 af 11. marts 2014, som ændret ved forordning (EU) nr. 2021/841 af 19. februar 2021 og forordning (EU) nr. 2021/1418 af 23. juni 2021 55 Artikel 31, stk. 3 i forordning (EU) nr. 640/2014 af 11. marts 2014, som ændret ved forordning (EU) nr. 2021/841 af 19. februar 2021 og forordning (EU) nr. 2021/1418 af 23. juni 2021 Eksempler på, hvordan sanktionen ved overtrædelse af præmieordningens regler beregnes:
 2 tyre mangler begge øremærker (det betyder, at de ikke kan identificeres og dermed ikke kan opnå præmie i kalenderåret, hvis de slagtes eller udføres til slagtning i et andet EU-land)  tyr nr. 1, kvie nr. 2 og stud nr. 3 ikke er korrekt registreret i CHR.
  de to tyre med fejl i begge øremærker er blevet fejlrettet før holdeperiodens start og kan opnå præmie.
 tyr nr. 1 og "stud nr. 3" er blevet fejlrettet før holdeperiodens start og dermed kan opnå præmie.
Dyret indgår ikke længere i sanktionsberegningen.
  "kvie nr. 2" ikke var korrekt registreret i CHR i holdeperioden.
 20 slagtede dyr opfylder præmiebetingelserne.
Støtten nedsættes for tre dyr (to tyre uden øremærker samt et dyr med registreringsfejl fundet ved kontrol på bedriften og administrativ kontrol (kvie nr. 2).
  20 slagtede dyr ikke har opnået en ny holdperiode på 2 måneder.
 60 slagtede dyr opfylder præmiebetingelserne  der er 20 fejl fra den fysiske kontrol.
13.2 Sanktioner pga. krydsoverensstemmelse Hvis du får en sanktion på dine slagtepræmier på grund af mærknings- eller registreringsfejl, vil dine slagtepræmier ikke også blive sanktioneret efter reglerne for krydsoverensstemmelse for de samme fejl.
I dette tilfælde vil sanktion efter reglerne for krydsoverensstemmelse kun omfatte eventuel anden støtte, f.eks. grundbetaling.
13.3 Svindel med støtteberettigelse og misbrug af tilskud Landbrugsstyrelsen kontrollerer ansøgninger om tilskud for svig. Svig er den betegnelse, Europa-Kommissionen bruger for bevidst misbrug af EU-midler.
Svig defineres i denne sammenhæng som en forsætlig handling, der påvirker retten til støtte eller omfanget af støtte.
Det kan være ukorrekte erklæringer eller dokumenter, tilsidesættelse af en oplysningspligt eller anvendelse af midler eller investeringer til andet formål, end de var bevilget til.
Omgåelse af støttebetingelserne  herunder når ansøgeren kunstigt opdeler sin virksomhed eller bedrift for at få adgang til tilskud  betragtes også som svig56.
 Svig medfører, at støtten helt eller delvist bortfalder og kan desuden medføre støtteudelukkelse57, bøde eller i alvorlige tilfælde fængselsstraf58.
Kapitel 14 Oversigt over slagtede og udførte dyr i præmieåret Hvis du er tilmeldt slagtepræmieordningen og har søgt om støtte for mindst 1 præmieberettiget dyr, modtager du i februar måned året efter præmieåret en oversigt, hvor alle dine slagtede dyr og dyr udført til slagtning i et andet EU-land vil fremgå.
Oversigten indeholder både fejlfrie og fejlbehæftede dyr.
Fejl fundet ved kontrol på din bedrift fremgår dog ikke af listen.
Bemærk, at du ikke kan rette dyr med fejl eller tilføje flere støtteberettigede dyr, efter du har modtaget oversig-ten.
Det er derfor vigtigt, at du straks kontakter slagteriet, hvis du finder fejl i dine slagteafregninger.
Kapitel 15 Afgørelsesbrev og klageadgang Hvis du er tilmeldt slagtepræmieordningen, og der i løbet af præmieåret er fundet fejl på dine ansøgte dyr, herunder potentielt støtteberettigede dyr, modtager du året efter præmieåret et afgørelsesbrev med oplysning om konstaterede fejl og eventuel nedsættelse af støtten.
Du har mulighed for at klage over Landbrugsstyrelsens afgørelse til Miljø- og Fødevareklagenævnet.
Klagen skal være skriftlig.
 Du skal sende klagen til Landbrugsstotte-Geodata@lbst.dk.
 Du kan også sende klagen til:
Landbrugsstyrelsen Nyropsgade 30 1780 København V Vi skal have modtaget klagen senest 4 uger fra den dato, hvor du har modtaget afgørelsen.
Kapitel 16 Beregning og udbetaling af slagtepræmie Der var for hvert af årene 2015 til og med 2019 afsat en pulje på ca. 180 mio. kr. til slagtepræmie.
Fra præmieåret 2020 blev puljen til slagtepræmie forhøjet med 65 mio. kr. til ca. 245 mio. kr.
Den endelige præmie pr. dyr afhænger derfor af, hvor mange støtteberettigede dyr, der er slagtet eller udført til slagtning i et andet EU-land det pågældende år.
Vi opgør det samlede antal støtteberettigede dyr og beregner præmien pr. dyr i februar måned efter præmiesåret.
I 2015, 2016, 2017, 2018, 2019 og 2020 har præmien været på henholdsvis 801 kr., 780 kr., 750 kr., 731 kr., 769 kr. og 1.071 kr.
Slagtepræmien bliver udbetalt i perioden 1. marts til 30. juni i året efter præmieåret59.
Kapitel 17 Retsgrundlag Slagtepræmieordningen administreres efter følgende forordninger, love og bekendtgørelser:
  Europa-Parlamentets og Rådets forordning (EU) nr. 1307/2013 af 17. december 2013 om fastsættelse af regler for direkte betalinger til landbrugere under støtteordninger inden for rammerne af den fælles landbrugspolitik og om ophævelse af Rådets forordning (EF) nr. 637/2008 og Rådets forordning (EF) nr. 73/2009.
  Kommissionens delegerede forordning (EU) nr. 639/2014 af 11. marts 2014 om supplerende regler til Europa-Parlamentets og Rådets forordning (EU) nr. 1307/2013 om regler for direkte betalinger til landbruget under den fælles landbrugspolitiks støtteordninger og om ændring af bilag X til nævnte forordning.
  Kommissionens gennemførelsesforordning (EU) nr. 641/2014 af 16. juni 2014 om gennemførelsesbestemmelser til Europa-Parlamentets og Rådets forordning (EU) nr. 1307/2013 om fastsættelse af regler for direkte betalinger til landbrugere under støtteordninger inden for rammerne af den fælles landbrugspolitik.
  Europa-Parlamentets og Rådets forordning (EU) nr. 1306/2013 af 17. december 2013 om finansie-ring, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008.
  Kommissionens delegerede forordning (EU) nr. 640/2014 af 11. marts 2014 om supplerede regler til Europa-Parlamentets og Rådets forordning (EU) nr. 1306/2013 for så vidt angår det integrerede forvaltnings- og kontrolsystem, betingelserne for afslag eller tilbagetrækning af betalinger og administra-tive sanktioner vedrørende direkte betalinger, støtte til udvikling af landdistrikterne og krydsoverens-stemmelse.
  Kommissionens gennemførelsesforordning (EU) nr. 809/2014 af 17. juli 2014 om gennemførelsesbestemmelser til Europa-Parlamentets og Rådets forordning (EU) nr. 1306/2013 for så vidt angår det integrerede forvaltnings- og kontrolsystem, foranstaltninger til udvikling af landdistrikterne og krydsoverensstemmelse.
  Rådets forordning (EØF, EURATOM) Nr. 1182/71 af 3. juni 1971 om fastsættelse af regler om tidsfrister, datoer og tidspunkter.
  Databeskyttelsesforordningen, Europa-Parlamentets og Rådets forordning (EU) nr. 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger og om ophævelse af direktiv 95/46/EF (generel forordning om databeskyttelse).
  Databeskyttelsesloven, Justitsministeriets lov nr. 502 af 23. maj 2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven).
  Lovbekendtgørelse nr. 231 af 22. marts 2018 af lov om administration af Det Europæiske Fællesskabs forordninger om ordninger under den Fælles Landbrugspolitik finansieret af den Europæiske Garanti-fond for Landbruget m.v. (landbrugsstøtteloven).
  Bekendtgørelse nr. 1273 af 27. november 2017 om landbrugsstyrelsens opgaver og beføjelser.
  Bekendtgørelse nr. 2278 af 3. december 2021 om slagtepræmie for kvier, tyre og stude.
17.1 Behandling og offentliggørelse af data Du skal være opmærksom på følgende forhold i relation til Databeskyttelsesforordningen60, som suppleres af Databeskyttelsesloven61 :
Vi behandler de oplysninger, du har oplyst i fællesskemaet og Det Centrale Husdyrregister (CHR), og vi be-handler de slagtedata, vi modtager fra slagterierne via Landbrug & Fødevarer.
Vi bruger oplysningerne i forbindelse med afgørelsen om udbetaling og eventuel sanktion og krav om tilbagebetaling af støtte fra Landbrugsstyrelsen.
Landbrugsstyrelsen, Nyropsgade 30, 1780 København V, er dataansvarlig.
Du kan anmode om at få indsigt i, hvilke oplysninger vi behandler i forbindelse med din ansøgning62.
 Du har efter anmodning, i overensstemmelse med databeskyttelsesforordningen, krav på at få berigtiget, slet-tet eller blokeret oplysninger, der viser sig urigtige eller vildledende eller på lignende måde er behandlet i strid med lovgivningen63.
Du skal være opmærksom på, at hvis du tildeles støtte, så kan bl.a.
CVR-nummer, firmanavn og den udbetalte støtte offentliggøres på internettet af Landbrugsstyrelsen med hjemmel i lovgivningen.
Vi gør i øvrigt opmærksom på, at oplysninger, du har givet, er undergivet offentlighed i overensstemmelse med databeskyttelsesforordningens og databeskyttelseslovens regler om behandling af personoplysninger.
Spørgsmål om aktindsigt afgøres efter reglerne i forvaltningsloven64, offentlighedsloven65 og miljøoplysningsloven66.
Du kan læse mere om databeskyttelsesloven på Datatilsynets hjemmeside: datatilsynet.dk.
Du er også vel-kommen til at kontakte Landbrugsstyrelsen, Jura på denne adresse: jura@lbst.dk.
Hvis du ønsker oplysninger udleveret eller slettet, kan du kontakte Landbrugsstyrelsen, Landbrugsstøtte & Geodata på denne adresse: Landbrugsstotte-Geodata@lbst.dk 17.2 Overførsel af data Alle oplysninger i dit fællesskema vil blive overført til Generelt LandbrugsRegister (GLR)/Centralt Husdyrbrugs-Register (CHR), som er et grunddataregister for Ministeriet for Fødevarer, Landbrug og Fiskeris område.
Et af formålene med GLR/CHR er, at de registrerede så vidt muligt kun skal afgive grundoplysninger én gang.
Herefter gemmes oplysningerne centralt, så alle institutioner under Ministeriet for Fødevarer, Landbrug og Fiskeri kan bruge eller genbruge dem.
Derudover bruges oplysningerne af Danmarks Statistik.
 I overensstemmelse med Databeskyttelsesforordningens regler om indsigtsret kan du få oplyst, hvad der er registreret om dig i GLR/CHR67. Hvis du ønsker indsigt, skal du sende en anmodning herom til den af ministeriets institutioner eller databehandlere, du normalt har kontakt med.
 Derudover overføres data til Europa-Kommissionen til brug for statistik samt til revision af vores sagsbehandling.
 Vær opmærksom på, at dine data er undergivet offentlighed med de begrænsninger, der følger af lovgivningen68.
Landbrugsstyrelsen har pligt til at offentliggøre visse oplysninger For at sikre åbenhed om EU-midlerne har Landbrugsstyrelsen pligt til at offentliggøre følgende oplysninger, når vi udbetaler støtte under Den Fælles Landbrugspolitik:
 støttemodtagerens navn eller evt. firmanavn  kommune  hvilke foranstaltninger (støtteordninger) modtageren har fået støtte til.
  størrelsen på udbetalingerne i den pågældende udbetalingsperiode opdelt på foranstaltningsniveau samt i national støtte og EU-støtte.
  den samlede sum som modtageren har fået i en given udbetalingsperiode.
 Medlemslande kan vælge at offentliggøre yderligere oplysninger, og Landbrugsstyrelsen offentliggør for gennemsigtighedens skyld desuden følgende oplysninger om støttemodtagere:
 CVR-nummer (hvis støtten er søgt under et CVR-nummer)  Postnummer  Region.
Offentliggørelsen sker på Landbrugsstyrelsens hjemmeside: lbst.dk Kapitel 18 Stikordsregister afgangsføring besætningsregister Centralt HusdyrbrugsRegister CHR eksportørens navn fejlbehæftede dyr forpagtningsaftale, framelde framelding fælles græsningsarealer fællesskema grundbetaling græsningsret hjemmeslagtninger holdeperioden Holdeperioden konsum kontrol krydsoverensstemmelse kvægbesætning kvægpas kvægpasset kvægslagtemarked landbrugsaktivitet landbrugsaktiviteten landbrugsarealer mærkning og registrering naturkatastrofer producenterklæring producentskifteerklæringen præmiebeløb præmieberettigede dyr præmieberettiget dyr prøvestation salgsfaktura samdriftsaftale samdriftsaftaler sanktion sanktioner slagteafregningen slagteindberetningen slagteindberetningerne slagtepræmie Slagtepræmie slagtepræmieordningen Slagtepræmieordningen slagtet vægt støtteberettigede dyr støtteudbetaling støtteudelukkelse tilbagebetaling Tilmeldingen udbetaling udbetalt præmie udførsel af dyr virksomhedsform øremærker Ministeriet for Fødevarer, Landbrug og Fiskeri, den 1. januar 2022 Trine Haag Kreiser / Martin Dalby 1 Artikel 91 og 92, i forordning (EU) nr. 1306/2013 af 17. december 2013 2 Artikel 93, i forordning (EU) nr. 1306/2013 af 17. december 2013 3 Artikel 97, i forordning (EU) nr. 1306/2013 af 17. december 2013 4 Bekendtgørelse nr. 867 af 11. maj 2021 om registrering i CHR og om identifikation af kvæg, svin, får, geder, hjorte eller kameler 5 Kommissionens delegerede forordning (EU) 2021/841 af 19. februar om ændring af delegeret forordning (EU) nr. 640/2014 6 § 4, stk. 1, i bekendtgørelse nr. 2278 af 3. december 2021 om slagtepræmie for kvier, tyre og stude 7 § 4, stk. 2, i bekendtgørelse nr. 2278 af 3. december 2021 om slagtepræmie for kvier, tyre og stude 8 § 4, stk. 3, i bekendtgørelse nr. 2278 af 3. december 2021 om slagtepræmie for kvier, tyre og stude 9 §§ 22 og 23 i bekendtgørelse nr. 2278 af 3. december 2021 om slagtepræmie for kvier, tyre og stude 10 § 2, stk. 1, nr. 6, i bekendtgørelse nr. 2278 af 3. december 2021 om slagtepræmie for kvier, tyre og stude 11 § 6 i bekendtgørelse nr. 2278 af 3. december 2021 om slagtepræmie for kvier, tyre og stude 12 § 6, stk. 2, i bekendtgørelse nr. 2278 af 3. december 2021 om slagtepræmie for kvier, tyre og stude 13 § 6, stk. 1, 3. punktum, i bekendtgørelse nr. 2278 af 3. december 2021 om slagtepræmie for kvier, tyre og stude 14 Artikel 9 i forordning (EU) nr. 1307/2013 af 17. december 2013 15 § 5 i bekendtgørelse nr. 2278 af 3. december 2021 om slagtepræmie for kvier, tyre og stude 16 Artikel 4, stk. 1, litra e, i forordning (EU) nr. 1307/2013 af 17. december 2013 17 § 10, stk. 2, i bekendtgørelse nr. 2278 af 3. december 2021 om slagtepræmie for kvier, tyre og stude 18 § 1, stk. 2, i bekendtgørelse nr. 2278 af 3. december 2021 om slagtepræmie for kvier, tyre og stude 19 Artikel 52, stk. 2, i forordning (EU) nr. 1307/2013 af 17. december 2013 20 § 16 i bekendtgørelse nr. 2278 af 3. december 2021 om slagtepræmie for kvier, tyre og stude 21 § 13 i bekendtgørelse nr. 2278 af 3. december 2021 om slagtepræmie for kvier, tyre og stude 22 § 17 i bekendtgørelse nr. 2278 af 3. december 2021 om slagtepræmie for kvier, tyre og stude 23 § 13 i bekendtgørelse nr. 2278 af 3. december 2021 om slagtepræmie for kvier, tyre og stude 24 § 11 i bekendtgørelse nr. 2278 af 3. december 2021 om slagtepræmie for kvier, tyre og stude 25 § 12, stk. 1, i bekendtgørelse nr. 2278 af 3. december 2021 om slagtepræmie for kvier, tyre og stude 26 § 12, stk. 2, i bekendtgørelse nr. 2278 af 3. december 2021 om slagtepræmie for kvier, tyre og stude 27 Bekendtgørelse nr. 1352 af 10. december 2019 om autorisation og registrering af fødevarevirksomheder mv.
