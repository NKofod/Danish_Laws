 Vedr.: Samarbejdsaftalen om bestyrelse af hovedlandeveje.
 Meddelelse nr. 033 Adgangsforhold til hovedlandeveje.
 Vedlagt fremsendes Meddelelse nr. 033 vedr. adgangsforhold til  

 hovedlandeveje.
 Meddelelsen er behandlet og godkendt i Aftaleudvalget, der er nedsat i  

 henhold til Samarbejdsaftalens pkt. 2.
 Yderligere eksemplarer af Meddelelsen kan rekvireres ved henvendelse til:
 Vejdirektoratet, Vejregelsekretariatet, Lyngbyvej 17, 2100 København Ø.  

 Tlf. 31 18 62 66.
Med venlig hilsen Johannes Sloth Meddelelse nr. 033.
Adgangsforhold til hovedlandeveje I henhold til Samarbejdsaftalens pkt. 3.5 afgiver  

 amtsrådet/kommunalbestyrelsen indstilling til Vejdirektoratet vedrørende  

 ansøgninger om etablering m.v. af overgange, overkørsler og  

 sidevejstilslutninger, jf. vejlovens §§ 70-79, undtagelser fra kundgjorte  

 adgangsbestemmelser, jf. vejlovens § 80, samat ansøgninger vedrørende  

 tankanlæg på eller ved hovedlandeveje, jf. vejlovens § 104, dels vedrørende  

 ekspropriation af bestående overkørsler eller andre adgange, jf. vejlovens §  

 43.
 Efter Samarbejdsaftalen er amtsrådet/kommunalbestyrelsen dog samtidig  

 bemyndiget efter vejlovens § 17 til at træffe afgørelse i følgende tilfælde:
 3.5.1. Afgørelse vedrørende overgange og overkørsler - bortset fra  

 salgstankanlæg - på strækninger, for hvilke der ikke er fastsat  

 adgangsbegrænsning.
 3.5.2. Afgørelse vedrørende sidevejstilslutninger, der principielt er  

 godkendt af Vejdirektoratet i forbindelse med vedtagelse af byplanmæssige  

 dispositioner.
 3.5.3. Afgørelse vedrørende flytning og udvidelse af markoverkørsler.
 3.5.4. Afgørelser vedrørende flytning af overkørsler, når flytningen sker  

 af færdselsmæssige hensyn.
 3.5.5. Afgørelser vedrørende overkørsler til kabelhuse, telefonhuse,  

 boringer, vandværker, kabeltårne m.v.
 3.5.6. Afgørelser om dispensation fra adgangsbestemmelser vedrørende  

 bygninger til landbrugsejendomme, hvor jorden frasælges, og bygningerne  

 fremtidig anvendes til enfamiliesbeboelse.
 3.5.7. Afgivelse af erklæringer til matrikelmyndigheder og praktiserende  

 landinspektører vedrørende udstykninger.
 Som led i en rationalisering af sagsbehandlingen af de pågældende områder  

 er der efter drøftelse i Aftaleudvalget truffet bestemmelse om, at  

 amtsrådet/kommunalbestyrelesen yderligere skal være bemyndiget til at træffe  

 afgørelser på Vejdirektoratets vegne i følgende tilfælde:
 3.5.8. Afgørelser vedrørende etablering af nye markoverkørsler.
 3.5.9. Afslag på dispensationsansøgninger vedrørende adgangsbestemmelser,  

 jf. vejlovens § 80.
 3.5.10. Afgørelser vedrørende eksisterende tankanlæg f.s.v. angår mindre  

 ombygninger, overdragelser, kapacitetsudvidelser, varesortiment m.m.  

 (Bemyndigelsen omfatter ikke oprettelse af nye tankanlæg og sager af den  

 omhandlede art, der tillige kræver dispensation fra adgangsbestemmelser,  

 bygeliniebestemmelser eller tinglyste oversigter og som efter de herom  

 gældende retningslinier skal forelægges for Vejdirektoratet).
 3.4.11. Afgørelser i medfør af vejlovens § 70, stk. 2, og § 71, stk. 5  

 (100- og 500-meterreglen).
 Det skal samtidig understreges, at i forbindelse med afgørelser, der  

 træffes af amtsrådet/kommunalbestyrelsen på Vejdirektoratets vegne, og som  

 går ud på afslag eller tilladelser med særlige vilkår, bør vedkommende  

 ansøgere udtrykkeligt gøres opmærksomme på, at der er mulighed for at  

 indbringe afgørelsen for Vejdirektoratet, forinden der eventuelt klages til  

 Trafikministeriet, jf. herved afsnit 2 og 3 i punkt 4 i cirkulære af 6.  

 december 1985 om lov om offentlige veje.
 Det skal tilføjes, at det forhold, at amtsrådet/kommunalbestyrelsen er  

 bemyndiget til at træffe afgørelser i de enkelte sager ikke er til hinder  

 for, at sagerne i givet fald kan forelægges Vejdirektoratet, forinden  

 afgørelse træffes, såfremt der findes behov herfor.
