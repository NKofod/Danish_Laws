VEU-godtgørelse,  

 landmand med grønt bevis fra 1986, ophørte som landmand i 1990, uddannet som  

 greenkeeper, beskæftiget som chefgreenkeeper, refusion af lønudgifter Ankenævnet har behandlet Deres klage på møde den 13.  

 december 2006.
Nævnet traf denne AFGØRELSE De er ikke berettiget til voksen- og  

 efteruddannelsesgodtgørelse (VEU-godtgørelse) i forbindelse med Deres  

 deltagelse i AMU-kurset Gaffeltruck certifikatkursus, B  

 7  

 afholdt i perioden 6. til 14. marts  

 2006.
BEGRUNDELSE Efter reglerne er det en betingelse for at opnå  

 VEU-godtgørelse under kursusdeltagelse, at ansøger ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse,  

 medmindre uddannelsen ikke har været anvendt i de sidste 5 år.
 Ankenævnet finder, at Deres landmandsuddannelse fra  

 1986 anses for at indeholde også uddannelse i økonomi, hvorfor ankenævnet  

 finder, at uddannelsen skal sidestilles med landmandsuddannelsen i dag med  

 grønt bevis (modul 3, driftslederkursus).
Ankenævnet har lagt vægt på, at De med Deres uddannelse  

 som landmand med grønt bevis har gennemført driftslederkurset, som er en  

 uddannelse, der overstiger niveauet for erhvervsuddannelser.
De er derfor som  

 udgangspunkt ikke omfattet af personkredsen, som kan få VEU-godtgørelse.
 Deres ret til VEU-godtgørelse er derfor betinget af, at  

 De ikke har haft beskæftigelse inden for uddannelsens område de sidste 5 år.
 Ankenævnet har noteret sig Deres oplysning om, at De  

 arbejder som chefgreenkeeper, og at De stoppede som landmand i 1990.
 Ankenævnet finder imidlertid, at De anses for at gøre  

 brug af Deres uddannelsesmæssige baggrund som landmand med grønt bevis i  

 Deres  

 nuværende arbejde som chefgreenkeeper.
 Ankenævnet har herved lagt vægt på, at De har kunnet  

 anvende De kompetencer som De har erhvervet Dem i forbindelse med uddannelsen  

 som landmand med grønt bevis til at varetage Deres nuværende arbejde som  

 chefgreenkeeper.
 Ankenævnet finder på denne baggrund, at De ikke er  

 berettiget til VEU-godtgørelse, og Deres arbejdsgiver er som følge heraf ikke  

 berettiget til refusion af lønudgifter.
 Ankenævnet tiltræder således a-kassens afgørelse af 13.  

 marts 2006.
Ankenævnet henviser til   

 	  

 § 1, § 2,  

 § 3, § 4 og § 9 i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 795 af  

 18.  

 august 2005, og   

 	  

 § 1, § 2,  

 § 4, § 5 og § 14 i bekendtgørelse nr. 494 af 14. juni 2005 om  

 godtgørelse ved deltagelse i erhvervsrettet voksen- og efteruddannelse.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
YY Arbejdsløshedskasse 1. Sagsforløb Det fremgår af sagen, at De er uddannet landmand med  

 grønt bevis fra 1986. Det fremgår videre, at De stoppede som aktiv landmand i  

 foråret 1990. Siden den 1. maj 1990 har De arbejdet som chefgreenkeeper.
 De gennemførte uddannelsen som greenkeeper i juni 2003.
2.  

 Arbejdsløshedskassens afgørelse A-kassen traf den 13. marts 2006 denne afgørelse:
Afslag på  

 VEU-godtgørelse og befordringstilskud i perioden 6.-14. marts 2006 Afgørelse De hører ikke til den målgruppe, som VEU-godtgørelse og  

 befordringstilskud er beregnet på.
Regelhenvisning Lov om arbejdsmarkedsuddannelser m.v.
Lov nr. 446 af  

 10. juni 2003 § 21 og Undervisningsministeriets bekendtgørelse nr. 494  

 af  

 14. juni 2005 om godtgørelse ved deltagelse i erhvervsrettet voksen- og  

 efteruddannelse § 4.
Sagsfremstilling De er uddannet som landmand med grønt bevis.  

 Uddannelsen er ifølge undervisningsministeriet højere end  

 erhvervsuddannelsesniveauet.
Når ens uddannelse er højere end  

 erhvervsuddannelsesniveauet er der ikke ret til VEU-godtgørelse eller  

 befordringstilskud. 3. Klagen til  

 ankenævnet De har i klagen af 11. april 2006 anført følgende:
 Jeg ønsker hermed at klage over afgørelse, hvormed der  

 menes at jeg ikke hører til den målgruppe, som VEU-godtgørelse og  

 befordringstilskud er beregnet på.
 Det er rigtigt, at jeg har en landmandsuddannelse med  

 et grønt bevis i 1986.
 Jeg stoppede som aktiv landmand i foråret 1990.
 Siden den 1. maj 1990 har jeg arbejdet som  

 chefgreenkeeper i NN Golf Klub og på MM Golf Center ved AA-by.
 Det vil med andre ord sige, at jeg ikke har brugt mit  

 grønne bevis i 16 år.
Ansvaret for den udendørs pasning og pleje af græs på  

 en golfbane, foregår uden at pløje  harve  så og sprede gylle,  

 for til sidst  

 at høste afgrøden, når den er moden.
Det som landmanden gør hvert eneste år  

 for  

 at forsørge sin familie, skal man ikke gøre som greenkeeper.
 For at være en god greenkeeper og forsøge at fremtidssikre  

 mig selv har jeg gennemført en uddannelse som greenkeeper med afsluttende  

 fagprøve i greenkeeping i juni 2003.
Denne fagprøve er vedr. pleje og vedligeholdelse af  

 græs samt pasning af maskiner og inventar.
Dette er vel et gyldigt bevis på,  

 at  

 mit grønne bevis ikke er højere end erhvervsuddannelsesniveauet.
Ydermere er det kursus som jeg deltog i fra den 6. til  

 14. marts 2006 et truckercertifikatkursus, som er lovpligtigt for at køre med  

 gaffeltruck, når gods på f.eks. en palle skal op på eller ned fra en  

 reol. 4. A-kassens  

 bemærkninger til klagen Vi har modtaget vedlagte klage 11. april 2006 fra  

 vores medlem XX over afslag på VEU-godtgørelse af 13. marts 2006.
 Vi har vurderet klagen og finder ikke i denne grundlag  

 for at ændre vores afgørelse.
Vi har ved afgørelsen lagt vægt på, at medlemmet er  

 uddannet landmand og derfor omfattet af § 21 i lov nr. 446 af 10. juni  

 2003 § 21, stk. 2. Det er en betingelse for at  

 opnå ydelser efter stk. 1, at den pågældende ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt de sidste 5 år.
 Og af § 4 i bekendtgørelse nr. 494 af 14. juni  

 2005 om godtgørelse ved deltagelse i erhvervsrettet voksen- og  

 efteruddannelse.
§ 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne, jf. stk. 1,  

 er  

 uddannelser, der i niveau eller varighed maksimalt svarer til niveauet eller  

 varigheden af erhvervsuddannelserne.
Det er en betingelse, at der ikke er et  

 adgangskrav til uddannelsen, der forudsætter bestået uddannelse på gymnasialt  

 niveau.
 Stk. 3.  

  

 Personer  

 med en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse.
Medlemmet forklarer, at han har gennemført en  

 uddannelse som greenkeeper med afsluttende fagprøve i 2003. Medlemmet ser  

 dette  

 som et gyldigt bevis på, at hans grønne bevis ikke er højere end  

 erhvervsuddannelsesniveauet.
A-kassen er af den klare opfattelse, at  

 uddannelse  

 som landmand med grønt bevis overstiger det uddannelsesniveau,  

 som kan give  

 adgang til VEU-godtgørelse.
I sin klage fremhæver medlemmet, at han ikke har brugt  

 sit grønne bevis i 16 år, og at uddannelsen derfor ikke kan  

 forhindre ham i  

 at få VEU-godtgørelse.
Vi er heroverfor af den opfattelse, at  

 landmandsuddannelsen bliver anvendt under udførelsen af arbejde som  

 greenkeeper.  

 A-kassen har drøftet sagen med SU-styrelsen, da også de kan være i tvivl om  

 et  

 medlem, der er uddannet landmand med grønt bevis bruger sin uddannelse som  

 greenkeeper.
5. Nyt efter  

 klagen Ved brev af 18. juli 2006 anmodede Sekretariatet for  

 Arbejdsmarkedets Ankenævn Dem om en beskrivelse af Deres arbejdsfunktioner  

 samt  

 kopi af Deres eksamensbevis.
Ved fax af 8. august 2006 har De oplyst, at De kun har  

 arbejdet som chefgreenkeeper.
Deres arbejdsfunktioner består i at planlægge  

 og  

 lede arbejdet med vedligeholdelse/drift af golfbanen samt repræsentere  

 driftsselskabets direktion over for greenkeeperassistent/medhjælper.
 Stillingen som chefgreenkeeper forudsætter ikke  

 nødvendigvis efterfølgende uddannelse eller kurser, men det er en fordel med  

 et  

 vist kendskab til ledelse, samarbejde og økonomi.
 De gennemførte uddannelsen som greenkeeperassistent i  

 perioden 16. november 1998 til 29. april 2005.
 Af medsendt eksamensbevis dateret den 30. september  

 2005 fremgår, at Mejeri- og Jordbrugets Efteruddannelsesudvalg bekræfter, at  

 De  

 har gennemført AMU-uddannelsernes praktiske og teoretiske del, og at De  

 herefter er uddannet Greenkeeper.
 Uddannelsen er gennemført i henhold til de af Mejeri-  

 og Jordbrugets Efteruddannelsesudvalg opstillede retningslinier, der er en  

 kombination af praktisk relevant erhvervserfaring og de gennemførte  

 AMU-uddannelser.
6. Regler Lov om godtgørelse  

 ved deltagelse i erhvervsrettet voksen- og efteruddannelse, jf.  

 lovbekendtgørelse  

 nr. 795 af 18. august 2005:
§ 1.  

  

 Loven har til formål at skabe økonomisk grundlag for, at voksne, fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
§ 2.  

  

 Den  

 personkreds, der kan opnå ydelser efter § 1, omfatter 1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring  

 m.v.  

 og Stk. 2.  

  

 Det er en  

 betingelse for at opnå ydelser efter § 1, at den pågældende ikke har en  

 erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt de sidste 5 år.
 § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser til og med erhvervsuddannelsesniveau, i det omfang udbuddet, dog  

 undtaget de i nr. 9 nævnte forløb udløser tilskud efter lov om åben  

 uddannelse  

 (erhvervsrettet voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf. dog  

 stk. 2.
 Stk. 3.  

  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 6.  

  

 Undervisningsministeren  

 kan fastsætte nærmere regler om godtgørelse.
 § 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren fortsætter med at udbetale sædvanlig løn under uddannelsen.  

 Beløbet svarer til den godtgørelse, som en deltager kunne have fået udbetalt  

 efter §§ 4 og 5. Beløbet kan dog højst udgøre et beløb, der svarer til  

 arbejdsgiverens  

 lønudgifter til en deltager under dennes uddannelse.
 Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse:
 § 1.  

  

 Der  

 kan opnås godtgørelse efter reglerne i denne bekendtgørelse ved deltagelse i  

 erhvervsrettet  

 voksen- og efteruddannelse til og med erhvervsuddannelsesniveau.
 Stk. 2.  

  

 Erhvervsrettet voksen- og efteruddannelse, jf. stk. 1, er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
§ 2.  

  

 Deltagere, der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og § 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles  

 hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne, jf. stk. 1,  

 er  

 uddannelser, der i niveau eller varighed maksimalt svarer til niveauet eller  

 varigheden af erhvervsuddannelserne.
Det er en betingelse, at der ikke er et  

 adgangskrav til uddannelsen, der forudsætter bestået uddannelse på gymnasialt  

 niveau.
 Stk. 3.  

  

 Personer  

 med en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse.
§ 14.  

  

 Arbejdsgivere, der efter aftale med deltageren udbetaler sædvanlig løn under  

 uddannelsen, har ret til refusion.
Refusionen svarer til den godtgørelse, som  

 deltageren ville have været berettiget til efter kapitlerne 3, 4 og 5.  

 Refusionen kan dog ikke være højere end den løn, arbejdsgiveren udbetaler  

 under  

 uddannelsen.
