Direktoratet frafalder kredsens krav om værnefodtøj, da kursister ikke  

 er omfattet af arbejdsmiljøloven Med brev af 22. juli 1988 har AMU-direktoratet anket det af  

 Arbejdstilsynet, kreds Århus amt, afgivne påbud om værnefodtøj til kursister  

 på specialarbejderskolerne.
AFGØRELSE Direktoratet frafalder kredsens krav om værnefodtøj, da kursisterne ikke  

 er omfattet af arbejdsmiljøloven, idet det drejer sig om undervisning og ikke  

 arbejde for en arbejdsgiver.
HJEMMEL Efter lov om arbejdsmiljø, jf. lovbekendtgørelse nr. 646 af 18. december  

 1985, som er ændret ved lov nr. 220 af 22. april 1987, § 2, omfatter loven  

 arbejde for en arbejdsgiver.
 I anken har AMU-direktoratet bedt Arbejdstilsynet om en udtalelse om,  

 hvorvidt det i tilfælde af, at kursisterne var omfattet af arbejdsmiljøloven  

 ville blive påbudt af Arbejdstilsynet at anvende sikkerhedsfodtøj i  

 forbindelse med forannævnte undervisning.
 Kredsen har oplyst, at undervisningen omfatter håndtering af blandt andet:
betonfliser vægt ca. 30 kg kantsten vægt ca. 99 kg betonbrænde vægt ca. 80 kg systemforskalling vægt ca. 50 kg Endvidere benyttes der vibratorer og brolæggerjomfruer.
 Direktoratet kan herefter meddele, at hvis kursisterne havde været  

 omfattet af arbejdsmiljøloven, ville der være blevet stillet krav om brug af  

 værnefodtøj efter bekendtgørelse nr. 32 af 29. januar 1979 om arbejdstøj og  

 personlig værnemidler, § 3.
 Direktoratet vurderer, at håndtering og arbejde med de beskrevne emner  

 bevirker en sådan risiko for fodskader, at arbejdet kun kan udføres  

 sikkerheds- og sundhedsmæssigt fuldt forsvarligt, hvis der anvendes  

 værnefodtøj med beskyttelseståhætte.
Direktoratet kan herudover oplyse, at der har været lignende problemer på  

 de tekniske skoler.
Efter en drøftelse mellem Direktoratet for  

 Erhvervsuddannelser, de tekniske skoler og Arbejdstilsynet blev  

 ordensreglementet for de tekniske skoler suppleret med et krav om, at  

 elever/lærlinge inden for bestemte områder skal møde på skolerne med  

 værnefodtøj.
Udgifterne dækkes af eleverne eller mestrene.
 Der henvises i øvrigt til en lignende sag fra Audeboskolen og  

 telefonsamtaler med Finn Thomassen.
KLAGEADGANG Direktoratets afgørelse kan indbringes for arbejdsministeren, Laksegade  

 19, 1063 København K inden 4 uger, jfr. arbejdsmiljølovens § 81, stk. 2.
 P.D.V.
