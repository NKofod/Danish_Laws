 I medfør af § 1, stk. 6, i bogføringslov nr. 178 af 5. juni 1959, som  

 ændret ved lov nr. 225 af 8. juni 1966 og lov nr. 122 af 25. marts 1970,  

 fastsættes:
Indtræder bogføringspligt som følge af, at der ved den 14. almindelige  

 vurdering er sket ændringer i landbrugsejendommes ansættelse til  

 ejendomsværdi, jfr. bogføringslovens § 1, stk. 1, litra C, nr. 35, udsættes  

 bogføringspligtens indtræden for den, der den 1. januar 1970 er ejer eller  

 bruger af en landbrugsejendom, hvis ejendomsværdi ved den 13. almindelige  

 vurdering var 145.000 kr. eller derover, men under 160.000 kr., til den 1.  

 januar 1971 eller, såfremt dette tidspunkt falder i den pågældendes  

 regnskabsperiode, til næste regnskabsperiodes begyndelse.
For den, der den 1.  

 januar 1970 er ejer eller bruger af en landbrugsejendom, hvis ejendomsværdi  

 ved den 13. almindelige vurdering var under 145.000 kr., udsættes  

 bogføringspligtens indtræden til den 1. januar 1972.
 Handelsministeriet, den 17. april 1970.
 Knud Thomsen.
 /Georg Jensen.
