Foreningen har ved skrivelse af 13. december 1989 anmodet Konkurrencerådet  

 om, at rådet i henhold til konkurrencelovens § 14, stk. 1 giver foreningens  

 medlemmer tilladelse til at håndhæve bindende bruttopriser på de af  

 foreningens medlemmer fremstillede tobaksvarer.
Foreningen henviser i  

 skrivelsen til den af Monopoltilsynet den 15. juni 1956 givne dispensation  

 fra monopollovens § 10, hvorefter foreningens medlemmer hidtil har kunnet  

 håndhæve bindende bruttopriser.
 I den anledning skal det hermed meddeles, at ansøgningen vil blive  

 forelagt Konkurrencerådet til afgørelse i indeværende år.
 Man skal derfor meddele foreningens medlemmer en dispensation fra  

 konkurrencelovens § 14, således at foreningens medlemmer indtil den 1. juli  

 1990 kan betinge sig bindende priser på cigaretter, cerutter, cigarer,  

 røgtobak m.v. ved videresalg i efterfølgende omsætningsled.
 Skulle foreningen i forbindelse med Konkurrencerådets forestående  

 behandling af foreningens ansøgning ønske at fremkomme med yderligere  

 kommentarer bedes disse fremsendt snarest belejligt.
