 I medfør af § 1, § 2, § 6, stk. 1, § 12, 1. led, og § 13, stk. 3, i lov  

 nr. 190 af 9. maj 1984 om planteskadegørere fastsættes:
 § 1.  Det er ikke tilladt at besidde eller at håndtere  

 bakteriekulturer af Clavibacter michiganensis (Smith) Davis et al.  

 ssp. sepedonicus (Spieck. & Kotth.) Davis et al.  

 (kartoffelringbakteriose).
 § 2.  Den, der konstaterer eller har formodning om  

 forekomst af kartoffelringbakteriose, skal straks anmelde dette til  

 Plantedirektoratet med angivelse af findestedet.
 § 3.  Foreligger en formodning om forekomst af  

 kartoffelringbakteriose, gennemfører Plantedirektoratet de nødvendige  

 undersøgelser med henblik på at afkræfte eller bekræfte formodningen.
 Stk. 2.  Hviler formodningen på konstaterede synlige  

 symptomer eller på en positiv immunofluorescensundersøgelse, forbyder  

 direktoratet flytning af de kartoffelpartier m.m., der formodes at være  

 smittet, medmindre flytning kan ske uden risiko for spredning af  

 kartoffelringbakteriose.
Stk. 3.  Direktoratet kan fastsætte andre  

 foranstaltninger for at begrænse risikoen for spredning af den formodede  

 forekomst, herunder særlige vilkår for salg og flytning af andre kartofler  

 fra samme produktionssted eller virksomhed.
Foranstaltningerne opretholdes,  

 indtil formodningen om forekomst af kartoffelringbakteriose er afkræftet.
 § 4.  Bekræftes forekomsten af kartoffelringbakteriose  

 ved en undersøgelse af kartoffelknolde og -planter efter den metode, der er  

 fastsat af Det Europæiske Fællesskab, anses kartoffelpartiet som smittet samt  

 produktionsstedet og avlsarealet som befængte.
 Stk. 2.  I kartoffelknolde og -planter af dansk avl  

 anses forekomst af kartoffelringbakteriose også for bekræftet, hvis der  

 foreligger en positiv immunofluorescensundersøgelse samt en positiv  

 ELISA-undersøgelse.
Stk. 3.  Plantedirektoratet afgrænser omfanget af den  

 sandsynlige smitte gennem kontakt før eller efter høst eller ved  

 produktionsmæssig tilknytning til den konstaterede smitte.
Alle kartofler  

 avlet på det befængte produktionssted vil blive omfattet af afgrænsningen.
Stk. 4.  Maskiner, redskaber, lagerrum, transportmidler  

 og andet på produktionsstedet eller sorterevirksomheden, der har været i  

 kontakt med et smittet eller sandsynligt smittet parti kartofler, anses som  

 befængte og må ikke anvendes, før de er rengjort og desinficeret med et  

 anerkendt middel.
Emballage kan dog tilintetgøres i stedet.
Stk. 5.  På grundlag af udbredelsen af den konstaterede  

 smitte og omfanget af den sandsynlige smitte, jf. stk. 1-4, afgrænser  

 direktoratet et område, hvor smitte kan have bredt sig.
Afgrænsningen  

 opretholdes i mindst 3 år efter den sidste konstatering af  

 kartoffelringbakteriose i området.
 § 5.  Plantedirektoratet undersøger alle  

 kartoffelafgrøder, der er klonalt beslægtede med den smittede afgrøde, for  

 smitte.
 § 6.  I det afgrænsede område, jf. § 4, stk. 5, må som  

 læggemateriale kun anvendes godkendte læggekartofler, og høstede  

 læggekartofler skal håndteres adskilt fra spise-, foder- og  

 industrikartofler.
 Stk. 2.  Direktoratet gennemfører systematiske  

 undersøgelser af kartoffelknolde m.m. med henblik på at konstatere, om  

 smitten har bredt sig i det afgrænsede område.
 Stk. 3.  Plantedirektoratet kan fastsætte andre  

 nødvendige foranstaltninger til begrænsning af udbredelsen af  

 kartoffelringbakteriose i området.
 § 7.  Kartoffelknolde og -planter, der er konstateret  

 smittet med kartoffelringbakteriose, må ikke anvendes som læggemateriale, men  

 skal tilintetgøres under Plantedirektoratets kontrol.
 Stk. 2.  Uanset stk. 1 kan Plantedirektoratet tillade,  

 at kartoffelknolde og -planter anvendes til andet formål, forudsat at  

 anvendelsen ikke udgør nogen risiko for udbredelse af  

 kartoffelringbakteriose.
 Stk. 3.  Kartoffelknolde omfattet af § 4, stk. 3, må  

 ikke anvendes som læggemateriale, men skal efter anvisning fra direktoratet  

 anvendes eller bortskaffes således, at de ikke udgør nogen risiko for  

 udbredelse af kartoffelringbakteriose.
 § 8.  Avl af kartofler på det befængte produktionssted  

 kan genoptages efter retningslinierne i bilaget, afsnit A, B eller D, og  

 anvendelse af maskiner m.m. skal ske efter retningslinierne i, afsnit C.
 § 9.  Plantedirektoratet kan efter ansøgning og på  

 nærmere fastsatte betingelser tillade fravigelse fra bestemmelserne i § 1, §  

 4, stk. 3, § 6, § 7 og § 8, hvis formålet er forskning, forsøg eller  

 planteforædling, og fravigelsen ikke skader bekæmpelsen eller skaber risiko  

 for udbredelse af kartoffelringbakteriose.
 § 10.  Plantedirektoratet kontrollerer, at  

 bestemmelserne i bekendtgørelsen overholdes.
 Stk. 2.  Efter bestemmelserne i §§ 4 og 5 i lov om  

 planteskadegørere kan direktoratet uden retskendelse og mod forevisning af  

 legitimation foretage eftersyn m.m. af offentlig og privat ejendom og  

 transportmidler, hvor det er nødvendigt for at kontrollere overholdelsen af  

 bekendtgørelsen.
 § 11.  Overtrædelse af bestemmelserne i § 1, § 2, § 4,  

 stk. 4, § 6, stk. 2, § 7, stk. 1 og 3, og § 8 samt af vilkår, påbud og forbud  

 fastsat af Plantedirektoratet straffes med bøde.
 § 12.  Bekendtgørelsen træder i kraft den 15. januar  

 1994.
 Stk. 2.  Bekendtgørelse nr. 803 af 11. december 1987 om  

 bekæmpelse af kartoffelringbakteriose ophæves.
Landbrugsministeriet, den 6. januar 1994 Bjørn Westh / Torben Milthers Bilag Begrænsninger i avls- og driftsmæssige forhold på et befængt  

 produktionssted (Til § 8) A.
Det befængte avlsareal I vækstårene efter den bekræftede forekomst gælder følgende betingelser:
B. Øvrige arealer på produktionsstedet I vækstårene efter den bekræftede forekomst gælder følgende betingelser:
C.
Maskiner, redskaber og lignende på det befængte produktionssted I de første fem år efter den bekræftede forekomst skal maskiner,  

 redskaber o.lign. rengøres og desinficeres efter følgende retningslinier:
D.
Befængte produktionssteder med udskifteligt vækstmedie Vækstmedie, avlsmateriale o.lign. skal udskiftes efter retningslinier  

 fastsat af direktoratet.
 (* 1) Bekendtgørelsen indeholder bestemmelser, der gennemfører Det  

 Europæiske Fællesskabs rådsdirektiv 93/85/EØF (EFT 1993, L259, s. 1).
