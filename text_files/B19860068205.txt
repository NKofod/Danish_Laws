 I henhold til § 5, stk. 3 i lov nr. 309 af 4. juni 1986 om frikommuner  

 meddeles:
 § 1.  Undervisningsministeriet har den 29. september  

 1986 godkendt frikommuneregulativ nr. 8 for Esbjerg kommune om overførsel til  

 skolenævnet af kompetencen til at træffe afgørelse om undladelse af  

 kursusdeling på 8.-10. klassetrin.
 § 2.  Det i § 1 nævnte frikommuneregulativ indebærer,  

 at følgende bestemmelse ikke gælder i Esbjerg kommune:
 § 8,  stk. 3 i lov om folkeskolen, jfr.  

 lovbekendtgørelse nr. 541 af 21. august 1986.
 § 3.  Det i § 1 nævnte frikommuneregulativ træder i  

 kraft den 1. november 1986 og ophører ved udgangen af skoleåret 1989/ 90.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener m.v., jfr.  

 lov om kommunernes styrelse § 8, stk. 4.
Undervisningsministeriet, den 29.  

 september 1986 P.M.V.
 E.B.
