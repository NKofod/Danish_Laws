Nr LSF 73 Forslag til Lov om ændring af lov om social pension og lov om indkomstskat  

 og formueskat for personer m.v. (personskatteloven) Fremsat af Birthe Hansen (SF) Agerschou (SF) Carsten Andersen (SF)  

 Birgitte Husmark (SF) Ingerlise Koefoed (SF) Ebba Strange (SF) Bente Søltoft  

 (SF) Jens Thoft (SF) den 11. november 1987 § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændring:
 § 49, stk. 1, nr. 6, affattes således:
»6) Pensionstillæg efter § 12 udgør 7.956 kr. årlig, dog 8.328 kr., hvis pensionistens ægtefælle modtager anden pension end invaliditetsydelse.
Pensionstillæg efter § 13 udgør 4.956 kr.
årlig, dog 5.328 kr., hvis pensionistens ægtefælle modtager anden pension end invaliditetsydelse.« § 2 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 10, stk. 2, affattes således:
»Stk. 2. For personer, som ved udgangen af indkomståret opfylder aldersbetingelsen efter lov om social pension for at modtage folkepension, er personfradragets grundbeløb 28.800 kr.
Er den i 1. punktum nævnte skattepligtige ved indkomstårets udløb ikke samlevende med en ægtefælle, eller er ægteskabet indgået i indkomstårets løb, udgør grundbeløbet dog 51.100 kr.
For personer, der modtager eller får forskud på førtidspension eller modtager invaliditetsydelse med bistands- eller plejetillæg, er personfradragets grundbeløb 26.200 kr.
Er den i 3. punktum nævnte skattepligtige ved indkomstårets udløb ikke samlevende med en ægtefælle, eller er ægteskabet indgået i årets løb, udgør grundbeløbet dog 46.500 kr.«.
 2. I § 26, stk. 2, ændres »§ 10, stk. 2, 2. pkt.« til: »§  

 10, stk.
 2, 4. pkt.«.
§ 3 Loven træder i kraft den 1. januar 1988.
Bemærkninger til lovforslaget Forslagsstillerne ønsker en forbedring af pensionstillægget til folkepensionister således, at pensionen bliver forhøjet med 400 kr. månedlig fra 1. januar 1988. Dette medfører på grund af pristalsreguleringen, siden loven trådte i kraft, en forhøjelse af det i loven nævnte pensionstillæg med 250 kr. månedlig.
Forslaget tilsigter en forbedring af de økonomisk dårligst stillede folkepensionisters vilkår, nemlig dem, der alene har folkepensionen at leve af.
Der forventes i henhold til finanslovforslaget for finansåret 1988 at ville være ca. 692.600 personer, der modtager folkepension; heraf får ca. 460.000 helt eller delvist pensionstillæg udbetalt.
Vi ønsker med lovforslaget, at den del af folkepensionisterne, som får udbetalt fuldt pensionstillæg, fuldt ud får forhøjelsen på 400 kr. månedlig.
For at opnå dette kræves en ændring af personskatteloven, således at personfradraget pr. 1. januar 1988 forhøjes med et beløb, der med regulering vil gøre personfradraget 4.800 kr. større for den enlige og 2.700 kr.
større for den samgifte pensionist.
Der er ikke herved ændret på forholdet mellem enlige og samgifte, men forslagsstillerne skal samtidig gøre opmærksom på, at deres ønske er at få gennemført individualprincippet for alle.
 Udgifterne til lovforslaget udgør ca. 2 mia. kr. årlig.
Efter 2. behandling den 5. april 1988 § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændring:
 § 49, stk. 1, nr. 6, affattes således:
»6) Pensionstillæg efter § 12 udgør 7.956 kr. årlig, dog 8.328 kr., hvis pensionistens ægtefælle modtager anden pension end invaliditetsydelse.
Pensionstillæg efter § 13 udgør 4.956 kr.
årlig, dog 5.328 kr., hvis pensionistens ægtefælle modtager anden pension end invaliditetsydelse.« § 2 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 10, stk. 2, affattes således:
»Stk. 2. For personer, som ved udgangen af indkomståret opfylder aldersbetingelsen efter lov om social pension for at modtage folkepension, er personfradragets grundbeløb 28.800 kr.
Er den i 1. punktum nævnte skattepligtige ved indkomstårets udløb ikke samlevende med en ægtefælle, eller er ægteskabet indgået i indkomstårets løb, udgør grundbeløbet dog 51.100 kr.
For personer, der modtager eller får forskud på førtidspension eller modtager invaliditetsydelse med bistands- eller plejetillæg, er personfradragets grundbeløb 26.200 kr.
Er den i 3. punktum nævnte skattepligtige ved indkomstårets udløb ikke samlevende med en ægtefælle, eller er ægteskabet indgået i årets løb, udgør grundbeløbet dog 46.500 kr.« 2. I § 26, stk. 2, ændres »§ 10, stk. 2, 2. pkt.« til:  

 »§ 10, stk.
2, 4. pkt.« § 3 Loven træder i kraft den 1. juli 1988.
Ændringsforslaget Af Birthe Hansen (SF):
Til § 3 1) Datoen »1. januar 1988« ændres til: »1. juli 1988«.
