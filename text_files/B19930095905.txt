 I medfør af §§ 73, stk. 2, 80, 88 og 92 i lov nr. 358 af 6. juni 1991 om  

 miljøbeskyttelse, som ændret ved lov nr. 477 af 30. juni 1993 fastsættes:
 § 1.  Virksomheder, landbrug og vindmøller, der er  

 nævnt i § 2, skal bidrage til dækning af de kommunale, amtskommunale og  

 statslige myndigheders omkostninger i forbindelse med godkendelser efter  

 kapitel 5 i lov om miljøbeskyttelse og tilsyn efter samme lovs kapitel 9,  

 (brugerbetaling).
 § 2.  Bekendtgørelsen omfatter følgende virksomheder  

 og landbrug:
 § 3.  Kommunalbestyrelsen opkræver brugerbetaling af  

 de virksomheder og landbrug, hvor kommunen er godkendelsesmyndighed efter  

 miljøbeskyttelseslovens kapitel 5 og hvor kommunen fører tilsyn efter  

 miljøbeskyttelseslovens § 65.
 Stk. 2.  Amtsrådet opkræver brugerbetaling af de  

 virksomheder, hvor amtsrådet er godkendelsesmyndighed efter  

 miljøbeskyttelseslovens kapitel 5 og hvor amtsrådet fører tilsyn efter  

 miljøbeskyttelseslovens § 66, stk. 2 og 3, og bekendtgørelse om støj fra  

 vindmøller, kap. 4.
 Stk. 3.  Miljøstyrelsen opkræver brugerbetaling af de  

 virksomheder, hvor miljøstyrelsen er godkendelses- og tilsynsmyndighed.
Stk. 4.  Brugerbetaling tilfalder godkendelses- og  

 tilsynsmyndigheden.
Der skal ikke betales moms af brugerbetalingen.
§ 4.  Brugerbetalingstaksterne for godkendelser og  

 tilsyn med de virksomheder og landbrug, der er omfattet af denne  

 bekendtgørelse, fastlægges i et takstblad sammen med de forudsætninger, der  

 skal lægges til grund for opkrævningen af brugerbetalingen.
Dette takstblad  

 er optrykt som bilag til bekendtgørelsen.
 Stk. 2.  Virksomheder og landbrug med aktiviteter, der  

 er omfattet af mere end een af de satser, som er nævnt i takstbladets kapitel  

 1 eller 2, betaler alene brugerbetaling efter den højeste sats, såfremt  

 tilsynet med samtlige aktiviteter kan gennemføres i een arbejdsgang af den  

 pågældende tilsynsmyndighed.
 Stk. 3.  Miljøstyrelsen kan foretage ændringer i  

 bekendtgørelsens bilag og derved revidere taksterne samt ændre eller  

 fastsætte nye forudsætninger for opkrævningen.
 Stk. 4.  Miljøstyrelsen skal inden den 31. december 1996  

 revidere takstbladet.
 § 5.  Brugerbetalingen forfalder til betaling hvert år  

 den 1. juni.
Stk. 2.  For virksomheder og landbrug, der starter  

 produktionen eller indgiver ansøgning om godkendelse efter  

 miljøbeskyttelseslovens kapitel 5 efter den 1. juni, opkræves brugerbetaling  

 først for det efterfølgende år.
For virksomheder og landbrug, der indstiller  

 produktionen inden den 1. juni, opkræves ingen brugerbetaling for det  

 indeværende år.
Der ydes ikke refusion for brugerbetaling, såfremt  

 virksomheden eller landbruget indstiller produktionen efter den 1. juni .
 § 6.  Kommunalbestyrelserne, amtsrådene og  

 Miljøstyrelsen kan ikke dispensere fra reglerne og taksterne for  

 brugerbetalingen.
 § 7.  Kommunalbestyrelsernes, amtsrådenes og  

 Miljøstyrelsens afgørelser efter denne bekendtgørelse kan ikke påklages til  

 anden administrativ myndighed.
 § 8.  I kommunalbestyrelsernes, amtsrådenes og  

 Miljøstyrelsens årlige tilsynsberetninger, jf. bekendtgørelse nr. 788 af 21.  

 november 1986 om tilsynsberetning, skal der redegøres for den brugerbetaling,  

 der er opkrævet i årets løb.
 § 9.  Bekendtgørelsen træder i kraft den 1. januar  

 1994.
Miljøministeriet, den 10. december 1993 Svend Auken / Marianne Rønnebæk Bilag Takstblad for brugerbetaling for godkendelse og tilsyn efter miljøbeskyttelsesloven.
Brugerbetaling til de kommunale myndigheder § 1.  Virksomheder og landbrug, hvor  

 kommunalbestyrelserne er godkendelses- og tilsynsmyndighed, bidrager årligt  

 til myndighedernes omkostninger ved godkendelse og tilsyn med følgende  

 satser: Kom. 1) Landbrug omfattet af bekendtgørelse nr. 1121 af 15. december  

 1992 om erhvervsmæssigt dyrehold, husdyrgødning, ensilage m.v. 300 kr.
Kom. 2) Virksomheder optaget på bilag 1 til bekendtgørelse nr. 367 af 10.  

 maj 1992 vedrørende anden virksomhed end listevirksomhed.
Autoværksteder, jf.  

 bekendtgørelse nr. 793 af 13. december 1989, og pelsdyrfarme, jf.  

 bekendtgørelse nr. 12 af 3. januar 1992 800 kr.
 Kom. 3) Virksomheder og landbrug optaget på bilag 1 til bekendtgørelse nr.  

 794 af 9. december 1991 om godkendelse af listevirksomheder 4.600 kr.
Brugerbetaling til de amtskommunale  

 myndigheder § 2.  Virksomheder og vindmøller, hvor amtsrådet er  

 godkendelses- og tilsynsmyndighed, bidrager årligt til myndighedernes  

 omkostninger ved godkendelse og tilsyn med følgende satser:
 Amt 1) Vindmøller, jf. bekendtgørelse nr. 304 af 14. maj 1991 om støj fra  

 vindmøller 500 kr.
 Amt 2) Offentligt ejede eller drevne virksomheder, der ikke er optaget på  

 bilag 1 til bekendtgørelse nr. 794 af 9. december 1991 om godkendelse af  

 listevirksomheder 650 kr.
 Amt 3) Virksomheder optaget på bilag 1 til bekendtgørelse nr. 794 af 9.  

 december 1991 om godkendelse af listevirksomheder, hvor amtskommunen anvender  

 mindre end 0,01 årsværk/år på tilsyn og godkendelse.
 Offentligt ejede eller drevne virksomheder optaget på bilag 1 til  

 bekendtgørelse nr. 794 af 9. december 1991 om godkendelse af  

 listevirksomheder 2.500 kr.
 Amt 4) Virksomheder optaget på bilag 1 til bekendtgørelse nr. 794 af 9.  

 december 1991 om godkendelse af listevirksomheder 14.500 kr.
 Amt 5) Virksomheder optaget på bilag 1 til bekendtgørelse nr. 794 af 9.  

 december 1991 om godkendelse af listevirksomheder, hvor amtskommunen anvender  

 mere end 0,25 årsværk/år på tilsyn og godkendelse 150.000 kr.
 Stk. 2.  Dog bidrager virksomheder, hvor amtskommunen er  

 tilsynsmyndighed alene fordi virksomheden har tilladelse til selvstændig  

 udledning eller udsprøjtning af spildevand, til myndighedens omkostninger ved  

 tilsyn efter taksterne i § 1.
Brugerbetaling til Miljøstyrelsen § 3.  Virksomheder, hvor Miljøstyrelsen er  

 godkendelses- og tilsynsmyndighed, bidrager årligt til omkostninger ved  

 godkendelse og tilsyn med satserne i § 2, dog således, at satserne for klasse  

 Amt 3 anvendes for virksomheder, der ikke er a-mærkede og satserne for Amt 4  

 og Amt 5 anvendes for virksomheder, der er a-mærkede.
Almindelige bestemmelser § 4.  Ved indplacering på satserne i kap. 2 og 3 skal  

 myndigheden gå ud fra den gennemsnitlige nødvendige indsats til tilsyn og  

 godkendelsesarbejde over en årrække.
Gennemførelse af godkendelsesprocedure i  

 et bestemt år berettiger ikke myndigheden til, at flytte virksomheden op i en  

 højere klasse.
 Stk. 2.  Omplacering af en virksomhed i forhold til  

 satserne i kap. 2 og 3 kan alene ske som følge af ændringer i virksomhedens  

 produktion og teknologi, der medfører generelle ændringer i tilsyns- og  

 godkendelsesindsatsen.
 Stk. 3.  Virksomheder, der registreres i henhold til  

 artikel 8 i Rådets forordning nr. 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision, bidrager til myndighedernes omkostninger med  

 halv takst i forhold til satserne i kapitel 1, 2 og 3. Det nedsatte bidrag  

 betales fra og med det førstkommende år efter registreringen.
