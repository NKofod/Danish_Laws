I henhold til § 11 i indenrigsministeriets bekendtgørelse af 7. marts 1983  

 om forholdsregler mod smitsomme sygdomme i skoler og daginstitutioner for  

 børn og unge (i det følgende kaldet bekendtgørelsen) fastsætter  

 sundhedsstyrelsen, hvilke forholdsregler der skal iagttages i forbindelse med  

 forekomst af smitsomme sygdomme.
Forholdsreglerne gælder for daginstitutioner  

 for børn og unge, skolepasningsordninger samt fritidsklubber og  

 ungdomsklubber, offentlige og private skoler.
Reglerne finder tilsvarende  

 anvendelse for formidlet dagpleje.
INDLEDNING Formålet med forholdsreglerne er at hindre spredningen af alment farlige  

 sygdomme og de øvrige smitsomme sygdomme, der er nævnt i bilaget til  

 bekendtgørelsen, og at begrænse spredningen af andre smitsomme sygdomme.
Hovedreglen er derfor, at børn og personale med smitsomme sygdomme ikke må  

 modtages i institutioner/skoler, når de frembyder smitterisiko.
Opstår der  

 under opholdet i institutionen/skolen tegn på smitsom sygdom hos et barn,  

 skal hjemmet underrettes med henblik på hjemtagelse, og barnet skal om  

 fornødent holdes adskilt fra de øvrige børn, indtil hjemtagelse finder sted.
Det er vigtigt, at reglerne overholdes, selv om det kan give problemer at  

 få et sygt barn passet.
Overholdes reglerne ikke, vil det let kunne medføre,  

 at mange andre børn bliver syge, og mange hjem bliver berørt af  

 pasningsproblemer.
 Institutionspersonalet skal f.eks. ved forældremøder sikre sig, at  

 forældrene er orienteret om forholdsreglerne i disse retningslinier.
HVORNÅR FREMBYDER BØRN/PERSONALE TEGN PÅ SMITSOM SYGDOM? Det kan være tegn på smitsom sygdom, at man f.eks. har feber  

 (morgentemperatur på over 37,5 grader, målt i endetarmen), har mavetilfælde i  

 form af diarree eller opkastninger, er stærkt forkølet eller har  

 øjenbetændelse med pusflod.
Det kan specielt for børns vedkommende volde vanskeligheder at afgøre, om  

 de er syge eller raske, og afgrænsningen må ofte bero på et skøn.
Et barn kan  

 ikke anses for at være rask, medmindre det er feberfrit og almentilstanden  

 upåvirket.
I praksis vil dette almindeligvis sige, at barnet kan klare at  

 være i institutionen/ skolen blandt de andre børn og kan deltage i  

 almindelige aktiviteter, der foregår i institutionen/skolen.
HVEM AFGØR, HVORNÅR BØRN/PERSONALE ER SYGE ELLER RASKE? Hvis institutionslederen/skolelederen er i tvivl om, hvorvidt børn eller  

 personale frembyder smitterisiko, kan den behandlende læge kontaktes efter  

 aftale med barnets forældre, henholdsvis det pågældende personalemedlem.  

 Såfremt lægen finder, at et barn ikke frembyder smitterisiko, og barnets  

 tilstand i øvrigt tillader det, kan barnet modtages i institutionen/skolen.  

 Institutionen/skolen kan kræve lægeattest fra den behandlende læge.
For  

 skolers vedkommende kan spørgsmålet yderligere forelægges for skolelægen.
I  

 tvivlstilfælde afgør embedslægeinstitutionen, hvornår de pågældende kan  

 modtages i institutionen/skolen.
UNDERRETNING I TILFÆLDE AF SMITSOMME SYGDOMME I INSTITUTIONER/SKOLER a.
INSTITUTIONER:
 Når et barn/personalemedlem sygemeldes, skal institutionslederen søge  

 oplyst, om der er tale om en smitsom sygdom.
 Forekomst af smitsomme sygdomme hos børn eller personale i  

 daginstitutioner for 0-6-årige børn skal omgående bekendtgøres for forældrene  

 ved opslag.
 Er der tale om en smitsom sygdom, der er nævnt i bilaget til  

 bekendtgørelsen, skal institutionslederen eller dennes stedfortræder omgående  

 indberette tilfældet til embedslægeinstitutionen.
 Embedslægeinstitutionen beslutter, hvilke forholdsregler der skal træffes.  

 Embedslægeinstitutionen bør i øvrigt underrettes om alle ophobede tilfælde af  

 smitsomme sygdomme i institutionen.
 I kombinerede institutioner skal lederen af den institution, hvori  

 sygdommen forekommer, underrette de andre institutionsledere.
b.
SKOLER Hvis skolelederen bliver opmærksom på forekomst af en af de smitsomme  

 sygdomme, der er nævnt i bilaget til bekendtgørelsen, skal lederen indberette  

 tilfældet til embedslægeinstitutionen.
Skolens leder skal endvidere  

 underrette skolesundhedstjenesten (skolelægen, skolesundhedsplejersken).  

 Skolelederen bør i øvrigt underrette embedslægeinstitutionen om alle ophobede  

 tilfælde af smitsomme sygdomme i skolen.
ALMINDELIGE HYGIEJNISKE FORSKRIFTER For at begrænse udbredelsen af smitsomme sygdomme skal almindelige  

 hygiejniske forholdsregler overholdes.
Dette gælder specielt i  

 daginstitutioner for 0-6-årige børn, idet børn i den alder sædvanligvis er  

 mest modtagelige for sygdomme.
Smitteoverførsel fra person til person kan ske  

 ad forskellige veje.
Luftvejsinfektioner smitter sædvanligvis gennem luften,  

 og for at nedsætte antallet af sygdomskim, bør der luftes ud flere gange  

 dagligt i de rum, hvor børn og personale opholder sig.
Ved  

 mave-tarminfektioner og smitsom leverbetændelse kan overførelse af smitstof  

 ske fra afføring via hænderne.
Hygiejniske foranstaltninger er derfor særlig  

 vigtige i arbejdet med spædbørn og småbørn i forbindelse med bleskift og  

 madning.
For at hindre spredningen af eventuelt sygdomsfremkaldende kim skal  

 personalet og børnene altid vaske hænder efter bleskift, efter toiletbesøg  

 samt før håndtering af levnedsmidler.
MEDICINGIVNING Såfremt institutionspersonalet/skolepersonalet påtager sig at give børnene  

 medicin til behandling i efterforløbet af smitsom sygdom, bør der foreligge  

 skriftlig instruktion fra barnets læge til institutionen/skolen.
I  

 forbindelse med kroniske sygdomme, der kræver vedvarende medicinsk  

 behandling, bør institutionen/skolen påtage sig den nødvendige medicingivning  

 efter den behandlende læges instruktion.
FORHOLDSREGLER VEDRØRENDE ENKELTE SMITSOMME  

 SYGDOMME HOS BØRN OG HUDSYGDOMME Børn og personale med smitsomme hudsygdomme må først modtages, når de ikke  

 frembyder smittefare.
Opmærksomheden henledes særligt på:
BØRNESÅR Børn og personale med skorpedækkede og/eller væskende børnesår må ikke  

 modtages.
I skoler og institutioner for børn i skolealderen gælder dette dog  

 kun, når sårene er mere udbredte.
BYLDER Børn og personale med bylder og bulne fingre må først modtages, når  

 betændelsesstedet er tørret ind. (Almindelige filipenser (bumser) frembyder  

 ingen smitterisiko).
FODVORTER OG FODSVAMP Spredning af fodvorter og fodsvamp i forbindelse med badning og gymnastik  

 kan næppe helt forhindres, men beskyttelse mod smitte ved anvendelse af  

 badetøfler samt gymnastiksko af plastic eller lignende materiale kan  

 anbefales både for raske og syges vedkommende. (Forekomst af vorter på hænder  

 giver ikke anledning til forholdsregler).
FNAT OG LUS Børn og personale med fnat eller lus må først modtages, når behandlingen  

 er påbegyndt.
Familien/husstanden bør undersøges og eventuelt behandles,  

 hvilket institutionslederen/skolelederen efter samråd med  

 skolesundhedstjenesten bør gøre de pågældende opmærksom på.
Ved forekomst af  

 lus hos børn i institutioner for skolesøgende børn skal institutionslederen  

 eller dennes stedfortræder underrette skolesundhedstjenesten på de skoler,  

 hvorfra institutionen modtager de pågældende børn.
Skolesundhedstjenesten  

 skal ligeledes underrette fritidshjem m.v., såfremt der forekommer lus hos  

 skolebørn, der går i pågældende fritidshjem eller lignende.
FÅRESYGE Børn og personale må først modtages, når de er feberfri og kirtelhævelsen  

 er begyndt at svinde.
KIGHOSTE I tilfælde af kighoste gælder andre regler end for øvrige smitsomme  

 sygdomme.
Kighoste anses for smittefarlig i op til 6 uger efter de typiske  

 anfalds begyndelse, og hosteanfald kan optræde gennem uger til måneder, hvor  

 personen i andre henseender fremtræder som rask.
Man har derfor fundet det  

 mest rimeligt, at børn og personale i denne lange periode må modtages i  

 institutionen, selv om de frembyder smitterisiko, idet man forventer, at de  

 øvrige børn har fulgt det normale vaccinationsprogram.
Børn og personale må  

 dog ikke modtages, så længe de har så hyppige hosteanfald, at det giver  

 anledning til problemer.
Ifølge det anbefalede vaccinationsprogram vaccineres mod kighoste, når  

 børn er 5 uger, 9 uger og 10 måneder gamle.
Allerede 1 uge efter den 2.  

 injektion kan børnene regnes for midlertidigt beskyttede mod sygdommen.
Børn under 1 år: Medens kighoste hos større børn og voksne sædvanligvis er  

 en harmløs sygdom, kan den hos børn under 1 år, der ikke er vaccinerede, få  

 et alvorligt forløb.
Det tilrådes derfor stærkt, at børn følger det  

 anbefalede vaccinationsprogram for kighoste, når de skal optages i  

 institutionen.
Optræder kighoste i en institution med børn under 1 år, skal disse  

 hjemsendes, medmindre de har haft kighoste eller tidligere har fået de første  

 2 injektioner kighostevaccine.
De hjemsendte børns forældre tilrådes at lade  

 påbegynde vaccination, og børnene må først modtages 1 uge efter, at de har  

 fået i alt 2 injektioner kighostevaccine med 3-4 ugers mellemrum.
Såfremt  

 børnene ikke vaccineres, må de først modtages, når der er forløbet 6 uger,  

 fra det sidste barn er begyndt at hoste.
MÆSLINGER Børn og personale må først modtages, når de er raske, hvilket de kan være,  

 selv om de har rester af udslæt.
Optræder der mæslinger i en institution,  

 hvor der er børn under 1 år, bør forældrene til disse børn opfordres til at  

 drøfte med deres læge, om der er grund til at søge barnet beskyttet imod  

 sygdommen ved injektion af gammaglobulin.
SKOLDKOPPER Børn og personale må først modtages, når de er raske og ikke længere har  

 frisk udslæt, og blærerne er tørret ind.
RØDE HUNDE Børn og personale må først modtages, når de er raske, hvilket de kan være,  

 selv om de har udslæt.
Gravide kvinder, der færdes i institutionen/skolen,  

 skal opfordres til omgående at drøfte eventuelle foranstaltninger med egen  

 læge.
SKARLAGENSFEBER OG HALSBETÆNDELSE, DER KRÆVER BEHANDLING MED PENICILLIN  

 ELLER LIGNENDE Børn og personale må først modtages, når de er raske og ikke længere  

 frembyder smittefare.
Patienten kan anses for smittefri efter de første 3  

 døgns behandling med penicillin eller lignende.
ØJENBETÆNDELSE Børn og personale med udtalt øjenbetændelse med kraftigt pusflod, tydelig  

 lysskyhed og/eller påvirket almentilstand må ikke modtages.
De pågældende bør  

 undersøges af læge.
Dette gælder også, hvis en øjenbetændelse har varet mere  

 end 1 uge.
MELLEMØREBETÆNDELSE Børn og personale må først modtages, når de er raske.
Såfremt der er flod  

 fra ørerne, kan børnene kun modtages, hvis floddet ikke giver anledning til  

 problemer.
DIARREE Børn med diarree (dvs. flere tynde afføringer om dagen) må først modtages  

 i institutionen, når afføringen er normal.
 Ved tilfælde af salmonella-infektioner (f.eks. musetyfus) i  

 daginstitutioner for 0-2-årige samt ved ophobede tilfælde af diarree i  

 institutioner skal embedslægeinstitutionen underrettes med henblik på, hvilke  

 forholdsregler der skal træffes.
SMITSOM LEVERBETÆNDELSE (EPIDEMISK GULSOT) Børn og personale må først modtages, når de er raske.
Da sygdommen kan  

 have et alvorligt forløb hos voksne, men sædvanligvis ikke hos børn, bør  

 personalet, hvis der opstår leverbetændelse i daginstitutioner for 0-6-årige  

 børn, drøfte med deres læge, om der er grund til at søge sig beskyttet mod  

 sygdommen ved injektion af gammaglobulin.
Smitsom leverbetændelse smitter fra  

 afføring via hænderne.
Børn kan udskille virus i afføringen uden selv at være  

 syge.
For at hindre spredning af sygdommen, er det derfor vigtigt, at  

 personalet indskærpes stor omhu med hygiejniske forholdsregler.
MENINGOKOKMENINGITIS/MENINGOKOKSEPSIS Børn og personale må først modtages, når der er gået 1 uge efter sidste  

 smitteudsættelse, eller når en eventuel iværksat behandling er afsluttet.
OPTAGELSE AF BØRN OG ANSÆTTELSE AF  

 PERSONALE Når et barn skal optages i institution/skole bør  

 institutionslederen/skolesundhedstjenesten notere på barnets  

 børnestamkort/skolesundhedstjenestens journal, hvilke sygdomme barnet har  

 haft.
Attester for vaccination bør forevises, og tidspunktet for de  

 forskellige vaccinationer bør påføres børnestamkortet/journalen, som i  

 øvrigt, så længe barnet er optaget i institutionen/skolen, bør føres a jour  

 med nye sygdomme, vaccinationer og andre væsentlige helbredsoplysninger.
Af  

 hensyn til opklaringsarbejdet i en eventuel epidemisituation er det  

 væsentligt, at der på børnestamkortet/journalen er ajourførte oplysninger om  

 navn og adresse på barnets læge.
 Institutionslederen/skolesundhedstjenesten bør tilskynde til, at det til  

 enhver tid anbefalede vaccinationsprogram for børn følges.
 Forældre til børn, som lider af visse kroniske sygdomme (f.eks. cystisk  

 fibrose, astma bronchiale og visse hjertelidelser) henvises til at drøfte  

 spørgsmålet om eventuel vaccination mod mæslinger med egen læge.
 Ved forekomst af kighoste, mæslinger eller smitsom leverbetændelse  

 (epidemisk gulsot) i institutionen/skolen på  

 optagelsestidspunktet/ansættelsestidspunktet henvises til de tidligere nævnte  

 forholdsregler vedrørende forebyggende foranstaltninger.
LUKNING OG GENÅBNING AF  

 INSTITUTIONER/SKOLER EFTER FOREKOMST AF Hel eller delvis lukning af en institution/skole kan besluttes af  

 embedslægeinstitutionen.
Under lukningen foretages de foranstaltninger, som  

 embedslægeinstitutionen påbegynder af hensyn til smitterisikoen.
Genåbning  

 kan kun ske med embedslægeinstitutionens godkendelse.
 Embedslægeinstitutionen kan bestemme, at der ved forekomst af smitsomme  

 sygdomme ikke må optages nye børn på skolen/ institutionen.
 Retningslinierne træder i kraft den 1. april 1983.
SUNDHEDSSTYRELSEN, DEN 21. MARTS 1983 P.
D.
V.
