(MDIR 32.06-01) I medfør af § 10, stk. 1 og 3, og §§ 11, 12, 13 og 14 i lov om  

 erhvervsfremme, jfr. lovbekendtgørelse nr. 724 af 4. september 1995,  

 fastsættes:
 1. Disse bestemmelser omfatter EØF-udmåling af  

 skibstanke i fartøjer i den indenrigs skibsfart og i kystfarten.
 Ved EØF-udmåling forstås udmåling, der foretages af en medlemsstat i  

 overensstemmelse med de betingelser, der er fastsat i dette direktiv.
 2. Skibstanke som beskrevet under pkt. 1. gøres til  

 genstand for EØF-udmåling, såfremt de med hensyn til måletekniske egenskaber,  

 teknisk udførelse, materiale, funktion, nøjagtighed, anvendelsesområde samt  

 afprøvningsmetode (udmålingsmetode) opfylder betingelserne som angivet i  

 bilagene til dette direktiv.
 Sådanne skibstanke vil herefter af laboratorier, der er bemyndiget af  

 Erhvervsfremme styrelsen, kunne udmåles og forsynes med stempel for delvis  

 EØF-førstegangsverifikation og måleresultaterne indføres i et EØF-målebrev,  

 der udstedes i overensstemmelse med bilagene til dette direktiv.
 3. Måleinstrumenter, der anvendes til pejling af  

 væskehøjden i tanke, der er udmålt i overensstemmelse med dette direktiv,  

 skal være specielt tilpasset dette formål, og de skal svare til forskrifterne  

 i de tekniske direktiver, der vedrører dem.
 4. Skibstanke, der anvendes her i landet, er ikke  

 underkastet krav om EØF-udmåling.
 5. Dette tekniske direktiv træder i kraft den 1.  

 januar 1996.
Mette Holst P.
Claudi Johansen ---------- ---------- BILAG I ALMINDELIGE FORSKRIFTER FOR UDMÅLING AF SKIBSTANKE.
1. Bestemmelse af tankrumfanget sker enten ved opfyldning under anvendelse af vand eller en anden egnet væske,  

 hvis volumen bestemmes ved benyttelse af volumennormaler eller  

 væskevolumenmålere, der er kalibreret til dette formål.
 eller ved beregning på grundlag af bestemmelse af tankdimensionerne, idet  

 denne fremgangsmåde dog så vidt muligt bør suppleres med delvis udmåling med  

 væske.
 2. Udmålingen skal gennemføres på en sådan måde, og de  

 benyttede måleinstrumenter være så nøjagtige, at de relative fejl for de i de  

 udstedte dokumenter angivne volumener ikke overstiger:
 3. Måleresultaterne indføres i et målebrev, der er  

 vedlagt tegninger og rumfangstabeller, som angiver væskevolumenet i liter, i  

 kubikdecimeter eller i kubikmeter i henhold til væskestanden i centimeter  

 eller decimeter, der er målt med pejleanordningen.
 De på basis af centimeter eller decimeter opstillede rumfangstabeller kan  

 suppleres med en efter millimeter opstillet interpolationstabel.
 Udstedelsen af disse dokumenter sker i henhold til bestemmelserne i bilag  

 II, III og IV.
 4. På hver tank skal der i nærheden af pejleåbningen  

 være anbragt et verifikationsskilt.
 Verifikationsskiltet er forsynet med følgende påskrifter:
 Verifikationsskiltet skal være udført af tilstrækkeligt holdbart materiale  

 og plomberes ved anbringelse af EØF plomberingsstemplet på de hertil bestemte  

 steder på en sådan måde, at skiltet ikke kan fjernes uden af stemplet  

 beskadiges.
 EØF plomberingsstemplets karakteristika og udførelse er fastlagt i  

 bestemmelserne om EØF-stemplet til delvis EØF-verifikation i §17, stk. 2 og i  

 bilag II pkt. 3 i Erhvervsfremme Styrelsens bekendtgørelse nr. 154 af 10.  

 marts 1995 vedrørende EØF-typegodkendelse og -verifikation.
 Artikel 12 i dette direktiv finder tilsvarende anvendelse.
 5. Målebrev udstedes kun når tankens og de tilhørende  

 rørledningers konstruktion og placering sikrer, at det ved normal brug af  

 skibet er let at gennemføre en fuldstændig tømning af og en fuldstændig  

 fyldning af målerummet, uden at der dannes luftlommer over eller i den målte  

 væske under fyldningen.
 Er der indrømmet undtagelser herfra eller kræves der eventuelt  

 sikkerhedsforanstaltninger for at sikre forskriftsmæssig måling, anføres  

 dette i målebrevet.
 6. Pejleanordningen hvorpå væskestandene er angivet,  

 går i almindelighed tilnærmelsesvis gennem tyngdepunktet for tankens  

 vandrette snitflader over hele det område hvor væskespejlet under normale  

 anvendelsesbetingelser kan befinde sig ved måling.
 Er denne betingelse ikke opfyldt på grund af tankens konstruktion, skal  

 det anføres i målebrevet, at pejling af fyldehøjderne i tanken kun må  

 foretages, når skibet ligger på lige trim og uden krængning.
Pejleanordningens lodrette stilling realiseres ved hjælp af akslen på en  

 pejleanordningsstyring.
Denne mekanisme garanterer en sikker styring af  

 pejleanordningen.
Den må ikke ved sin udførelse forårsage systematiske  

 pejlefejl.
Overkanten af pejleanordnings-styringen anses som referencepunkt.
 Afstanden fra dette plan til det nederste referencepunkt eller nederste  

 berøringspunkt (faste vandrette plan ved foden af pejleanordningens lodrette  

 linie) betegnes med "H" og skal anføres i hovedet til hver  

 rumfangstabel.
 Der skal træffes alle foranstaltninger med henblik på, at det øverste  

 referencepunkts stilling i forhold til tanken samt afstanden "H"  

 fra det nederste til det øverste referencepunkt forbliver uændret.
 EØF-plomberingsstemplet placeres på overkanten af  

 pejleanordnings-styringen.
7. Under hensyntagen til angives i målebrevet den relative nøjagtighed hvormed det væskevolumen,  

 der er i tanken ved brugen af denne kan konstateres.
 Denne relative fejl ved konstatering af volumenet må i det under punkt 2  

 nævnte almindelige tilfælde a) ikke ligger over +/- 5/1000 af  

 rumfangstabellens volumen og i det under samme punkt 2 nævnte tilfælde b)  

 ikke ligge over +/- 8/1000 af rumfangstabellens volumen.
 Den mindste målelige fyldehøjde fastsættes til mindst 500 mm.
 8. Plomberingsstempler, målebreve og rumfangstabeller  

 mister deres gyldighed:
- enten efter udløb af en frist på 12 år - eller når tanken har været genstand for deformation, reparation eller  

 ombygning, hvorved dens måletekniske egenskaber har kunnet ændre sig.
 Datoen for gyldighedsperiodens udløb efter 12 år, afrundet til en hel  

 måned, anføres i målebrevet og i alle rumfangstabeller.
 Målebrev og rumfangstabeller kan kun udstedes på ny efter fornyet  

 udmåling.
---------- BILAG II MÅLINGS-DOKUMENTER De målings-dokumenter, der er udstedt af en for udmåling kompetent  

 myndighed, består af følgende:
 1. Det egentlige målebrev med følgende oplysninger: a.  

 Den udstedende myndigheds navn og adresse. b. navn og tjenestegrad for den,  

 der har forestået udmålingen. c. målebrevets løbenummer (der skal gentages på  

 alle øvrige dokumenter og verifikationsskiltet). d. dato for målebrevets  

 udstedelse og tjenestested for den, der har forestået målingen. e.  

 målebrevets gyldighedsperiode. f. skibets identitet (dets navn og  

 indregistreringsnummer, navn og adresse på skibets ejer og skibets byggeår).  

 g. liste over og betegnelse for de vedføjede dokumenter. h. tankgrupper for  

 hvilke de samme rumfangstabeller gælder. i. angivelse af de tanke, der  

 indeholder samleledninger og forvarmere. j. totalvolumen. k. nøjagtigheden af  

 de i rumfangstabellerne anførte måleresultater. l. nøjagtigheden med hvilken  

 man ved anvendelsen af målebrevet kan konstatere en væskemængde i tanken. m.  

 mindste målelige væskestand.
2. skitse nr. 1 hvoraf tankens placering på skibet og  

 for hver tank afstanden fra det øverste til det nederste referencepunkt  

 "H", pejlestedets placering og placeringen af den lodrette  

 pejlelinie i forhold til det foranliggende tværskot og  

 langskibs-midterskottet, henholdsvis diametralplanet fremgår; 3. skitse nr. 2 med skematiske tværsnit gennem  

 tankene, hvoraf særlig kimingens radius, størrelsen af bugten, højden af  

 trunken samt konstruktionen af pejleanordningsstyringen fremgår; 4. skitse nr. 3 for skibe med forvarmere og  

 afløbssamlerør i tankene, hvoraf den plads der optages af disse forvarmere og  

 samlerør, samt volumenet af den væskemængde, der eventuelt er indeholdt  

 mellem de enkelte ventiler, fremgår; 5. en i centimeter henholdsvis decimeter inddelt  

 rumfangstabel for hver tank henholdsvis hver gruppe af ens tanke med  

 angivelse af afstanden fra det øverste til det nederste referencepunkt  

 "H", og gyldighedsperioden samt eventuelt en interpolationstabel,  

 der er inddelt i millimeter.
---------- BILAG III Skitse nr. 1 angiver tankenes placering, deres løbenummer, pejlestedernes  

 placering samt for hver tank afstanden "H" fra øverste til nederste  

 referencepunkt (det øverste referencepunkt er forsynet med  

 EØF-plomberingsstempel), d.v.s. afstanden mellem overkanten af  

 pejleanordnings-styringen og berøringspunktet på det faste vandrette plan ved  

 foden af pejleanordningens lodrette linie.
 Skitse nr. 2 viser det skematiske tværsnit gennem tankene i et plan, der  

 går gennem pejlestedet.
 Skitse nr. 3 viser placering og volumen af for-varmere og samlerørene i  

 tankene.
 Med henblik på benyttelse af de i centimeter inddelte rumfangstabeller  

 skal væskestandene konstateres ved de i skitse nr. 1 angivne pejlesteder.
 For de nedenfor anførte tanke gælder de samme rumfangstabeller.
 Den maksimale tolerance ved udmåling af væsketanken udgør:
 +/- 3/1000 af det angivne volumen (+/- 3%) for væsketank nr. ........
 +/- 5/1000 af det angivne volumen (+/- 5%) for væsketank nr. ........
 Den maksimale tolerance ved konstatering af de i de enkelte tanke  

 indeholdte væskemængder udgør:
 +/- 5/1000 af det angivne volumen (+/- 5%) for væsketank nr. ........
 +/- 8/1000 af det angivne volumen (+/- 8%) for væsketank nr. ........
 forudsat, at skibet ligger på lige trim og uden krængning og at  

 væskestandene er sikkert pejlet med forskriftsmæssige instrumenter.
Totalvolumen Mindste målelige fyldehøjde 500 mm Stempel og underskrift af den, der har forestået udmålingen:
