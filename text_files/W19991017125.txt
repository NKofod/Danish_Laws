Kendelse fra Pressenævnet i sag nr.  

 41/1992 Ved skrivelse modtaget i Pressenævnet den 13. maj  

 1992 har advokat Dorte Wahl på vegne overlæge [K],  

 reservelæge [L] og Den almindelige Danske Lægeforening klaget  

 over, at Weekendavisen har meddelt afslag på en anmodning om  

 genmæle over for en artikel, der blev bragt i avisen for den 10.-14.  

 april 1992.
Artiklen blev bragt under overskriften "Doktor Fusk" og  

 med underrubrikken "Fup og Forskning.
Anerkendte læger foreslår  

 et selvbestaltet apparat til undersøgelse af fusk med lægers  

 forskningsresultater.
Og det er der god grund til." Af artiklens indledning  

 fremgik, at Statens Sundhedsvidenskabelige Forskningsråd har stillet  

 forslag til et regelsæt om kontrol med medicinsk forskning.
En  

 repræsentant for forskningsrådet blev citeret for, at der her i  

 landet ikke foreligger tilstrækkeligt dokumenterede sager om alvorlig  

 videnskabelig uredelighed.
Forfatteren af artiklen anførte i  

 tilknytning hertil følgende: "Men der er danske sager, der  

 ifølge andres opfattelse både er dokumenterede og alvorlige.
Og  

 dele af forslaget er tydeligvis skrevet med afsæt i en ganske bestemt  

 sag, der i øjeblikket tikker som en bombe under systemet. - Vi  

 begynder med denne sag." Omtalen af den sag, som forfatteren af artiklen herved  

 henviste til, blev fulgt af beskrivelser af fire andre sager, hvor der fra  

 forskelligt hold var rejst tvivl om kvaliteten af medicinsk forskning.
Den foreliggende klage til Pressenævnet er  

 foranlediget af den sidste af disse beskrivelser, der blev præsenteret  

 under benævnelsen "[K]- Scocozza-affæren". Ifølge artiklen  

 var der mellem lægerne ved en kræftafdeling, herunder [K] og [L],  

 på den ene side og sociolog  Lone  Scocozza på den anden side  

 opstået uenighed om, hvilke konklusioner, der kunne drages af et  

 forskningsprojekt, som var gennemført af parterne i fællesskab  

 på den pågældende kræftafdeling.
Projektet  

 vedrørte kvaliteten af læge-patient samtaler, og ifølge  

 artiklen fandt  Scocozza, at patienterne ikke fik information i  

 tilfredsstillende omfang, mens [L] i en artikel i Ugeskrift for Læger  

 havde draget nogle konklusioner, der var mere positive.
 I artiklen blev der herefter rejst spørgsmål  

 om, hvorvidt det regelsæt, som Statens Sundhedsvidenskabelige  

 Forskningsråd har foreslået, vil være egnet til at  

 afgøre, hvem der har ret i en sag som "[K]- Scocozza affæren".  

 Det påpegedes i den forbindelse, at de undersøgelsesudvalg, der  

 skal udøve regelsættet, bl.a. skal bestå af  

 sundhedsvidenskabelige forskere.
 Ved skrivelse af 15. april 1992 anmodede advokat Dorte  

 Wahl på vegne klagerne herefter Weekendavisen om at bringe  

 følgende genmæle:
 "Genmæle vedrørende artiklen DOKTER FUSK,  

 Weekendavisen 10.-14. april 1992, side 3:
 I nævnte artikel omtales 5 såkaldte  

 "affærer", afslutningsvis "[K]- Scocozza-affæren".
[K]- Scocozza sagen er fejlagtigt sat i sammenhæng  

 med de 4 i artiklen andre nævnte sager.
Sagen mellem  Lone  Scocozza  

 på den ene side og overlæge [K] og reservelæge [L] (i  

 artiklen omtalt som "afdelingens yngste reservelæge") på den  

 anden side drejede sig om ganske andre forhold end dem som artiklen, DOKTER  

 FUSK, har adresse til.
Scocozza sagen drejede sig således om, hvem  

 der i givet fald kunne hævde rettigheder til resultaterne af en i  

 fællesskab udarbejdet undersøgelse.
Endvidere drejede sagen som  

 om, hvorvidt resultaterne af den pågældende undersøgelse  

 overhovedet kunne bære eneret eller må siges at tilhøre  

 almenheden.
Sagen drejede sig således ikke om "fusk med lægers  

 forskningsresultater".
Det tilføjes, at reservelæge [L] var  

 eneforfatter til artiklerne i Ugeskrift for Læger og at [L] i  

 sine artikler anbefalede en forbedret information til patienterne forud for  

 indhentelse af samtykke." Advokat Wahl begrundede anmodningen med, at omtalen af  

 sagen var anbragt i en forkert sammenhæng, og at dette  

 var egnet til at påføre [K] og [L] skade i offentlighedens  

 omdømme.
Ved skrivelse af 27. april 1992 meddelte Weekendavisen  

 afslag på anmodningen om genmæle.
Til støtte for afslaget  

 henvistes dels til medieansvarslovens § 36, hvorefter der alene er krav  

 på genmæle over for faktiske oplysninger, og dels til § 38, efter  

 hvilken indholdet af et genmæle i alt væsentligt skal være  

 begrænset til faktiske oplysninger.
I samme skrivelse anførtes i øvrigt, at  

 Weekendavisen var indstillet på at bringe det genmæle, som  

 advokat Wahl havde formuleret, men som et læserbrev.
Klagerne  

 accepterede dette tilbud, men meddelte, at man tillige ville klage til  

 Pressenævnet.
Det fremgår af sagen, at indholdet af klagernes  

 genmæle herefter blev bragt som læserbrev i avisen for den 1.-7.  

 maj 1992 under overskriften "Forkert sammenhæng." I klageskrivelsen er det til støtte for kravet som  

 genmæle bl.a. anført, det er en fejlagtig faktisk oplysning at  

 omtale [K]- Scocozza sagen i sammenhæng med en række sager, der i  

 overensstemmelse med artiklens overskrift og indledning vedrører  

 spørgsmålet om lægers uredelighed med  

 forskningsresultater.
Ved skrivelse af 3. juni 1992 har Weekendavisen i en  

 udtalelse om klagen fastholdt sit afslag på genmæle.
Der er til  

 støtte herfor på ny henvist til, at genmælet ikke rummer  

 en korrektion af faktiske oplysninger, således som det kræves i  

 medieansvarsloven.
I sagens behandling har følgende  

 nævnsmedlemmer deltaget: A.
Kierkegaard, Bent A.
Koch, Ulrik Holmstrup  

 og Preben Sørensen.
 Pressenævnet udtaler:
 Under henvisning til Weekendavisens ovenfor anførte  

 synspunkter og i henhold til medieansvarslovens §§ 36, stk. 1, og 38, stk. 1,  

 tiltræder Pressenævnet, at Weekendavisen har meddelt afslag  

 på den fremsatte anmodning om genmæle.
 Afsagt den 30. juni 1992.
