Fremsat den 26. november 2013 af Hans Andersen (V), Joachim B.
Olsen (LA) og Benedikte Kiær (KF) Forslag til folketingsbeslutning om frit valg til at vælge, om jobsøgning skal forankres i et jobcenter eller hos en godkendt privat aktør Folketinget pålægger regeringen at fremsætte forslag til ændring af reglerne om ansvaret for og styringen af den aktive beskæftigelsesindsats, så arbejdsmarkedsparate ledige får frit valg til at vælge, om deres jobsøgning skal forankres hos det lokale jobcenter, et andet jobcenter eller hos en godkendt privat aktør.
Bemærkninger til forslaget Den danske beskæftigelsesindsats hører til blandt verdens dyreste.
I en tid, hvor hver en krone skal vendes for at sikre, at vi får mest muligt for pengene, er det afgørende, at vi bruger pengene der, hvor de gør størst gavn.
Derfor skal beskæftigelsesindsatsen tilrettelægges, så den er mest effektiv og modsvarer virksomhedernes behov.
Danskerne skal ikke klientgøres, bare fordi de er ledige.
I stedet skal ressourcestærke ledige gives et større ansvar i forhold til deres jobsøgning.
Forslagsstillerne lægger derfor op til at give arbejdsmarkedsparate ledige frit valg i forhold til at vælge, om deres jobsøgning skal forankres hos det lokale jobcenter, et andet jobcenter eller hos en godkendt privat aktør, f.eks. et vikarbureau, en virksomhed eller en a-kasse.
Skriftlig fremsættelse Hans Andersen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om frit valg til at vælge, om jobsøgning skal forankres i et jobcenter eller hos en godkendt privat aktør.
(Beslutningsforslag nr.
B 26) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
