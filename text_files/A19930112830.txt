 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 829 af 1.
 oktober 1992, som senest ændret ved lov nr. 501 af 30. juni 1993,  

 foretages følgende ændringer:
 1. I § 3 indsættes som stk. 2:
» Stk. 2.  Der kan ved aftale med andre stater  

 eller internationale organisationer gives kommunalbestyrelsen og amtsrådet  

 mulighed for at yde hjælp til behandling eller pleje m.v. af længere varighed  

 her i landet til personer, som har særlig tilknytning til landet, men som på  

 ansøgningstidspunktet ikke har ophold her i landet.
Det samme gælder hjælp  

 til herboende personers behandling eller pleje m.v., når de tager ophold i et  

 andet land, hvortil de pågældende har særlig tilknytning.« 2. § 11, stk. 2, 2. pkt., affattes således:
»Det samme gælder i alle tilfælde, hvor kommunalbestyrelsen anviser  

 til en ældre- eller handicapegnet bolig, eller hvor en person omfattet af §  

 24 a, stk. 1, nr. 1 eller 2, i lov om individuel boligstøtte anvises bolig i  

 et kollektivt bofællesskab af kommunalbestyrelsen, amtsrådet, et almennyttigt  

 boligselskab eller en privat organisation som udlejer.« 3. I § 25 indsættes som stk. 2:
» Stk. 2.  Socialministeren fastsætter regler om  

 tilbagebetaling af den del af den særlige støtte efter § 37 a, der ydes til  

 dækning af terminsudgifter.« 4. § 30, stk. 1, ophæves.
 Stk. 2  bliver herefter stk. 1.
§ 2 Loven træder i kraft den 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
