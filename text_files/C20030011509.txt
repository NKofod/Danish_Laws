Cirkulære om genoptagelse af skatteansættelsen vedrørende  

 opgørelse af gevinst og tab på gæld i danske kroner, der stiftes og indfries  

 til kurs pari  

1) 1. Baggrund for  

 genoptagelsescirkulæret Efter  

 kursgevinstlovens  

 § 26, stk. 4, opgøres gevinst og tab på gæld, der skal medregnes i  

 den skattepligtige indkomst efter kursgevinstlovens §§ 6, 19 eller 20  

 som  

 forskellen mellem gældens værdi ved påtagelsen af gælden og værdien ved  

 frigørelsen eller indfrielsen.
Debitor kan ved fastsættelse af gældens værdi  

 til brug for opgørelse af gevinst og tab medregne låne- og  

 handelsomkostninger  

 i anskaffelsessummen/indfrielsessummen efter kursgevinstlovens § 26,  

 stk. 4. Dog kan der ikke medtages omkostninger, for hvilke der er  

 fradragsret efter andre bestemmelser.
Den 1. oktober 2001 udsendte  

 Told - og Skattestyrelsen en meddelse.
SKM2001.392.TSS, hvor det blev  

 tilkendegivet, at der ikke efter kursgevinstloven kan fradrages  

 låneomkostninger på gæld, der stiftes og indfries til kurs pari.
Den 24. marts 2003 har Skatteministeriet  

 taget bekræftende til genmæle i en sag, der af skatteyder var indbragt for  

 Vestre Landsret, jf.
SKM2003.205.VLR Sagen vedrørte et selskab, der  

 havde afholdt låneomkostninger på et banklån.
Selskabet ønskede at få  

 genoptaget skatteansættelsen for indkomståret 1995 under henvisning til TSS  

 cirkulære 1999.39. Genoptagelse blev nægtet af de lokale skattemyndigheder  

 under henvisning til, at genoptagelsescirkulæret alene omfattede omkostninger  

 ved obligationsbaserede lån.
Landsskatteretten stadfæstede afgørelsen, idet  

 der  

 efter rettens opfattelse ved afdragsvis betaling af gælden på banklån ikke  

 kan  

 konstateres et kurstab, idet der som følge af såvel gældens stiftelse til  

 kurs  

 pari som dennes indfrielse til kurs pari ikke vil opstå nogen avance.
2. Skattepligtige  

 omfattet af genoptagelsescirkulæret Selskaber, der har  

 optaget  

 et lån i dkr. til kurs pari og hvor lånet er indfriet til kurs pari i  

 indkomståret 1995 eller senere.
3. Udgifter omfattet af  

 genoptagelsescirkulæret Låneomkostninger i  

 forbindelse  

 med stiftelse og indfrielse af gæld, der stiftes og indfries til kurs pari.  

 Dette gælder dog kun i det omfang, der ikke har været fradragsret efter andre  

 bestemmelser.
 Omkostningerne skal fordeles  

 forholdsmæssigt på de afholdte afdrag, jf. kursgevinstlovens § 26,  

 stk. 4, 2. pkt.
4. Indkomstår omfattet  

 af genoptagelsescirkulæret Genoptagelsescirkulæret  

 gælder for skatteansættelser fra og med indkomståret 1995.
5. Regler for  

 genoptagelse I henhold til  

 skattestyrelseslovens § 34, stk. 2, kan der ske genoptagelse, hvis  

 anmodning herom fremsættes inden den 1. maj i det 4. år efter udløbet af det  

 pågældende indkomstår.
Er den skattepligtiges indkomstår ikke sammenfaldende  

 med kalenderåret, regnes fristen fra udløbet af det år, som indkomståret  

 træder  

 i stedet for, jf. skattestyrelseslovens § 34, stk. 6.
6. Regler for  

 ekstraordinær genoptagelse Hvis fristen i  

 skattestyrelseslovens § 34, stk. 2, er udløbet, kan der i henhold  

 til  

 skattestyrelseslovens § 35, stk. 1, nr. 7, endvidere efter  

 anmodning  

 ske ekstraordinær genoptagelse fra og med det indkomstår, der har været til  

 prøvelse, eller fra og med det indkomstår, der er påbegyndt, men endnu ikke  

 udløbet 5 år forud for underkendelse af praksis.
Det vil i det pågældende  

 tilfælde sige for skatteansættelser for indkomståret 1995 eller senere  

 indkomstår, hvor genoptagelse ikke kan ske efter punkt 5.
 Anmodning om ekstraordinær  

 genoptagelse skal fremsættes under iagttagelse af fristbestemmelsen i  

 skattestyrelseslovens § 35, stk. 2, det vil sige inden 6 måneder  

 efter det tidspunkt, hvor den skattepligtige har erhvervet kendskab til de  

 omstændigheder, der begrunder genoptagelsen.
7. Kompetent myndighed En anmodning om  

 genoptagelse indsendes til selskabets skatteansættende myndighed, jf.  

 skattestyrelseslovens § 35, stk. 3.
8. Ophævelsestidspunkt Cirkulæret bortfalder med  

 udgangen af april 2004.
Told- og Skattestyrelsen, den 8. oktober  

 2003 Ole Kjær /Jørgen Egelund 1)  

 I Told- og Skattestyrelsens interne nummerrække har cirkulæret nr. 2003-26.
