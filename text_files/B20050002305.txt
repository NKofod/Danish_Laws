Bekendtgørelse om kvalitetsudvikling og resultatvurdering  

  

 inden for de gymnasiale uddannelser I medfør af § 37, stk. 2, i lov nr. 95 af 18. februar 2004  

 om uddannelsen til studentereksamen (stx) (gymnasieloven), § 35, stk. 2, i  

 lov  

 nr. 96 af 18. februar 2004 om uddannelserne til højere handelseksamen (hhx)  

 og  

 højere teknisk eksamen (htx) og § 33, stk. 2, i lov nr. 97 af 18. februar  

 2004  

 om uddannelsen til højere forberedelseseksamen (hf-loven) fastsættes:
§ 1.  

  

 En  

 institution, der udbyder en eller flere gymnasiale uddannelser, skal have og  

 anvende et system til kvalitetsudvikling og resultatvurdering af hver enkelt  

 uddannelse og undervisningen.
En institution, der udbyder flere gymnasiale  

 uddannelser, skal anvende samme system for alle gymnasiale uddannelser.
 Stk. 2.  

  

 Kvalitetssystemet skal omfatte systematiske og regelmæssige selvevalueringer.  

 Selvevaluering forudsættes at foregå løbende, men skal foretages mindst hvert  

 3. år og skal dække alle de af skolen valgte nøgleområder, jf. dog § 5, stk.  

 3.
 Stk. 3.  

  

 Ved  

 selvevaluering forstås i denne bekendtgørelse: En proces der består i at  

 indsamle information og implementere procedurer, der muliggør kontinuerlige,  

 systematiske og kritiske diskussioner om uddannelsesmæssige og  

 undervisningsmæssige forhold i sammenhæng med institutionens tilrettelæggelse  

 og gennemførelse af uddannelsen.
Stk. 4.  

  

 Systemet til  

 kvalitetsudvikling og resultatvurdering skal til stadighed kunne belyse 1)  

 	  

 hvordan  

 institutionens ledelse er organiseret til at varetage det faglige og  

 pædagogiske ansvar for uddannelsen, 2)  

 	  

 sammenhængen mellem  

 institutionens værdigrundlag og den valgte strategi for selvevaluering, 3)  

 	  

 sammenhængen mellem  

 den valgte strategi for selvevaluering og procedurer for implementering af  

 selvevaluering, 4)  

 	  

 hvordan institutionen  

 gennemfører selvevalueringen på de af institutionen valgte nøgleområder, 5)  

 	  

 selvevalueringens  

 virkning på nøgleområder og 6)  

 	  

 hvilke handlinger  

 institutionen iværksætter som led i opfølgningen.
 § 2.  

  

 Systemet til kvalitetsudvikling og resultatvurdering skal sikre en  

 procedure for inddragelse af elever, kursister og aftagere i den løbende  

 selvevaluering, kvalitetsudvikling og resultatvurdering af den enkelte  

 uddannelse.
§ 3.  

  

 Institutionen skal ved tilrettelæggelse og gennemførelse af uddannelsen have  

 en  

 procedure, der belyser 1)  

 	  

 hvordan  

 undervisnings- og arbejdsformerne understøtter overgangen fra grundskolen og  

 den faglige progression i uddannelsesforløbet, 2)  

 	  

 hvordan  

 undervisnings- og arbejdsformerne understøtter uddannelsens formål, 3)  

 	  

 hvordan undervisnings-  

 og arbejdsformerne har sammenhæng med aktuelle behov og erfaringer i de  

 videregående uddannelser og 4)  

 	  

 hvordan der sker en  

 faglig og pædagogisk ajourføring af lærernes kvalifikationer.
Stk. 2.  

  

 Proceduren  

 skal tillige belyse, 1)  

 	  

 hvordan institutionen  

 indhenter elevernes og kursisternes vurdering af tilrettelæggelsen af  

 uddannelsesforløbet og hvordan vurderingen inddrages, 2)  

 	  

 hvordan  

 indberetninger fra censorer samt resultatet af eventuelle eksterne  

 evalueringer  

 inddrages og 3)  

 	  

 hvordan erfaringer med  

 de uddannedes overgang til og fordeling på de videregående uddannelser  

 inddrages.
 § 4.  

  

 På  

 grundlag af selvevaluering udarbejder institutionen som minimum hvert 3. år  

 skriftlige opfølgningsplaner, som kan realiseres inden for den gymnasiale  

 lovgivning og de økonomiske rammer for den enkelte uddannelse.
Stk. 2.  

  

 Opfølgningsplanen skal hvile på den dokumentation, der er fremkommet i  

 forbindelse med selvevalueringen, og skal indeholde ændringsbehov,  

 løsningsforslag og operationelle kvalitetsmål.
Det skal tillige fremgå af  

 opfølgningsplanen, hvilke handlinger institutionen iværksætter som led i  

 opfølgningen og inden for hvilken tidsplan, handlingerne vil blive iværksat.
 Stk. 3.  

  

 De seneste to  

 opfølgningsplaner skal være tilgængelige på institutionen og på  

 institutionens  

 hjemmeside.
 § 5.  

  

 Institutionen skal altid kunne dokumentere systemet og brugen heraf over for  

 Undervisningsministeriet.
 Stk. 2.  

  

 Ministeriet kan  

 indhente oplysninger om systemet til kvalitetsudvikling og resultatvurdering.  

 Ministeriet kan bestemme, at oplysningerne skal indsendes i elektronisk form,  

 herunder i hvilket format.
 Stk. 3.  

  

 Ministeriet kan  

 give konkrete påbud om evaluering af andre nøgleområder end de af  

 institutionen  

 valgte og om opfølgning.
 § 6.  

  

 Bekendtgørelsen træder i kraft den 1. august 2005.
