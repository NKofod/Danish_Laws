Nr BTL 151 Betænkning over Forslag til lov om ændring af ligningsloven og  

 skattekontrolloven (3 pct.s fradrag m.v.)   

 Nr L 151 1985-86, 1. samling Blad nr 568 Afgivet af skatte- og afgiftsudvalget Afgivet: 19860220 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Et af disse svar er optrykt som bilag til denne betænkning.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et flertal (socialdemokratiets, det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse uændret.
Et mindretal (socialistisk folkepartis medlemmer af udvalget) indstiller lovforslaget til vedtagelse med de af mindretallet stillede ændringsforslag.
Et andet mindretal (fremskridtspartiets medlem af udvalget) vil redegøre for sin stilling til lovforslaget ved dettes 2.
behandling.
Mindretallet vil i øvrigt fremkomme med sine bemærkninger til skattereformen som helhed i tillægsbetænkningerne over de enkelte lovforslag.
Ændringsforslag Af et mindretal (SF):
Til titlen 1) Undertitlen affattes således:
 »(6 pct.s fradrag m.v.)».
Til § 1 2) I den foreslåede affattelse af § 8 F ændres i 1. pkt. »3  

 pct.« til: »6 pct.«.
 3) I den foreslåede affattelse af § 8 F ændres i 1., 2. og 3. pkt.
 »3.200 kr.« til: »4.000 kr.«.
BEMÆRKNINGER Til nr. 2 og 3 Skattereformen sikrer, at de højeste indkomster får en lempelse i marginalbeskatningen på 5 pct., mellemindkomsterne en lempelse på 6 pct., mens de laveste indkomster får forhøjet trækprocenten med 1/2 procentpoint.
En gennemførelse af socialistisk folkepartis ændringsforslag tilsikrer, at også de laveste indkomster får del i de lavere trækprocenter, om end det skal understreges, at trækprocenten for denne gruppe kun vil falde med 1 procentpoint.
Men når der kan blive råd til 5 respektive 6 pct. nedsættelse for høj- og mellemindkomstgrupperne, finder socialistisk folkeparti det rimeligt, at der bliver i det mindste 1 pct. skattelettelse til lavindkomstgruppen.
Hagen Hagensen (KF) nfmd.
Collet (KF) Houe (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Arne Bjerregaard (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
Bilag Et af udvalgets spørgsmål til ministeren for skatter og afgifter og dennes besvarelse heraf Spørgsmål:
Der ønskes en konsekvensberegning med hensyn til provenuet som følge af de af SF stillede ændringsforslag.
 Svar:
Hvis lovforslagets fradrag på 3 pct. af den personlige indkomst, dog højst 3.200 kr., erstattes af et fradrag på 6 pct., maksimalt 4.000 kr., skønnes det at medføre et provenutab på ca. 1,8 mia kr.
 for 1987. Heraf vedrører ca. 1 mia kr. kommunerne.
Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i en række møder.
 Herefter indstiller udvalget lovforslaget til vedtagelse uændret.
Et mindretal (socialistisk folkepartis medlemmer af udvalget) udtaler:
Mindretallet kan naturligvis ikke gå imod, at forligspartierne med dette forslag fjerner 11/2 pct. af de 2 pct., hvormed skatteprocenten for lavtlønnede forhøjes, men vender sig naturligvis fortsat imod, at man overhovedet gennemfører en forhøjelse af skatteprocenten for de laveste indkomster samtidig med, at mellemindkomstgruppen og højindkomstgruppen får deres marginale skatteprocent nedsat med henholdsvis 6 og 5 pct.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Arne Bjerregaard (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
