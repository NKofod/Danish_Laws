 Nævnet har truffet afgørelse om, at følgende publikationer kan afsættes  

 uden afgift i medfør af fritagelsesbestemmelsen i lovens § 12, stk 1, punkt  

 h:
 Politisk revy, der udkommer hver 14. dag og sælges såvel i abonnement som  

 i løssalg.
 Byens FRI blad, der udkommer hver uge og sælges i løssalg.
 Een for alle Børneavisen, der udkommer med mindst et nummer månedlig, og  

 som sælges dels i abonnement, dels i løssalg.
 Arbejderen, der udkommer med 48 numre årlig.
 Nævnet traf tillige afgørelse om, at SOC - Arbejderbevægelsens Ungdomsblad  

 og Nyt fra Folkebevægelsen for Frie Fagforeninger ikke omfattes af  

 fritagelsesbestemmelsen.
 Ved afgørelsen af spørgsmålet om afgiftsfritagelse for aviser i henhold  

 til lovens § 12, stk 1, punkt h, lægger nævnet vægt på følgende  

 forudsætninger:
1. Om publikationen primært læses på grund af sit indhold af aktuelt  

 nyhedsstof.
For publikationer, som på grund af udgivelseshyppigheden ikke kan  

 bringe dagsaktuelt nyhedsstof, er det en betingelse, at indholdet kommenterer  

 eller uddyber emner, der har været aktuelle siden sidste udgivelse, 2. om den henvender sig til en videre (almen) kreds af læsere, og 3. om den behandler et bredt emneområde.
 Der kan herudover - i forbindelse med en helhedsvurdering af publikationen  

 - tages hensyn f eks til:
 Om den må anses for at fremtræde som avislignende i teknisk og typografisk  

 henseende (papirkvalitet, tryk, layout etc), om den sælges i løssalg eller  

 kun til abonnenter (foreningsmedlemmer), oplagets størrelse, og om  

 redaktionen er godkendt til at uddanne journalister.
 Bestemmelsen findes nu i § 12, stk. 1, nr. 11.
