Cirkulære  

 om organisationsaftale for fuldmægtige m.fl. (DTS) i ToldSkat Generelle bemærkninger Finansministeriet og Statstjenestemændenes  

 Centralorganisation II har indgået vedlagte organisationsaftale for  

 fuldmægtige  

 m.fl. (DTS) i ToldSkat.
Organisationsaftalen udgør sammen med CO  

 II-fællesoverenskomsten det samlede overenskomstgrundlag.
 Finansministeriet bemyndiger herved ToldSkat til at føre  

 forhandlinger om og indgå lokale aftaler i henhold til det nye lønsystem.  

 Finansministeriet forudsætter endvidere, at ToldSkat videredelegerer denne  

 kompetence i videst muligt omfang med henblik på, at samtlige aftaler, der  

 alene vedrører løndannelsen ved den pågældende institution mv., kan indgås af  

 den lokale ledelse.
 Statstjenestemændenes Centralorganisation II bemyndiger  

 Dansk Told & Skatteforbund til at føre forhandlinger om og indgå lokale  

 aftaler.
Bemærkninger til organisationsaftalens enkelte bestemmelser 1. Til § 1. Organisationsaftalens  

 dækningsområde Ansatte, der rekrutteres uden for ToldSkat til stillinger  

 som specialkonsulenter, chefkonsulenter eller funktionschefer, kan vælge at  

 blive omfattet af organisationsaftalen for kontorfunktionærer i staten (HK)  

 eller af denne organisationsaftale (DTS).
2. Til § 7 og 9. Rådighedstillæg til  

 fuldmægtige Det er aftalt, at rådighedsforpligtelsen nedsættes til 20  

 timer pr. kvartal pr. 1. januar 2006. Pr. 1. oktober 2006 gøres hele  

 rådighedstillægget pensionsgivende.
3. Til bilag 2. Overgangsbestemmelser for  

 allerede ansatte Tjenestemænd, der overgår til overenskomstansættelse, har  

 ret til opsat pension efter reglerne i TPL § 24 eller til  

 fratrædelsesgodtgørelse efter reglerne i TPL § 25.
 Tjenestemænd, der overgår til denne aftale, bevarer deres  

 forudlønning.
 Cirkulæret har virkning fra 1. april 2005. Samtidig  

 ophæves Finansministeriets cirkulære af 14. september 2004 (Perst nr.  

 048-04).
Finansministeriet, Personalestyrelsen, den  

 5. januar 2006 Steffen Egebjerg Organisationsaftale for fuldmægtige m.fl. (DTS)  

 i ToldSkat Nedennævnte bestemmelser supplerer og/eller fraviger  

 fællesoverenskomsten med Statstjenestemændenes Centralorganisation II (CO II)  

 og rammeaftalen om nye lønsystemer.
§ 1.  

 Organisationsaftalens dækningsområde Organisationsaftalen omfatter a)  

 	  

 Fuldmægtige under  

 uddannelse b)  

 	  

 Fuldmægtige c)  

 	  

 Specialkonsulenter d)  

 	  

 Chefkonsulenter e)  

 	  

 Funktionschefer Stk. 2.  

  

 Organisationsaftalen  

 omfatter ikke stillinger i lønramme 37 og derover.
Stk. 3.  

  

 Organisationsaftalen er gældende for medarbejdere ansat den 1. november 1999  

 eller senere.  

 Øvrige ansatte kan vælge at overgå til aftalen.
Overgang sker da iht.  

 bestemmelserne  

 i bilag 2.
§ 2. Løn Lønsystemet er etableret i henhold til rammeaftale om  

 nye lønsystemer af 19. november 2003, hvis bestemmelser gælder, hvor intet  

 andet måtte være nævnt i denne aftale.
Rammeaftalen indeholder bl.a.  

 bestemmelser om lønregulering, kvalifikations- og funktionstillæg,  

 forhandlingsregler/-procedurer, forhåndsaftaler, resultatbaserede  

 lønordninger,  

 samt hvilke løndele der er pensionsgivende.
 Stk. 2.  

  

 Lønsystemet består af en basisløn, jf. §§ 3-5, og  

 en tillægsdel, jf. §§ 6-7.
 Stk. 3.  

  

 Basislønninger,  

 jf. §§ 3-5, er angivet med årlige grundbeløb i niveau 1. oktober 1997.
 Stk. 4. Ved ansættelse på nedsat tid ydes forholdsmæssig  

 løn.
Stk. 5.  

  

 I de løngrupper,  

 hvor der er flere basisløntrin, indplaceres den ansatte på basislønforløbets  

 1.  

 trin.
Lønancienniteten regnes fra den 1. i ansættelsesmåneden og altid i hele  

 måneder.
Lønancienniteten forhøjes med det tidsrum, den pågældende har været  

 beskæftiget med relevant arbejde efter bestået uddannelse, jf. § 3, stk. 1.
§ 3.  

 Løngruppe 1 Løngruppe 1  

  

 omfatter fuldmægtige, der har bestået  

 ToldSkats interne grunduddannelse for fuldmægtige, den kommunale uddannelse  

 (SKII), den skattefaglige diplomuddannelse eller uddannelser svarende dertil.  

 Gruppen omfatter endvidere ansatte med HA- eller HD-eksamen, der ansættes til  

 arbejde, hvor de pågældendes uddannelse ikke er af afgørende betydning.  

 Endelig  

 indplaceres fuldmægtige, der optages til den interne grunduddannelse i  

 fuldmægtigforløbet, i løngruppe 1, jf. stk. 4.
 Stk. 2.  

  

 Basislønnen for  

 løngruppe 1  

 udgør årligt:
Basisløntrin 1 185.700 kr.
Basisløntrin 2 190.000 kr.
Basisløntrin 3 197.000 kr Basisløntrin 4 211.200 kr.
Basisløntrin 5 225.400 kr.
Basisløntrin 6 237.100 kr.
Basisløntrin 7 248.800 kr.
Stk. 3.  

  

 Basisløntrin 1-6  

 er et-årige.
Oprykning til højere basisløntrin kan ikke modregnes i  

 eventuelle  

 tillæg,  

 jf. § 6.
 Stk. 4.  

  

 Fuldmægtige, der  

 optages til den interne grunduddannelse i fuldmægtigforløbet aflønnes efter  

 følgende bestemmelser:
1. og 2. år 80 pct. af lønnen på basisløntrin 1 3. og 4. år 90 pct. af lønnen på basisløntrin 1 Fuldmægtige under uddannelse er ikke omfattet af § 26 i  

 COII-fællesoverenskomsten.
§ 4.  

 Løngruppe 2 Løngruppe 2  

  

 omfatter specialkonsulenter.
 Stk. 2.  

  

 Basislønnen for  

 løngruppe 2  

 udgør årligt:
Sats I 262.000 kr.
Sats II 282.000 kr.
 Stk. 3.  

  

 Indplacering  

 sker på sats II, hvis andet ikke direkte aftales.
§ 5. Løngruppe 3 Løngruppe 3  

  

 omfatter chefkonsulenter og funktionschefer.
 Stk. 2.  

  

 Basislønnen  

 for løngruppe 3 udgør:
Sats I 336.500 kr.
Sats II 360.000 kr.
 Stk. 3.  

  

 Evt. indplacering  

 i/oprykning til sats II sker i henhold til aftale mellem Dansk Told &  

 Skatteforbund  

 og Told- og Skattestyrelsen.
§ 6. Tillæg ToldSkat og Dansk Told & Skatteforbund kan indgå  

 aftale om tildeling af tillæg for særlige funktioner, kvalifikationer,  

 uddannelser  

 mv.
 Stk. 2.  

  

 ToldSkat og  

 Dansk Told & Skatteforbund aftaler som en del af ToldSkats lønpolitik de  

 overordnede kriterier for tildeling af tillæg, jf. stk. 1. Kriterierne  

 genforhandles med passende intervaller, som udgangspunkt hvert år.
 Stk. 3.  

  

 Inden for  

 rammerne af de overordnede kriterier, jf. stk. 2, fastlægges der ved lokale  

 aftaler kriterier for tildeling af tillæg i de enkelte områder, afdelinger  

 mv.
 Stk. 4.  

  

 Der kan  

 endvidere inden for rammerne af kriterier aftalt mellem ToldSkat og Dansk  

 Told  

 & Skatteforbund indgås lokale aftaler om supplerende resultatbaserede  

 lønordninger.  

 Tillæg efter sådanne ordninger ydes normalt som engangsvederlag.
Stk. 5.  

  

 Tillæg efter  

 stk. 1 - 4 kan aftales i form af varige tillæg, midlertidige tillæg og  

 dynamiske  

 tillæg.
Tillæggene angives i årlige grundbeløb pr. 1. oktober 1997, dynamiske  

 tillæg dog i udbetalingsniveau.
Herudover kan der aftales engangsvederlag,  

 f.eks. som honorering af særlig indsats.
Stk. 6.  

  

 Tillæg aftales  

 som udgangspunkt som dynamiske tillæg.
Ved dynamiske tillæg forstås  

 uregulerede  

 tillæg, der aftrappes med generelle lønstigninger af alle former for løndele,  

 jf. § 8.
 Aftrapningen finder sted hvert år pr. 1. april med de generelle  

 lønstigninger, der er sket pr. denne dato i det pågældende år samt med evt.  

 generelle stigninger på andre tidspunkter siden sidste reguleringstidspunkt.
Ved avancement til stillinger i løngruppe 2 og 3 samt evt. højere  

 stillinger sker der dog aftrapning med hele lønfremgangen på  

 avancementstidspunktet.
Det samme gør sig gældende ved personalelinieskift.
 Stk. 7.  

  

 Når dynamiske  

 tillæg udgør et beløb, der er større end 10 pct. af den ansattes basisløn,  

 konverteres det overskydende beløb til et varigt kvalifikationstillæg.  

 Kvalifikationstillægget reguleres efter bestemmelserne i § 8.
 Konverteringen finder dog kun sted, indtil den samlede faste løn  

 (basisløn og varige tillæg, ekskl. evt. rådighedstillæg) udgør  

 beløbsstørrelser, jf. bilag 1.
 Beløbsstørrelserne reguleres, jf. § 8.
 Tillæg ydes herefter som dynamiske tillæg eller engangsvederlag.
 Stk. 8.  

  

 Mobilitetstillæg  

 samt - efter speciel aftale - andre former for tillæg, der er tildelt som  

 dynamiske  

 tillæg, indgår ikke ved beregningen af, om dynamiske tillæg udgør mere end 10  

 pct. af den samlede faste løn, og kan derfor ikke konverteres til varige  

 kvalifikationstillæg.
§ 7.  

 Rådighedstillæg til fuldmægtige Der ydes et rådighedstillæg til fuldmægtige i løngruppe  

 1, som påtager sig rådighedsforpligtelse og forpligtelse til merarbejde på  

 indtil 35 timer pr. kvartal.
Rådighedsforpligtelsen nedsættes til 20 timer  

 pr.  

 kvartal pr. 1. januar 2006.
 Rådighedstillægget udgør 29.200 kr. (årligt grundbeløb  

 pr. 1. oktober 1997).
§ 8.  

 Lønregulering Basisløn, varige og midlertidige tillæg samt  

 rådighedstillæg reguleres med de generelle stigninger, der aftales centralt  

 ved  

 aftale- og overenskomstfornyelserne og/eller udmøntes via en generel  

 reguleringsordning.  

 Dynamiske tillæg reguleres ikke.
§ 9. Pension Ansættelsesmyndigheden indbetaler til COII Pension i PFA  

 Pension et pensionsbidrag på 18 pct. af basislønnen, jf. §§ 3-5, varige  

 tillæg,  

 midlertidige tillæg og dynamiske tillæg.
Den ansattes andel af  

 pensionsbidraget  

 anses at udgøre 1/3.
 Stk. 2.  

  

 Der indbetales  

 et pensionsbidrag på 18 pct. af halvdelen af rådighedstillægget efter § 7.  

 Pr.  

 1. oktober 2006 indbetales pension af hele rådighedstillægget efter § 7.
§ 10.  

 Arbejdstid De ansatte følger den til enhver tid gældende aftale om  

 arbejdstidsregler for statens tjenestemænd.
 Stk. 2.  

  

 Regler om  

 højeste arbejdstid gælder ikke for ansatte omfattet af denne aftale, bortset  

 fra fuldmægtige under ToldSkats fuldmægtiguddannelse.
§ 11.  

 Midlertidig tjeneste i højere stilling En ansat, der konstitueres i en chefstilling i lønramme  

 35 eller højere lønramme, ydes funktionsvederlag efter den til enhver tid  

 gældende aftale om funktionsvederlag til tjenestemænd.
§ 12.  

 Friholdelsesaftale Arbejdsstandsninger kan ikke omfatte ansatte, der er  

 beskæftiget med toldkontrol.
§ 13.  

 Ikrafttræden og opsigelse Denne aftale har virkning fra 1. april 2005. Den kan af  

 parterne opsiges skriftligt med 3 måneders varsel til en 31. marts, dog  

 tidligst til den 31. marts 2008.
København, den 2. januar 2006 Statstjenestemændenes Centralorganisation II Tommy Agerskov  

 Thomsen Dansk Told og Skatteforbund Jørn Rise Finansministeriet P.M.V.
 E.B.
Lone Retoft Told og Skattestyrelsen Kirsten Otbo Bilag 1 Max-beløb for konvertering af dynamiske tillæg  

 til varige kvalifikationstillæg Max-beløb, inden  

 for hvilke, der kan ske overløb, jf. § 6 (niveau 1. april 2004) Fuldmægtige 320.300 kr.
Specialkonsulenter 377.200 kr.
Chefkonsulenter 439.200 kr.
Funktionschefer 439.200 kr.
Max-beløbene procentreguleres, jf.
Finansministeriets  

 lønoversigter og afrundes herefter til beløb deleligt med 100.
Bilag 2 Overgangsbestemmelser for allerede ansatte Overgang til basislønsystemet er frivilligt for  

 medarbejdere, der er ansat før 1. november 1999.
 Stk. 2.  

  

 Ansatte, der  

 ikke overgår til basislønsystemet, aflønnes fortsat efter det hidtidige  

 lønsystem,  

 jf. aftale om nyt lønsystem for tjenestemænd i ToldSkat.
 Stk. 3.  

  

 Allerede  

 ansatte, der vælger at overgå til det nye lønsystem indplaceres efter  

 nedenstående  

 bestemmelser:
 a)  

 	  

 Hidtidige fuldmægtige  

 i lønramme 21, 24 og 27 indplaceres i løngruppe 1. Endvidere indplaceres  

 elever, der optages til ToldSkats interne grunduddannelse i  

 fuldmægtigforløbet  

 i løngruppe 1.
 b)  

 	  

 Hidtidige  

 ekspeditionssekretærer i lønramme 30, inspektører i lønramme 30, 33 og 34,  

 fuldmægtige i lønramme 32 samt specialkonsulenter indplaceres efter ansøgning  

 og vurdering i løngruppe 2.
 c)  

 	  

 Hidtidige  

 funktionschefer indplaceres i løngruppe 3.
 Stk. 4.  

  

 Allerede  

 ansatte, der henføres til løngruppe 1, indplaceres på nærmeste højere  

 basisløntrin i løngruppen i forhold til den nuværende skalatrinsindplacering.
 Stk. 5.  

  

 Der ydes et  

 særligt pensionsgivende, reguleret tillæg, jf. §§ 8 og 9 ved overgang til nyt  

 system,  

 som udligner den eventuelle forskel mellem den tidligere skalaløn og  

 basislønnen  

 i det nye system, eksklusiv eventuelle tillæg ydet i henhold til stk. 6.
 Stk. 6.  

  

 Eventuelle  

 lokalt eller centralt aftalte tillæg videreføres, indtil de ved lokal aftale  

 herom eventuelt sammenlægges med tillægsdelen i den stk. 5 nævnte løn.  

 Tillæggene er pensionsgivende, jf. § 9, og reguleres, jf. § 8. Midlertidige  

 tillæg bortfalder som tidligere ved periodens udløb.
Stk. 7.  

  

 Allerede  

 ansatte, der ikke ved aftalens ikrafttræden oppebærer slutløn i det hidtidige  

 lønforløb, sikres endvidere et pensionsgivende, reguleret tillæg/en  

 tillægsforhøjelse, jf. §§ 8 og 9, svarende til værdien af førstkommende  

 anciennitetsstigning med virkning fra det tidspunkt, da  

 anciennitetsoprykningen  

 ville være sket efter det hidtidige lønsystem.
Tillægget/tillægsforhøjelsen  

 ydes dog kun i det omfang, der ikke, i forbindelse med overgangen til det nye  

 lønsystem pr. 1. november 1999, er aftalt en samlet løn, der er højere end  

 hidtidig løn inkl. førstkommende anciennitetstrin.
 Stk. 8.  

  

 En ansat, der  

 fratræder sin stilling uden at være overgået til det nye lønsystem, vil ved  

 genansættelse  

 overgå til det nye lønsystem.
 Ved genansættelse inden for en periode af højest 2 måneder, kan  

 den ansatte dog vælge fortsat at være omfattet af det hidtidige lønsystem.
 Stk. 9.  

  

 Oprykning til  

 næste basisløntrin sker 1 år efter overgangen.
