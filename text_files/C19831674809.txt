(Til alle amtsråd og Frederiksberg  

 kommunalbestyrelse) Cirkulæret omfatter timelærere og vikarer ved selvstændige amtskommunale  

 undervisningsinstitutioner med undervisning efter lov nr. 301 af 8. juni 1978  

 om specialundervisning for voksne.
Endvidere omfattes timelærere og vikarer  

 ved tilsvarende kommunale institutioner i Frederiksberg kommune.
 Efter bemyndigelse fra finansministeriet og efter forhandling med Lærernes  

 Centralorganisation fastsættes i medfør af § 6, stk. 4, i lov nr. 301 af 8.  

 juni 1978 om specialundervisning for voksne følgende:
 § 1. Reglerne i kap. 1 og kap. 3-9 i undervisningsministeriets cirkulære  

 af 15. juni 1981 om timelærere, vakancevikarer og vikarer i folkeskolen, som  

 ændret ved cirkulære af 29. december 1982, finder tilsvarende anvendelse for  

 timelærere og vikarer ved den amtskommunale specialundervisning for voksne,  

 dog med de ændringer som følger af de særlige regler om uddannelseskrav samt  

 om tjenestetid for og overtimebetaling til lærere ved den amtskommunale  

 specialundervisning for voksne, jfr. §§ 11-28 i undervisningsministeriets  

 cirkulære af 26. januar 1981 om ledere og lærere ved den amtskommunale  

 specialundervisning for voksne, som ændret senest ved cirkulære af 25.  

 november 1982.
§ 2. Til timelærere, der er ansat den 1. august 1982 eller senere, faste  

 vikarer, årsvikarer (faglærere) og månedslønnede vikarer ydes særlige tillæg  

 med grundbeløb 8.880 kr.
Ved nedsat tjenestetid reduceres tillægget  

 forholdsmæssigt.
Grundbeløbet reguleres med taktreguleringstillæg.
 Stk. 2. Til timelønnede vikarer ydes et tillæg til timelønnen på 12 1/2  

 %.
 § 3. Cirkulæret træder i kraft den 1. august 1982. Samtidig ophæves  

 afsnit V i undervisningsministeriets cirkulære af 24. januar 1980 om ledere  

 og lærere ved den amtskommunale specialundervisning for voksne og den  

 vidtgående specialundervisning i folkeskolen.
 Stk. 2. Timelærere, der er ansat før den 1. august 1982, bevarer som en  

 personlig ordning den hidtidige klassificering i lønrammeforløbene 18/25 og  

 18/26/28.
 Undervisningsministeriet, den 20. januar  

 1983.
P.m.v e.b.
Svend Erik Gertz fm.
