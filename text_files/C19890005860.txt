 Vejledningen omfatter administrationen af:
- forordning (EØF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, og - forordning (EØF) nr. 574/72 om regler til gennemførelse af forordning  

 (EØF) nr. 1408/71 om anvendelse af de sociale sikringsordninger på  

 arbejdstagere og deres familiemedlemmer, som flytter inden for Fællesskabet, med senere ændringer (forordning (EØF) nr. 2000/83, forordning (EØF) nr.  

 2001/83 og forordning nr. 3811/86) samt - forordning (EØF, Euratom, EKSF) nr. 259/68 om fastsættelse af  

 Fællesskabernes Tjenestemandsstatut, samt reglerne for Fællesskabernes øvrige  

 ansatte, med senere ændringer (forordning (EØF) nr. 2799/85 og forordning (EØF) nr.  

 91/88).
I.
Vejledningen vedrører forsikringsforholdene for følgende personer,  

 der er statsborgere i et EF-land eller i øvrigt er omfattet af artikel 2 i  

 EF-forordning nr. 1408/ 71:
1. arbejdstagere, der er medlemmer af en  

 statsanerkendt dansk arbejdsløshedskasse og overtager arbejde i et  

 andet EF-land, 2. arbejdstagere fra andre EF-lande, der  

overtager arbejde eller påbegynder selvstændig virksomhed i Danmark og  

 forsikres i en dansk arbejdsløshedskasse, 3. danske arbejdsløshedskassemedlemmer (det vil sige  

 såvel arbejdstagere som selvstændige erhvervsdrivende), der rejser til andre  

 EF-lande for at søge arbejde, 4. arbejdstagere og selvstændige erhvervsdrivende fra  

 andre EF-lande, der søger arbejde i Danmark og bliver forsikrede i en dansk  

 arbejdsløshedskasse, og 5 a. grænsearbejdere (det vil sige arbejdstagere, der er  

 beskæftigede i eet EF-land, men har bopæl i et andet EF-land, hvortil de som  

 hovedregel vender tilbage hver dag eller mindst een gang om ugen), og 5 b. andre arbejdstagere end grænsearbejdere.
Der er udarbejdet standardblanketter på EF-sprogene til brug ved  

 administration af reglerne.
Den danske udgave af blanketterne er tidligere  

 udsendt.
EF-forordning nr. 1408/71 hviler på den grundsætning, at den sociale  

 sikring følger beskæftigelsesstatens lovgivning, det vil sige, at  

 arbejdstagerens rettigheder og pligter som hovedregel bestemmes af  

 lovgivningen i den medlemsstat, hvori den pågældende er beskæftiget  

 (beskæftigelsesprincippet).
 En arbejdstager fra andre medlemsstater må ikke udsættes for  

 forskelsbehandling i forhold til beskæftigelsesstatens egne statsborgere  

 (ligebehandlingsprincippet).
 Ved afgørelsen af om en arbejdstager opfylder betingelserne for ret til  

 ydelser efter beskæftigelsesstatens lovgivning, skal samtlige  

forsikrings- og beskæftigelsesperioder, som pågældende har  

 tilbagelagt i de enkelte medlemsstater, lægges sammen, som om de i deres  

 helhed var tilbagelagt i beskæftigelsesstaten (sammenlægningsprincippet).
 Optagelse i en dansk arbejdsløshedskasse.
Ved optagelse i en dansk arbejdsløshedskasse er det de i  

 arbejdsløshedsforsikringslovgivningen almindeligt gældende regler, der skal  

 anvendes.
For lønmodtageres vedkommende henvises til  

 arbejdsløshedsforsikringslovens §§ 41, stk. 1, (fuldtidsforsikrede) og 67  

 (deltidsforsikrede) samt direktoratets bekendtgørelse nr. 499 af 19. august  

 1988 om optagelse i en statsanerkendt arbejdsløshedskasse for lønmodtagere.
 For selvstændiges vedkommende henvises til arbejdsløshedsforsikringslovens  

 § 41, stk. 1, litra d.
 Optagelse efter beskæftigelse i et andet EF-land.
Når en arbejdstager efter at have været omfattet af et andet EF-lands  

 arbejdsløshedsforsikring ønsker forsikringsperioder overført til den danske  

 arbejdsløshedsforsikring, er det en betingelse, at vedkommende, inden 8  

 uger fra forsikringsdækningen er ophørt i det andet EF-land, har  

påbegyndt beskæftigelse i Danmark i samme omfang, som kræves ved  

 nyoptagelse.
Pågældende skal desuden inden for samme frist søge om at blive  

 optaget i en statsanerkendt dansk arbejdsløshedskasse.
Bemærk dog afsnit III,  

 pkt. 1, om genindtræden i dagpengeretten uden at beskæftigelseskravet skal  

 være opfyldt, og afsnit II, pkt. 5 a og pkt. 5 b om grænsegængere m.fl.
 Beregning af den hidtidige indtjening, jf. artikel 68 i EF-forordning  

 nr. 1408/71 og artikel 81 i EF-forordning nr. 574/72.
 Beregningen af den hidtidige indtjening for en arbejdstager, der har været  

 beskæftiget i et andet EF-land, foretages efter § 10 i Direktoratet for  

 Arbejdsløshedsforsikringens bekendtgørelse nr. 685 af 8. oktober 1986, med  

 senere ændringer.
II.
Regler, der finder anvendelse for de i afsnit I, pkt. 1-5 nævnte  

 persongrupper:
 1. Arbejdstagere, der er medlemmer af en  

 statsanerkendt dansk arbejdsløshedskasse og overtager arbejde i et andet  

 EF-land.
Regler: EF-forordning nr. 1408/71, artiklerne 67-68.
EF-forordning nr. 574/72, artiklerne 80-82.
 Blanket: Attest E 301.
 EF-forordning nr. 1408/71, artikel 67, fastslår, at forsikrings- og  

 beskæftigelsesperioder optjent i eet EF-land skal medregnes i et andet  

 EF-land, hvis erhvervelse, bevarelse eller generhvervelse af ret til ydelser  

 i dette EF-land er betinget af forsikrings- og beskæftigelsesperioder.  

 Perioderne dokumenteres ved hjælp af en attest E 301. Attesten udstedes af  

 Direktoratet for Arbejdsløshedsforsikringen.
Attesten skal anvendes, hvis medlemmet efter et arbejdsforhold i et andet  

 EF-land bliver arbejdsløs og bliver i landet.
Attesten er den eneste gyldige  

 dokumentationsform til medregning af forsikrings- og beskæftigelsesperioder  

 fra eet EF-land til et andet.
Artikel 67 omhandler alene arbejdstagere.
Heraf følger, at  

 selvstændige erhvervsdrivende ikke kan medtage forsikrings- og  

 beskæftigelsesperioder, der er optjent som selvstændig i Danmark, til et  

 andet EF-land.
Optagelse sker i øvrigt efter det pågældende lands regler.
Hvis en  

 arbejdstager bliver omfattet af det andet EF-lands arbejdsløshedsforsikring,  

skal pågældende udmeldes af den danske arbejdsløshedskasse, jf.  

 EF-forordning nr. 1408/71, artikel 13.
Arbejdsløshedskasserne bør i den forbindelse gøre medlemmet opmærksom på,  

 at pågældende i henhold til EF-forordningens bestemmelser kun kan være  

 omfattet af eet lands arbejdsløshedsforsikringssystem.
Det vil som hovedregel  

 være beskæftigelseslandets.
Hvis medlemmet på grund af arbejdets art eller omfang ikke kan blive  

 omfattet af arbejdsløshedsforsikringen i det andet EF-land, kan pågældende  

 vælge at blive i sin danske arbejdsløshedskasse.
Som eksempel kan nævnes, at  

 ansættelse som au-pair i England ikke giver ret til at blive omfattet af det  

 engelske arbejdsløshedsforsikringssystem.
Medlemmet kan også bevare medlemskabet af den danske arbejdsløshedskasse,  

 hvis det arbejde, som medlemmet udfører i det andet land, betragtes som  

 selvstændig virksomhed i arbejdslandet, og medlemmet derfor ikke kan blive  

 omfattet af arbejdsløshedsforsikringen i landet.
Perioder med selvstændig  

 virksomhed vil kunne medregnes ved hjemvenden til Danmark, hvis den efter de  

 danske regler anses for lønmodtagerarbejde.
Ifølge arbejdsløshedsforsikringslovens § 43, stk. 1, 2. pkt, kan  

 medlemmer, der midlertidigt ikke er arbejdssøgende, bevare medlemskabet af en  

 statsanerkendt dansk arbejdsløshedskasse.
Dette gælder også medlemmer, der  

midlertidigt opholder sig i udlandet.
 Der er ikke fastsat nogen tidsmæssig grænse for varigheden af et  

 midlertidigt ophold, idet det afgørende er, om opholdet ved en konkret  

 vurdering kan bedømmes som midlertidigt.
 2. Arbejdstagere fra andre EF-lande, der overtager  

 arbejde eller påbegynder selvstændig virksomhed i Danmark.
Regler: EF-forordning nr. 1408/71, artiklerne 67-68.
EF-forordning nr. 574/72, artiklerne 80-82.
 Blanket: Attest E 301.
 Ved optagelse i en dansk arbejdsløshedskasse er det de almindeligt  

 gældende betingelser i arbejdsløshedsforsikringslovens §§ 41 og 67, der er  

 bestemmende for, om optagelse kan ske.
 Arbejdstagere fra andre EF-lande kan ved optagelsen i en dansk  

 arbejdsløshedskasse eller senere fremlægge en attest E 301 som dokumentation  

 for deres forsikrings- og beskæftigelsesperioder i de øvrige EF-lande.
Det er ingen betingelse for optagelse i en dansk  

 arbejdsløshedskasse, at attest E 301 foreligger fra det andet EF-lands  

 myndigheder.
Attest E 301 skal således kun benyttes som dokumentation for, om  

 medlemmet har optjent tilstrækkelig anciennitet til udbetaling af dagpenge i  

 tilfælde af senere ledighed.
 Den danske arbejdsløshedskasse er forpligtet til at medregne  

 forsikrings- og beskæftigelsesperioder, der er dokumenteret ved en attest E  

 301 fra et andet EF-land, til beregningen af, om medlemmet opfylder dels  

 kravet om 1 års medlemskab af en arbejdsløshedskasse  

 (arbejdsløshedsforsikringslovens § 53) og dels 26-ugers-reglen for  

 fuldtidsforsikrede (arbejdsløshedsforsikringslovens § 55) eller den  

 tilsvarende regel for deltidsforsikrede (arbejdsløshedsforsikringslovens §  

 72).
Den danske arbejdsløshedskasse skal dog kun medregne  

forsikringsperioder, hvis pågældende, inden udløbet af 8 uger  

 efter at forsikrings dækningen er ophørt i et andet EF-land (normalt 8  

 uger efter at pågældende er ophørt med at arbejde eller med at modtage  

 ydelser efter en attest E 303) har påbegyndt beskæftigelse i Danmark  

 af samme omfang, som kræves ved nyoptagelse.
Anmodning om optagelse i en  

 statsanerkendt dansk arbejdsløshedskasse skal ligeledes ske inden 8  

 uger.
 Hvis pågældende først påbegynder beskæftigelsen og/eller anmoder om  

 optagelse i en statsanerkendt dansk arbejdsløshedskat se efter udløbet  

 af 8-ugers-fristen, skal medlemmet opfylde kravet om 1 års medlemskab i  

 arbejdsløshedsforsikringslovens § 53, før ret til dagpenge opnås.  

 Beskæftigelsesperioder optjent i et andet EF-land vil dog altid kunne  

 overføres til brug ved beregningen af, om arbejdskravet er opfyldt.
 Har pågældende ikke selv skaffet en attest E 301, indhenter direktoratet  

 (efter anmodning) denne hos det pågældende EF-lands  

 arbejdsløshedsforsikringsmyndighed.
Det bemærkes, at artikel 67 alene omhandler arbejdstagere.
Personer, der  

 har drevet selvstændig virksomhed i et andet EF-land, kan derfor ikke medtage  

 eventuelle forsikrings- eller beskæftigelsesperioder fra det andet EF-land.
 Efterløn.
 Der henvises til de af direktoratet fastsatte regler herom.
 3. Danske arbejdsløshedskassemedlemmer, der rejser til  

 andre EF-lande for at søge arbejde.
Regler: EF-forordning nr. 1408/71, artikel 69.
EF-forordning nr. 574/72, artikel 83.
 Blanket: Attest E 303/0 - E 303/5.
 Ifølge EF-forordning nr. 1408/71, artikel 69, kan et helt ledigt,  

 dagpengeberettiget medlem (såvel arbejdstager som selvstændig  

 erhvervsdrivende), der rejser til en eller flere medlemsstater (EF-lande) for  

 at søge arbejde, bevare retten til danske dagpenge i indtil 3 måneder  

 på betingelse af, at pågældende har været tilmeldt Arbejdsformidlingen (i  

 Danmark) som ledig og arbejdssøgende i mindst 4 uger, efter at pågældende  

 blev arbejdsløs.
Disse 4 uger skal ifølge direktoratets praksis ligge umiddelbart før  

 afrejsen, og der skal være tale om komplet ledighed.
Det betyder, at  medlemmet ikke kan kombinere afrejsen med afholdelse af ferie, at  medlemmet ikke må afholde ferie i 4-ugers-perioden, at  alt arbejde (også arbejdstimer, der anføres som bierhverv)  

 afbryder 4-ugers-perioden, og at en ny 4-ugers-periode med fuldstændig  

 arbejdsløshed må påbegyndes, og at  mere end en enkelt sygdomsperiode af højst 3 dages varighed  

 afbryder 4-ugers-perioden, og at en ny 4-ugers-periode må påbegyndes.
Endvidere er det ifølge direktoratets praksis en betingelse for at anvende  

 artikel 69, at  medlemmet ansøger om attesten før sin afrejse, at  medlemmet er dagpengeberettiget på afrejsetidspunktet, at medlemmet har passet sine fremmøder på Arbejdsformidlingen i  

 4-ugers-perioden, og at  medlemmet ikke afholder ferie i attestperioden.
 En forudsætning for at modtage dagpenge i hele 3-måneders-perioden  

 er, at medlemmet inden 7 dage tilmelder sig som arbejdssøgende i deen  

 eller de medlemsstater (EF-lande), pågældende rejser til, og underkaster sig  

 den deer bestående kontrol.
Hvis medlemmet tilmelder sig senere end de anførte 7 dage, vil der blive  

 udbetalt dagpenge fra tilmeldingsdagen og i den resterende del af  

 3-måneders-perioden.
Udbetalingen foretages af det andet EF-lands  

 arbejdsløshedsforsikringsmyndighed, jf.
EF-forordning nr. 1408/71, artikel  

 70, stk. 1.
Attesten udstedes af Direktoratet for Arbejdsløshedsforsikringen på  

 grundlag af en ansøgning fra medlemmet.
Attesten sendes til  

 arbejdsløshedsforsikringsmyndigheden i det andet EF-land, og medlemmet,  

 arbejdsløshedskassen samt Arbejdsformidlingen får tilsendt en kopi af  

 attestens side 1. Hvis det andet EF-land er Frankrig, sendes attesten direkte  

 til medlemmet.
Hvis medlemmet ønsker at søge arbejde i flere EF-lande inden for samme  

 attestperiode, skal de nøjagtige datoer for, hvornår medlemmet vil påbegynde  

 arbejdssøgning i de enkelte lande, oplyses ved ansøgningen.
Direktoratet  

 udsteder herefter een attest til brug i hvert land.
 Af attesten fremgår det, i hvilket tidsrum medlemmet har ret til dagpenge.  

 Dagpengebeløbet udgør den til enhver tid gældende sats for medlemmet med  

 fradrag af skat, og attesten angiver således et nettobeløb.
Ansøgningsskema (EF 1) fås på Arbejdsformidlingen, i arbejdsløshedskassen  

 eller i direktoratet.
Se i øvrigt under pkt.
IV.
Det er vigtigt, at medlemmet har planlagt sin afrejse i god tid, da  

 ansøgningen skal være arbejdsløshedskassen i hænde før  

 afrejsen.
Kassen indsender medlemmets ansøgning (EF l) vedlagt oplysninger  

 fra kassen (EF 2) og Arbejdsformidlingen (EF 3) til direktoratet hurtigst  

 muligt, jf. afsnit IV i vejledningen.
 For at direktoratet kan udstede attesten ca. 14 dage før medlemmets  

 afrejse, skal skemaerne (EF 1-3) være direktoratet i hænde senest 6  

 uger før det fastsatte afrejsetidspunkt.
 Direktoratet skal underrettes om alle ændringer i medlemmets forhold,  

 der indtræffer efter ansøgningsskemaernes indsendelse. og som kan ændre  

 grundlaget for udstedelse af attest E 303  (f.eks. ændret afrejsedato,  

 sygdom og nye skatteoplysninger). Medlemmer og Arbejdsformidlingen skal give  

 kassen alle oplysninger af betydning for attestudstedelsen, og kassen skal  

 hurtigst muligt sende disse oplysninger videre til direktoratet.
Vender medlemmet tilbage til Danmark og tilmelder sig Arbejdsformidlingen  

inden udløbet af 3-måneders-perioden, har pågældende fortsat ret til  

 dagpenge efter de almindelige regler.
Hvis sidste dag i attestperioden er en  

 lørdag eller en søgnehelligdag, anser direktoratet rettidig tilmelding for  

 sket, hvis medlemmet tilmelder sig Arbejdsformidlingen i Danmark den  

 førstkommende hverdag.
Hvis pågældende ikke har tilmeldt sig Arbejdsformidlingen i Danmark inden  

 udløbet af 3-måneders-perioden, fortabes retten til dagpenge, der herefter  

 først indtræder efter beskæftigelse af samme omfang, som kræves ved  

 nyoptagelse, jfr. § § 41 og 67 i arbejdsløshedsforsikringsloven. § 53  

 skal ikke opfyldes på ny ved for sen hjemvenden.
Direktoratet kan i  

undtagelsestilfælde forlænge denne frist.
I praksis sker dette yderst  

 sjældent og kun i tilfælde af dokumenteret sygdom, dokumenteret  

 ansættelsessamtale i umiddelbar tilknytning til attestperiodens udløb eller  

 force majeure.
 Hvis et medlem tidligere har benyttet sig af artikel 69 i EF-forordning  

 nr. 1408/71 og ønsker at gøre det igen, kan en ny attest kun udstedes, hvis  

 pågældende i mellemtiden har haft beskæftigelse.
Et medlem anses for selvforskyldt ledig og pålægges derfor 5 ugers  

 karantæne, hvis medlemmet siger et arbejdsforhold op for at rejse til et  

 andet EF-land og søge arbejde.
Det samme er tilfældet, hvis et medlem siger  

 et arbejdsforhold op for at flytte med sin ægtefælle/samlever til et andet  

 EF-land.
Uanset bestemmelsen i rådighedsbekendtgørelsen om, at et medlem, der siger  

 sit arbejde op for at rejse til udlandet, ikke anses for at være til rådighed  

 i mellemperioden, vil et medlem, der siger sit arbejde op for at søge  

 arbejde i et andet EF-land, være berettiget til at rejse med en attest E 303  

 dagen efter, at en karantæneperiode er udløbet.
Det er en forudsætning, at  

 medlemmet har været tilmeldt Arbejdsformidlingen og været arbejdssøgende i de  

 sidste 4 uger inden afrejsen.
 Et medlem, der tager orlov fra sit arbejde i Danmark, vil også være  

 berettiget til at få udstedt en attest E 303, hvis betingelserne herfor i  

 øvrigt er opfyldt.
 Attest E 119.
 Attesten fås ved henvendelse til kommunens social- og  

 sundhedsforvaltning, når attest E 303 medbringes (i kopi).
 Attesten skal vises til den kompetente institution (der er nævnt i attest  

 E 119, side 2) i det pågældende EF-land, hvis medlemmet eller eventuelle  

 ledsagende familiemedlemmer får brug for sygesikringsydelser (lægehjælp,  

 sygehusbehandling m.v.). Attest E 119 giver endvidere medlemmet ret til  

 sygedagpenge.
 4. Arbejdstagere og selvstændige erhvervsdrivende fra  

 andre EF-lande, der søger arbejde i Danmark.
Regler: EF-forordning nr. 1408/71, artikel 69.
EF-forordning nr. 574/72, artikel 83.
 Blanket: Attest E 303/0 - E 303/5.
En arbejdstager eller tidligere selvstændig erhvervsdrivende fra et af de  

 andre EF-lande, der kommer til Danmark for at søge arbejde, skal, hvis  

 pågældende ønsker at bevare retten til det andet EF-lands  

 arbejdsløshedsydelser, tilmelde sig det nærmeste danske  

 arbejdsformidlingskontor.
Attest E 303 skal afleveres til  

 arbejdsformidlingskontoret eller til direktoratet, og pågældende skal stille  

 sig til rådighed for det danske arbejdsmarked efter de samme regler, som  

 gælder for danske, ledige arbejdsløshedskassemedlemmer.
Det pågældende arbejdsformidlingskontor sender den indleverede attest E  

 303 til direktoratet, hvorefter arbejdsformidlingskontoret vil få meddelelse  

 om udbetaling af dagpenge og i givet fald på hvilke betingelser.
Udbetalingen  

 foretages derefter løbende af Arbejdsformidlingen i overensstemmelse  

 med de (af det andet EF-land) givne retningslinier.
 Medbringer den arbejdssøgende ikke selv attest E 303, retter  

 Arbejdsformidlingen henvendelse til direktoratet, der herefter kontakter  

 arbejdsløshedsforsikringsmyndigheden i det andet EF-land.
 Hvis den arbejdssøgende får delvis beskæftigelse i attestperioden og  

 ønsker supplerende dagpenge for de resterende timer, afgør  

 arbejdsløshedsmyndigheden i det andet EF-land, om pågældende har ret til  

 supplerende dagpenge.
 Arbejdsløshedsforsikringsmyndigheden skal bruge oplysninger om pågældendes  

 beskæftigelse (timeantal pr. dag/uge samt pågældendes timeløn).  

 Arbejdsformidlingen/pågældende skal derfor hurtigst muligt sende disse  

 oplysninger til direktoratet, der herefter kontakter  

 arbejdsløshedsforsikringsmyndigheden i det attestudstedende land.
 Det påhviler det danske arbejdsformidlingskontor at oplyse den  

 arbejdssøgende fra det andet EF-land i nødvendigt omfang om pågældendes  

 forpligtelser og rettigheder efter EF-forordningen og denne vejledning.
 Den arbejdssøgende skal tilmelde sig det lokale arbejdsformidlingskontor,  

 men udbetalingen af dagpengene sker fra regionskontoret.
 Reglerne om arbejdssøgning i EF kan også finde anvendelse for medlemmer,  

 der vender tilbage til Danmark efter at have arbejdet i et andet EF-land.
5 a.
Grænsearbejdere (arbejdstagere, der er beskæftigede i eet  

 EF-land, men har bopæl i et andet EF-land, hvortil vedkommende som hovedregel  

 vender tilbage hver dag eller mindst en gang om ugen).
Regler: EF-forordning nr. 1408/71, artikel 71, stk. 1, litra a, nr. i og nr. ii og stk. 2.
EF-forordning nr. 574/72, artikel 84.
 Blanket: Attest E 301.
 Ifølge EF-forordning nr. 1408/71, artikel 71, modtager grænsearbejdere,  

 der er delvis eller periodisk arbejdsløse i den virksomhed, hvor de er  

beskæftigede, ydelser efter lovgivningen i beskæftigelseslandet, og  

 disse ydelser udbetales af beskæftigelseslandets  

 arbejdsløshedsforsikringsmyndighed.
 Et medlem er delvis eller periodisk ledig, hvis medlemmet fortsat er  

 knyttet til virksomheden, enten således at medlemmet løbende er beskæftiget  

 på nedsat tid, eller således at der foreligger skiftende arbejde og ledighed  

 efter en fast plan f.eks. ved en egentlig arbejdsfordeling.
 Grænsearbejdere, der er helt arbejdsløse, modtager derimod ydelser  

 efter lovgivningen i den medlemsstat, på hvis område de er bosat, og  

 ydelserne udbetales af bopælsstedets arbejdsløshedsforsikringsmyndighed for  

 dennes regning.
Disse regler får for Danmarks vedkommende hovedsageligt betydning for  

 medlemmer, der er bosat ved den dansk-tyske grænse.
Dette illustreres i det  

 følgende:
 1. Arbejdstageren er bosat i Tyskland og arbejder i  

 Danmark.
 Ved ethvert arbejdsforholds begyndelse skal optagelse i den danske  

 arbejdsløshedskasse ske efter lovens almindelige regler.
Til dokumentation af pågældendes dagpengeret anvendes de sædvanlige  

 blanketter (ledighedserklæring m.v.) Om fornødent - f.eks. hvis pågældende ikke har været medlem af den danske  

 arbejdsløshedskasse i 1 år - må attest E 301 anvendes til dokumentation af  

 forsikrings- og beskæftigelsesperioder i Tyskland.
 Overførsel til det tyske arbejdsløshedsforsikringssystem skal ske, selv om  

 arbejdstageren ikke har beskæftigelse i Tyskland.
 Pågældende anses for helt ledig og skal derfor have udbetalt dagpenge i  

 Tyskland i tilfælde af hjemsendelse på grund af vejrlig eller  

 materialemangel.
 Med hensyn til udbetaling af feriedagpenge til grænsearbejdere henvises  

 til de nærmere regler herom i bekendtgørelse om udbetaling af feriedagpenge  

 med tilhørende vejledning.
 2. Arbejdstageren er bosat i Danmark og arbejder i  

 Tyskland.
 Til dokumentation af forsikrings- og beskæftigelsesperioder m.v. i Danmark  

 må arbejdstageren eller den tyske arbejdsløshedsforsikringsmyndighed rette  

 henvendelse til Direktoratet for Arbejdsløshedsforsikringen for at få udstedt  

 en attest E 301.
 Optagelsen i den danske arbejdsløshedskasse sker på grundlag af den  

 beskæftigelse vedkommende har haft i Tyskland (fagligt område).
 Til dokumentation af pågældendes forsikrings- og beskæftigelsesforhold i  

 Tyskland indhentes en attest E 301 fra Tyskland.
Der kan i visse tilfælde udbetales dagpenge selvom attest E 301 endnu ikke  

 foreligger.
Direktoratet fastsætter de nærmere regler herom.
 Beregningen af medlemmets dagpengesats sker efter reglerne i Direktoratet  

 for Arbejdsløshedsforsikringens bekendtgørelse nr. 685 af 8. oktober 1986 med  

 senere ændringer.
5 b.
Andre arbejdstagere end grænsearbejdere.
Regler: EF-forordning nr. 1408/71, artikel 71, stk. 1, litra b, nr. i og nr. ii.
 Der henvises til EF-forordningens regler herom og afsnit III, pkt. 1, om  

 særregler.
III.
Særregler.
 1. Genindtræden i dagpengeretten efter midlertidigt  

 arbejde i et andet EF-land.
Regler: EF-forordning nr. 1408/71, artikel 71, stk. 1, litra b, nr. ii.
 Det er som hovedregel en betingelse for udbetaling af dagpenge, at den  

 enkelte forsikrede senest har haft beskæftigelse i det land, i hvilket  

 ydelserne ønskes udbetalt, jf. artikel 67 i EF-forordning nr. 1408/71.
EF-forordningen giver dog i særlige tilfælde mulighed for at opnå  

 dagpengeret ved tilbagekomst, uden at beskæftigelseskravet skal være opfyldt,  

 jf.
EF-forordningens artikel 71, stk. 1, litra b, nr. ii.
Et medlem af en statsanerkendt dansk arbejdsløshedskasse kan herefter  

 umiddelbart genindtræde i dagpengeretten efter arbejde i et andet EF-land  

 under forudsætning af, at  medlemmet på afrejsetidspunktet har fast bopæl i Danmark og  

 herefter opretholder denne, at  beskæftigelsen og varigheden heraf er aftalt inden afrejsen,  

 og at  medlemmet efter arbejdsforholdets ophør straks rejser tilbage  

 til Danmark.
 Afgørelsen af, om ovennævnte forudsætninger er opfyldte, skal træffes ud  

 fra en samlet vurdering af, om medlemmets interessecentrum stadig er i  

 Danmark.
 Der skal herved tages hensyn til varigheden og kontinuiteten af den bopæl,  

 som den pågældende havde før flytningen, til varigheden af og formålet med  

 pågældendes fravær, til arten af beskæftigelsen i den anden medlemsstat samt  

 til pågældendes hensigt, som den fremgår af samtlige omstændigheder.
 Der kan være tale om såvel tidsbestemt som opgavebestemt ansættelse.
 Et medlem, der opnår ovennævnte beskæftigelse i et andet EF-land, bliver  

 som hovedregel omfattet af dette lands arbejdsløshedsforsikring og skal  

 udmeldes af den danske arbejdsløshedskasse i denne periode og som følge heraf  

 ikke betale kontingent.
 Reglen gælder kun for arbejdstagere.
 2. Genindtræden i dagpengeretten efter deltagelse i et  

 EF-udvekslingsprogram for unge.
 Unge arbejdstagere, der har deltaget i EF's ungdomsudvekslingsprogram:  

 »Youth for Europe«, kan genindtræde i dagpengeretten, når de vender  

 tilbage til Danmark, under forudsætning af at de almindelige betingelser for  

 udbetaling af dagpenge er opfyldt.
 Ifølge direktoratets bekendtgørelse nr. 633 af 17. september 1987, § 3,  

 stk. 1, litra i, betragtes dokumenteret uddannelse i udlandet som »død  

 periode«.
 3. Bevarelse af medlemsretten under beskæftigelse ved  

 EF's institutioner.
a.
Tjenestemandsansatte.
 Regler: EF-forordning nr. 259/68.
 Et medlem af en dansk arbejdsløshedskasse, der midlertidigt er beskæftiget  

 ved en institution under EF-kommissionen som tjenestemandsansat, jf.  

 personalestatutternes afsnit I, kan bevare medlemsskabet af kassen under  

 beskæftigelsen. (Om »midlertidigt« se afsnit II, pkt. 1, vedrørende  

 arbejdsløshedsforsikringslovens § 43, stk. 1). Medlemmet vil herefter  

 umiddelbart være dagpengeberettiget i Danmark ved beskæftigelsens ophør,  

 forudsat at arbejdsløshedsforsikringslovens almindelige betingelser for  

 dagpengeret er opfyldt.
 Tjenestemandsansatte kan kun optages i en dansk arbejdsløshedskasse, hvis  

 betingelserne i arbejdsløshedsforsikringslovens § 41 er opfyldt, herunder  

 betingelsen om at beskæftigelsen skal udføres i Danmark.
b.
Midlertidigt ansatte.
 Regler: EF-forordning nr. 259/68.
EF-forordning nr. 2799/85, artikel 33.
 EF-forordning nr. 91/88.
 Blanket: EF-TMA.
 Medlemmer, der i overensstemmelse med reglerne i EF-institutionens  

personalestatutter betragtes som midlertidigt ansatte, jf.  

 statutternes afsnit II, og som bevarer medlemskab af en dansk  

 arbejdsløshedskasse, vil umiddelbart kunne indtræde i dagpengeretten ved  

 tilbagekomsten til Danmark.
Ved EF-forordning nr. 2799/85, artikel 33, er der i personalestatutterne  

 indsat en ny artikel 28 a, ifølge hvilken midlertidigt ansatte er omfattede  

 af en særlig supplerende arbejdsløshedsforsikring.
EF-forordning nr. 1408/71,  

 kapitel 6 (artiklerne 67 - 71) gælder ikke for denne særlige  

 arbejdsløshedsforsikring.
Ved ledighed efter mindst 6 måneders tjeneste ved en institution under  

 EF-kommissionen udbetales der på visse nærmere betingelser understøttelse,  

 der udgør en procentdel af grundlønnen.
Understøttelsen nedtrappes i løbet af  

 2 år.
Danske dagpenge fradrages inden udbetalingen af understøttelsen.
En tidligere midlertidigt ansat skal inden 1 måned efter arbejdsophøret  

 tilmelde sig Arbejdsformidlingen i bopælslandet.
Pågældende skal hver måned  

 indsende en blanket (EF - TMA) til den fællesskabsinstitution, pågældende  

 henhørte under.
Er pågældende efter arbejdsophøret bosat i Danmark, attesteres blankettens  

 del A af Arbejdsformidlingen og del B af arbejdsløshedskassen.
Er pågældende  

 ikke medlem af en dansk arbejdsløshedskasse, indsendes blanketten for del B's  

 vedkommende til direktoratet, der bekræfter, at pågældende ikke er berettiget  

 til danske dagpenge.
Blanketten udleveres af fællesskabsinstitutionen til  

 pågældende.
 Der henvises iøvrigt til EF-forordning nr. 91/88 om fastsættelse af  

 gennemførelsesbestemmelser til artikel 28 a i ansættelsesvilkårene for de  

 øvrige ansatte i De Europæiske Fællesskaber.
 Midlertidigt ansatte kan kun optages i en dansk arbejdsløshedskasse, hvis  

 betingelserne i arbejdsløshedsforsikringslovens § 41 er opfyldt, herunder  

 betingelsen om at beskæftigelsen skal udføres i Danmark.
c.
Hjælpeansatte.
Regler: EF-forordning nr. 1408/71, artikel 16, stk. 3.
 Medlemmer, der ifølge personalestatutterne betragtes som hjælpeansatte,  

 jf. statutternes afsnit III, har, som det fremgår af EF-forordning nr.  

 1408/71, artikel 16. stk. 3, ved ansættelsen mulighed for at vælge, om  

 de vil være omfattede af:
 Ved at vælge at være underkastet dansk lovgivning og derved opretholde  

 medlemskab af en dansk arbejdsløshedskasse vil sådanne medlemmer - ligesom  

 »midlertidigt ansatte« og »tjenestemandsansatte« - kunne  

 indtræde umiddelbart i dagpengeretten ved tilbagekomsten til Danmark, det vil  

 sige, uden at beskæftigelseskravet i relation til  

 arbejdsløshedsforsikringslovens § 41 skal være opfyldt.
 Hjælpeansatte kan kun optages i en dansk arbejdsløshedskasse, hvis  

 betingelserne i arbejdsløshedsforsikringslovens § 41 er opfyldt, herunder  

 betingelsen om at beskæftigelsen skal udføres i Danmark.
 4. Særlige regler for tjenestegørende personale ved  

 diplomatiske missioner og konsulater.
Regler: EF-forordning nr. 1408/71, artikel 16, stk. 1 og 2.
 I overensstemmelse med artikel 16, stk. 1 og 2, i EF-forordning nr.  

 1408/71, kan medlemmer af det tjenestegørende personale ved diplomatiske  

 missioner eller konsulater samt medlemmer, der står i privat tjeneste hos  

 embedsmænd, der er knyttet til disse missioner, vælge, om de vil være  

 omfattet af:
 Retten til dette valg kan udøves på ny ved udgangen af hvert kalenderår og  

 har ikke tilbagevirkende kraft.
 Der henvises her til de nærmere regler om optagelse i en statsanerkendt  

 arbejdsløshedskasse for lønmodtagere.
 5. Bevarelse af medlemskab som udsendt arbejdstager.
Regler: EF-forordning nr. 1408/71, artikel 14, stk. 1 og artikel 17.
Et medlem, der udsendes af sin danske arbejdsgiver til et andet EF-land  

 for at arbejde der, kan forblive under dansk lovgivning om  

 arbejdsløshedsforsikring og social sikring.
Udstationeringen til det andet  

 EF-land må højst vare 3 år.
 Hvis udstationeringen skal vare under et år, skal arbejdsgiveren sende en  

 anmodning om, at medlemmet kan forblive omfattet af dansk lovgivning under  

 udstationeringen sammen med en udfyldt blanket E 101 og oplysning om  

 medlemmets seneste bopælskommune samt cpr.nr. til Sikringsstyrelsen, Postboks  

 2566, Æbeløgade 1, 2100 København Ø, tlf. nr. 01 29 95 33.
Sikringsstyrelsen attesterer blanketten, hvis de ovennævnte betingelser er  

 opfyldt.
Attesten skal forevises sikringsmyndigheden i det land, medlemmet  

 skal arbejde i.
Arbejdsgiveren kan få blanket E 101 hos J.
H.
Schultz, Ottiliavej 18, 2500  

 Valby, tlf. 01 44 23 00.
Det er ikke nødvendigt, at blanket E 101 foreligger, hvis medlemmet  

 udsendes for at arbejde i det andet EF-land i ikke mere end 3 måneder,  

 medmindre det andet land anmoder herom.
Hvis udstationeringen efter  

 udsendelsen viser sig at komme til at vare mere end 1 år men ikke længere end  

 2 år, sendes blanket E 102 sammen med kopi af attesteret blanket E 101 til  

 sikringsmyndigheden i beskæftigelseslandet.
Hvis udstationeringen skal vare mellem 1 år og 3 år, kan Sikringsstyrelsen  

 efter indhentelse af samtykke fra det andet EF-lands kompetente myndighed  

 give tilladelse til, at medlemmet forbliver omfattet af dansk lovgivning  

 under udstationeringen.
Med anmodningen kan arbejdsgiveren vedlægge en  

 udfyldt blanket E 101.
 Sikringsstyrelsen anmoder endvidere medlemmets seneste bopælskommune i  

 Danmark om at udstede en attest E 111 (ved udstationering i indtil 1 år) -  

 med undtagelse af udstationering i England, hvor forevisning af dansk pas er  

 tilstrækkelig ved anmodning om sygesikringsydelser i akutte tilfælde - eller  

 en attest E 106 (ved udstationering i mere end 1 år). Attesten giver  

 medlemmet og dennes familie ret til sygesikringsydelser (lægehjælp, medicin,  

 hospitalsophold m.v.) i det andet EF-land efter dette lands lovgivning, og  

 kontantydelser, herunder børnefamilieydelser og børnetilskud fra Danmark.  

 Retten til børnefamilieydelser og børnetilskud fra Danmark bortfalder, hvis  

 medlemmets ægtefælle driver erhvervsmæssig virksomhed i det andet EF-land.
 Ved udstationering til andre EF-lande end England af en varighed på ikke  

 mere end 3 måneder, skal medlemmet selv bede sin seneste bopælskommune i  

 Danmark om at udstede en attest E 111.
 Efter 1. juli 1989 varetages Sikringsstyrelsens ovenfor beskrevne opgaver  

 af Socialstyrelsen, Kristineberg 6, 2100 København Ø, tlf. 01 29 91 22.
 6. Særligt om dimittender ved tilbagevenden til  

 Danmark.
 Regler: Arbejdsløshedsforsikringslovens §§ 41, 43, 54 og 55.
 Dimittenders dagpengeret er uafhængig af forudgående beskæftigelse.
 Når et medlem har gennemgået en erhvervsmæssig uddannelse her i landet  

 (dimitterer)og inden 14 dage indmelder sig i en arbejdsløshedskasse, vil  

 medlemmet efter en måned være dagpengeberettiget, jf.  

 arbejdsløshedsforsikringslovens §§ 41 og 54.
 På månedsdagen vil medlemmet således have gennemgået sin karenstid (§ 54)  

 og samtidig opfylde § 55 i arbejdsløshedsforsikringsloven (26-ugers-reglen)  

 fra tidspunktet, hvor optagelse er rettidigt begæret.
 Hvis en dimittend opnår arbejde i et andet EF-land, kan medlemmet foruden  

 arbejdet i det andet EF-land også medregne de 26 ugers arbejde, som  

 pågældende fik godskrevet som dimittend, ligesom kravet om 1 års medlemskab  

 er opfyldt som følge af de særlige bestemmelser for dimittender.
 7. Obligatorisk dansk arbejdsløshedsforsikring for  

 udlændinge, der efter beskæftigelse og medlemskab af  

 arbejdsløshedsforsikringen i et andet EF-land opnår beskæftigelse i Danmark.
 Regler: Arbejdsministeriets bekendtgørelser af 2. maj 1973 og 13. oktober  

 1983, der er udstedt med hjemmel i § 16 i Udlændingeloven af 8. juni 1983.
 EF-borgere, der beskæftiges her i landet, har pligt til at være  

 medlem af en dansk statsanerkendt arbejdsløshedskasse i mindst 2 år, selv om  

 de er fritaget for pligten til at have arbejdstilladelse.
 8. Overgangsregler for Spanien og Portugal.
Indtil den 31. december 1992 er der særlige overgangsregler for Spanien og  

 Portugal.
Dette betyder, at en arbejdssøgende fra Danmark ikke kan tilmelde  

 sig arbejdsformidlingen i Spanien og Portugal, medmindre pågældende er spansk  

 eller portugisisk statsborger eller er i besiddelse af en arbejdstilladelse.
 Uanset om medlemmet er gift med en spansk eller portugisisk statsborger,  

 udstedes arbejdstilladelsen efter det oplyste først, når der foreligger  

 aftale om arbejde.
I hvert enkelt tilfælde sender direktoratet en vejledning til medlemmet om  

 de problemer, der kan opstå i forbindelse med tilmelding til  

 Arbejdsformidlingen og udbetaling af dagpenge i Spanien og Portugal.
Hvis  

 medlemmet fortsat opretholder sin ansøgning om attest E 303, skal pågældende  

 underskrive en erklæring om at have modtaget denne vejledning, hvorefter  

 attesten udstedes.
 9. Klager til udenlandske myndigheder.
 Medlemmet skal være opmærksom på, at afgørelser truffet af et andet  

 EF-lands arbejdsløshedsforsikringsmyndighed ikke kan indbringes for  

 Direktoratet for Arbejdsløshedsforsikringen eller Ankenævnet for  

 Arbejdsløshedsforsikringen.
 Hvis medlemmet vil klage over sådanne afgørelser truffet i henhold til  

 landets nationale lovgivning om f.eks. manglende tilmelding eller udbetaling,  

 skal pågældende klage gennem det pågældende EF-lands administrative system og  

 i henhold til dette lands nationale lovgivning.
IV.
Indsendelse af skemaer (EF 1 - 3).
 Som nævnt ovenfor under afsnit II, pkt. 3, er der udarbejdet et  

 ansøgningsskema og 2 oplysningsskemaer til brug for direktoratets vurdering  

 af, om betingelserne for udstedelse af en attest E 303 er opfyldt.
 Skemaerne kan fås hos arbejdsløshedskassen, Arbejdsformidlingen og i  

 direktoratet.
Hvert blanketsæt (EF 1 - 3) består af 4 ens sider (1 forside og 3 kopier).  

 Kassen indsender kun forsiderne til direktoratet og beholder selv en  

 kopi af hver blanket.
De øvrige kopier fordeles henholdsvis til medlemmet og  

 Arbejdsformidlingen.
Rettidig udstedelse af en attest E 303 (det vil sige 14 dage før  

 medlemmets afrejsedato) forudsætter, at kassen indsender de 3 forsider  

samlet til direktoratet snarest muligt efter modtagelsen, og  

senest 6 uger før det fastsatte afrejsetidspunkt.
Hvis skemaerne  

 indsendes i flere omgange eller først efter medlemmets afrejse, vil  

 direktoratet ikke altid kunne udstede attesten rettidigt.
Dette kan få  

 alvorlige konsekvenser for medlemmet, idet erfaringerne viser, at det er  

 svært at blive tilmeldt/få udbetalt dagpenge i et andet EF-land, hvis  

 pågældende ikke kan fremvise kopi af attesten ved tilmeldingen.
Ændringer i medlemmets forhold, der har betydning for attestudstedelsen,  

 fx. nye skatteoplysninger eller ændret afrejsedato, skal - via kassen -  

omgående (eventuelt telefonisk) meddeles direktoratet.
Både  

 Arbejdsformidlingen og medlemmet skal således informere kassen om alle  

 oplysninger af betydning for attestudstedelsen.
 V. »Paraply-pjecen«.
 Direktoratet for Arbejdsløshedsforsikringen har udarbejdet en  

 »paraply-pjece« på dansk og engelsk til brug for mulige ansøgere.
 Pjecen kan fås ved henvendelse til direktoratets informationstjeneste.
VI.
Ophævelser.
 Denne vejledning erstatter direktoratets cirkulære af 11. december 1986.
VII.
Blanketter m.v.
 Bestillinger på ansøgningsskemaer (EF 1) og oplysningsskemaer (EF 2 og EF  

 3) til Arbejdsformidlingen og arbejdsløshedskasserne sendes til Direktoratet  

 for Arbejdsløshedsforsikringen.
VIII.
Tvivlstilfælde.
 Er der tvivl om forståelsen eller fortolkningen af reglerne kan  

 henvendelse ske til direktoratets EF-afdeling.
