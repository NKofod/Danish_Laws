Vejledning vedrørende månedsbalancer/statistik m.v. for 1988 I.
Generelt vedrørende regnskabsbekendtgørelsen:
 1. Opmærksomheden skal henledes på, at  

 regnskabsbekendtgørelsen, der blev udsendt den 21. december 1987 er udformet  

 således, at den regulerer både aktivitetsområderne for visse  

 kreditinstitutter og for visse kreditinstitutter med særlig tilladelse.
 På denne baggrund skal tilsynet indskærpe, at kreditinstitutternes  

 aktivitetsområder ikke fastlægges af regnskabsbekendtgørelsen, men derimod af  

 lov nr. 178 af 14. maj 1980, som senest ændret ved lov nr. 317 af 4. juni  

 1986 og bekendtgørelse nr. 817 af 13. november 1986.
 Dette indebærer, at følgende virksomhed, kun kan udføres af visse  

 kreditinstitutter med særlig tilladelse:
1. valutahandler i medfør af de gældende regler i  

 bekendtgørelsen om valutaforhold, 2. pleje og administration af klienters værdipapirer i  

 åbne depoter, 3. formidling af markedslån og pantebrevshandler, 4. økonomisk rådgivning 5. omprioritering af fast ejendom, 6. terminsforretninger 7. virksomhed som fondshandler, 8. vekseldiskontering, og 9. børsemission og børsintroduktion.
 2. Tilsynet skal endvidere oplyse, at ejendomme og  

 driftsmidler først anses som leasingaktiver fra det øjeblik selskabet har  

 indgået bindende leasingkontrakter vedrørende disse aktiver.
 Fra det øjeblik et leasingselskab har indgået en bindende leasingkontrakt  

 for en ejendom, indgår ejendommen ikke i selskabets faste ejendomme og dermed  

 ikke i opgørelsen af selskabets ejendomsinteresser, således som disse opgøres  

 på L.B.15.
II.
Generelle bestemmelser vedrørende månedsbalancer/statistik for  1988.
1. Til tilsynet skal indtil videre indsendes siderne  

 L.A.1-7. Siderne indsendes enten i form af den i regnskabsbekendtgørelsen  

 anvendte fællesform, eller i form af eget materiale, såfremt det indeholder  

 de samme oplysninger og er opstillet på samme måde som fællesformen.
Der skal  

 specielt gøres opmærksom på, at eget materiale skal indeholde de ud for hvert  

 beløb anførte »feltcifre«.
Det er endvidere en betingelse, at  

 materialet er i A4-format.
Opmærksomheden skal henledes på, at direktionens  

 underskrift på L.A.7 skal være i original.
 2. Materialet til tilsynet skal sendes til tilsynet  

 senest 15. arbejdsdag efter udløbet af den foregående måned, således at det  

 er tilsynet i hænde senest den 16. arbejdsdag.
 Dette er ensbetydende med, at månedsbalancen for januar måned 1988 skal  

 indsendes senest den 19. februar 1988.
 Hvis nogle selskaber i betragtning af den sene udsendelse af  

 bekendtgørelsen har vanskeligheder ved at overholde nævnte indsendelsesfrist,  

 bedes de kontakte assistent Hanne Lehmann på tlf.nr. 01 15 56 46, lok. 28,  

 med henblik på eventuelle udvidede indsendelsesfrister.
 Tilsynet forventer, at selskaberne efter 1. kvartal 1988 har etableret  

 arbejdsrutiner således, at bekendtgørelsens indsendelsesfrist kan overholdes.
3. I de månedsbalancer, der udarbejdes på 31. januar  

 1988 og følgende månedsultimo indtil årsregnskabet er godkendt i selskabet på  

 generalforsamlingen, må der ikke være foretaget overskudsfordeling.
Tabs- og  

 vindingskontoen skal, indtil årsregnskabet er godkendt, posteres i  

 månedsbalancen under kreditpost 8 »Renter og provision (netto)  

 m.v.«.
III.
Vedrørende de enkelte sider og poster i L.A. skemaerne skal  

  følgende iagttages:
 Kun skemaer mærket med »1.1.88« i nederste venstre hjørne må  

 anvendes efter 1. januar 1988.
 1. L.A.4, post 3 »Sikre letsælgelige (børsnoterede) ubelånte  

  værdipapirer«:
 I det omfang kreditinstituttet har børsnoteret ansvarlig indskudskapital i  

 penge- og kreditinstitutter og andre børsnoterede virksomheder skal denne  

 medtages.
2. L.A.6, post 5 »Bogført værdi af erhvervede aktie-, andels- eller  

  garantibeviser« Ved beregning af denne post indgår noterede aktier, andre aktier, samt  

 egne aktier, men ikke ansvarlig indskudskapital i penge- og  

 kreditinstitutter, samt egne beviser for ansvarlig indskudskapital.
3. L.A.7 (»Måling af ændringer i kursværdi på selskabets børsnotered e  kroneobligationer«) Opmærksomheden skal henledes på, at alle beløb  

 på skemaet skal angives i tusinde kr. ved anvendelse af de sædvanlige  

 afrundingsregler.
Beløbet i intervallet kr. 0,--499,- skal således angives  

 med et 0.
 Opmærksomheden skal videre henledes på, at under skemaets post C. anføres  

 8 % af selskabets reducerede gælds- og garantiforpligtelser, således som  

 disse er beregnet på L.A.3. linie 6.
IV.
Rettelser.
 Ved indberetning af rettelser til månedsbalance bedes vedlagte  

 rettelsesskema anvendt.
 Selskaberne skal samtidig anmodes om, at når rettelser indberettes, så  

 skal eventuelle konsekvensrettelser indberettes samtidigt.
V.
Oplysningsskema.
Endelig vedlægges et oplysningsskema.
Dette bedes indsendt med angivelse  

 af kontaktpersoner i selskabets regnskabsafdeling.
Som felt nr. anføres det ud for hvert beløbsfelt i fællesformen anførte  

 nummer.
Såfremt en rettelse på L.A.1 eller L.A.2 medfører konsekvensrettelser  

 på andre L.A. skemaer skal samtlige konsekvensrettelser indberettes samtidig  

 med den oprindelige rettelse.
 Henvendelse til kreditinstituttet vedrørende månedsbalancens  

 regnskabsmæssige indhold kan ske til:
