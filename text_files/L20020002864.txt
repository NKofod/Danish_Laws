Bekendtgørelse  

 af  

 overenskomst af 8. februar 1996 med Rusland til undgåelse af  

 dobbeltbeskatning og forhindring af skatteunddragelse for så vidt  

 angår indkomst- og formueskatter Den 8. februar 1996 undertegnedes i Moskva en overenskomst  

 mellem Danmark og Rusland til undgåelse af dobbeltbeskatning og  

 forhindring af skatteunddragelse for så vidt angår indkomst- og  

 formueskatter.
 Overenskomsten har følgende ordlyd:
Overenskomst mellem Kongeriget Danmarks regering og Den  

 Russiske Føderations regering til undgåelse af dobbeltbeskatning  

 og forhindring af skatteunddragelse for så vidt angår indkomst-  

 og formueskatter Kongeriget Danmarks regering og Den Russiske  

 Føderations regering, der ønsker at afslutte en overenskomst  

 til undgåelse af dobbeltbeskatning og forhindring af skatteunddragelse  

 for så vidt angår indkomst- og formueskatter, er blevet enige om  

 følgende bestemmelser:
Artikel 1 De af overenskomsten omfattede personer Denne overenskomst skal finde anvendelse på personer, der er  

 hjemmehørende i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på samtlige indkomst- og  

 formueskatter, der pålignes i hver af de kontraherende stater, uden  

 hensyn til hvorledes de opkræves.
 2. Som indkomst- og formueskatter skal anses alle skatter,  

 der pålignes hele indkomsten, hele formuen, eller dele af indkomsten  

 eller formuen, herunder skatter af fortjeneste ved afhændelse af  

 rørlig formue eller fast ejendom.
 3. De pågældende skatter, på hvilke  

 overenskomsten finder anvendelse, er især:
 a)	For Danmarks vedkommende:
(i)	indkomstskatten til staten; (ii)	den kommunale indkomstskat; (iii)	den amtskommunale indkomstskat; (iv)	den særlige indkomstskat; (v)	kirkeskatten; (vi)	udbytteskatten; (vii)	renteskatten; (viii)	royaltyskatten; (ix)	skatter i henhold til kulbrinteskatteloven; (x)	formueskatten til staten;  

 (herefter omtalt som »dansk skat«).
b)	For Den Russiske Føderations vedkommende skatter, som  

 opkræves i overensstemmelse med Den Russiske Føderations  

 love (i)	»om skat på fortjeneste for virksomheder og  

 organisationer«; (ii)	»om indkomstskat for personer«; (iii)	»om formueskat for virksomheder«; (iv)	»om formueskat for personer«;  

 (herefter omtalt som »russisk skat«).
4. Overenskomsten skal også finde anvendelse  

 på alle skatter af samme eller væsentligt samme art, der efter at  

 denne overenskomst er trådt i kraft pålignes som tillæg til  

 eller i stedet for de gældende skatter.
De kompetente myndigheder i de  

 kontraherende stater skal give hinanden underretning om væsentlige  

 ændringer, som er foretaget i deres respektive skattelove.
Artikel 3 Almindelige definitioner 1. Medmindre andet fremgår af sammenhængen, har i denne  

 overenskomst følgende udtryk den nedenfor angivne betydning:
a)	udtrykkene »en kontraherende stat« og »den anden kontraherende stat«  

 betyder Kongeriget Danmark (Danmark) eller Den Russiske Føderation  

 (Rusland) alt efter sammenhængen og omfatter deres territorier samt  

 områder, hvor der udøves økonomisk aktivitet, i  

 forbindelse med hvilken det respektive lands stats lovgivning er  

 gældende i overensstemmelse med international ret.
For Danmarks  

 vedkommende omfatter udtrykket ikke Færøerne og  

 Grønland; b)	udtrykket »person« omfatter en fysisk person, en juridisk person  

 (herunder et foretagende, en organisation, en institution og et selskab)  

 eller enhver anden sammenslutning af personer; c)	udtrykket »selskab« betyder enhver sammenslutning af personer, der i  

 skattemæssig henseende betragtes som en juridisk person; d)	udtrykket »foretagende« betyder enhver form for  

 forretningsmæssig virksomhed, som udøves af en person, der er  

 hjemmehørende i en kontraherende stat; e)	udtrykket »international trafik« betyder enhver transport af  

 passagerer eller gods, som en person, der er hjemmehørende i en  

 kontraherende stat, udfører uden for denne kontraherende stat med et  

 hvilket som helst transportmiddel, bortset fra tilfælde, hvor  

 transportmidlet udelukkende anvendes mellem steder i den anden kontraherende  

 stat; f)	udtrykket »kompetente myndighed« betyder:
(i)	for så vidt angår Danmark, skatteministeren eller  

 dennes befuldmægtigede stedfortræder; (ii)	for så vidt angår Rusland, Finansministeriet eller  

 dettes befuldmægtigede stedfortræder.
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen,  

 ethvert udtryk, som ikke er defineret deri, tillægges den betydning,  

 som det har i denne stats lovgivning om de skatter, hvorpå  

 overenskomsten finder anvendelse.
Artikel 4 Skattemæssigt hjemsted 1. I denne overenskomst betyder udtrykket »en person, der er  

 hjemmehørende i en kontraherende stat« enhver person, som i henhold  

 til lovgivningen i denne stat er skattepligtig der på grund af  

 hjemsted, bopæl, registreringssted eller ethvert andet lignende  

 kriterium.
Dette udtryk omfatter dog ikke en person, hvis skattepligt i denne  

 stat er begrænset til indkomst fra kilder i denne stat eller der  

 beroende formue.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende  

 stater, bestemmes hans status efter følgende regler:
a)	han skal anses for at være hjemmehørende i den stat, i  

 hvilken han har en fast bolig til sin rådighed; hvis han har en fast  

 bolig til sin rådighed i begge stater, skal han anses for at være  

 hjemmehørende i den stat, med hvilken han har de stærkeste  

 personlige og økonomiske forbindelser (midtpunkt for sine  

 livsinteresser); b)	hvis det ikke kan afgøres, i hvilken stat han har midtpunkt  

 for sine livsinteresser, eller hvis han ikke har en fast bolig til sin  

 rådighed i nogen af staterne, skal han anses for at være  

 hjemmehørende i den stat, i hvilken han sædvanligvis har  

 ophold; c)	hvis han sædvanligvis har ophold i begge stater, eller hvis  

 han ikke har sådant ophold i nogen af dem, skal han anses for at  

 være hjemmehørende i den stat, i hvilken han er statsborger; d)	hvis begge kontraherende stater anser ham for at være  

 statsborger i vedkommende stat, eller hvis ingen af dem gør det, skal  

 de kompetente myndigheder i de to kontraherende stater afgøre  

 spørgsmålet ved gensidig aftale.
 3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende  

 stater, skal den anses for at være hjemmehørende i den stat, i  

 hvilken dens virkelige ledelse har sit sæde.
Artikel 5 Fast driftssted 1. I denne overenskomst betyder udtrykket »fast driftssted« et fast  

 forretningssted, gennem hvilket en person, som er hjemmehørende i en  

 kontraherende stat, helt eller delvis udøver virksomhed i den anden  

 kontraherende stat.
 2. Udtrykket »fast driftssted« omfatter navnlig:
(a)	et sted, hvorfra et foretagende ledes; (b)	en filial; (c)	et kontor; (d)	en fabrik; (e)	et værksted; og (f)	en mine, en olie- eller gaskilde, et stenbrud, et sted hvor der  

 foretages forundersøgelser, efterforskning eller udvinding eller  

 ethvert andet sted, hvor naturforekomster udnyttes.
 3. Udtrykket »fast driftssted« omfatter  

 også:
(a)	bygge-, anlægs- eller monteringsarbejder, hvis sådanne  

 arbejder varer mere end 12 måneder; (b)	en boreplatform, hvis virksomheden på denne udøves i  

 en periode eller perioder, der overstiger 365 dage inden for hvilken som  

 helst 18-månedersperiode.
 4. Uanset de foranstående bestemmelser i denne  

 artikel skal udtrykket »fast driftssted« anses for ikke at omfatte:
(a)	anvendelsen af indretninger udelukkende til oplagring, udstilling  

 eller udlevering af varer tilhørende vedkommende person; (b)	opretholdelsen af et varelager, tilhørende vedkommende  

 person, udelukkende til oplagring, udstilling eller udlevering; (c)	opretholdelsen af et varelager, tilhørende vedkommende  

 person, udelukkende til bearbejdelse hos en anden person; (d)	opretholdelsen af et fast forretningssted udelukkende for at  

 foretage indkøb af varer eller indsamle oplysninger til vedkommende  

 person; (e)	opretholdelsen af et fast forretningssted udelukkende for at  

 udøve enhver anden virksomhed for vedkommende person af forberedende  

 eller hjælpende karakter; (f)	opretholdelsen af et fast forretningssted udelukkende til samtidig  

 udøvelse af flere af de i litra a-e nævnte former for  

 virksomhed.
 5. Uanset bestemmelserne i stykke 1 og 2 skal en person,  

 som udøver virksomhed i den anden kontraherende stat gennem en  

 repræsentant, anses for at have fast driftssted i denne anden stat for  

 så vidt angår enhver form for virksomhed, som  

 repræsentanten udøver for vedkommende person, hvis  

 repræsentanten opfylder hver af følgende betingelser:
(a)	han har fuldmagt til at indgå aftaler i vedkommende persons  

 navn i denne anden stat; (b)	han anvender denne fuldmagt regelmæssigt; (c)	han er ikke en uafhængig repræsentant omfattet af  

 stykke 6; og (d)	hans virksomhed er ikke begrænset til den virksomhed, som er  

 omhandlet i stykke 4.
 6. En person skal ikke anses for at have et fast  

 driftssted i en kontraherende stat, blot fordi han udøver virksomhed i  

 denne stat gennem en mægler, kommissionær eller anden  

 uafhængig repræsentant, forudsat at sådanne mæglere  

 eller repræsentanter handler inden for deres sædvanlige  

 virksomheds rammer.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller  

 som (enten gennem et fast driftssted eller på anden måde)  

 udøver virksomhed i denne anden stat, skal ikke i sig selv  

 medføre, at et af de to selskaber anses for et fast driftssted for det  

 andet.
Artikel 6 Indkomst af fast ejendom 1. Indkomst, som en person, der er hjemmehørende i en kontraherende  

 stat, oppebærer af fast ejendom (herunder indkomst fra landbrug eller  

 skovbrug), der er beliggende i den anden kontraherende stat, kan beskattes i  

 denne anden stat.
2. Udtrykket »fast ejendom« skal tillægges den  

 betydning, som det har i lovgivningen i den kontraherende stat, hvori  

 ejendommen er beliggende.
Udtrykket skal i alle tilfælde omfatte  

 tilbehør til fast ejendom, besætning og redskaber, der anvendes  

 i landbrug og skovbrug, rettigheder på hvilke civilretten om fast  

 ejendom finder anvendelse, brugsrettigheder til fast ejendom, samt  

 rettigheder til varierende eller faste ydelser, der betales for udnyttelsen  

 af eller retten til at udnytte mineralforekomster, kilder og andre  

 naturforekomster.
Skibe, luftfartøjer, samt køretøjer  

 til anvendelse på jernbane eller vej skal ikke anses for fast  

 ejendom.
 3. Bestemmelserne i stykke 1 skal finde anvendelse  

 på indkomst, der hidrører fra direkte brug, udlejning eller fra  

 enhver anden form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører en person  

 (som defineret i artikel 3), herunder indkomst af fast ejendom, der anvendes  

 ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af en person, som er hjemmehørende i en  

 kontraherende stat, kan kun beskattes i denne stat, med mindre vedkommende  

 person udøver erhvervsvirksomhed i den anden kontraherende stat gennem  

 et der beliggende fast driftssted.
Såfremt vedkommende person  

 udøver en sådan virksomhed, kan hans fortjeneste beskattes i den  

 anden stat, men dog kun for så vidt angår den del deraf, som kan  

 henføres til dette faste driftssted.
 2. Under iagttagelse af bestemmelserne i stykke 3 skal der  

 i tilfælde, hvor en person, som er hjemmehørende i en  

 kontraherende stat, udøver erhvervsvirksomhed i den anden  

 kontraherende stat gennem et der beliggende fast driftssted, i hver  

 kontraherende stat til dette faste driftssted henføres den  

 fortjeneste, som det kunne forventes at have opnået, hvis det havde  

 været et frit og uafhængigt foretagende, der udøvede den  

 samme eller lignende virksomhed på samme eller lignende vilkår,  

 og som under fuldstændigt frie forhold afsluttede forretninger med den  

 person, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er  

 afholdt for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
 4. Såfremt det har været sædvane i en  

 kontraherende stat at fastsætte den fortjeneste, der kan  

 henføres til et fast driftssted, på grundlag af en fordeling af  

 den samlede fortjeneste hos en person (som defineret i artikel 3) mellem  

 dennes forskellige afdelinger, skal intet i stykke 2 udelukke denne  

 kontraherende stat fra at fastsætte den skattepligtige fortjeneste  

 på grundlag af en sådan sædvanemæssig fordeling; den  

 valgte fordelingsmetode skal imidlertid være sådan, at resultatet  

 bliver i overensstemmelse med de principper, der er fastlagt i denne  

 artikel.
 5. Ingen fortjeneste skal kunne henføres til et  

 fast driftssted, blot fordi dette faste driftssted har foretaget  

 indkøb af varer for vedkommende person.
 6. Ved anvendelsen af de foranstående stykker skal  

 den fortjeneste, der henføres til det faste driftssted,  

 fastsættes efter samme metode hvert år, medmindre der er god og  

 fyldestgørende grund til at anvende en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne  

 overenskomst, skal bestemmelserne i disse andre artikler ikke berøres  

 af bestemmelserne i denne artikel.
Artikel 8 Indkomst fra international trafik 1. Indkomst, som oppebæres af en person, som er hjemmehørende  

 i en kontraherende stat, ved drift af transportmidler i international trafik,  

 kan kun beskattes i denne kontraherende stat.
Denne bestemmelse omfatter  

 også indkomst, som oppebæres af en person, som er  

 hjemmehørende i en kontraherende stat, ved drift af transportmidler,  

 som anvendes til udførelse af transport af udstyr, forsyninger, andet  

 materiel og mandskab til et arbejdssted i forbindelse med  

 forundersøgelser, efterforskning eller udvinding af kulbrinter  

 på den anden kontraherende stats territorium.
 2. Ved anvendelsen af denne overenskomst betragtes  

 indkomst hidrørende fra direkte anvendelse, fra udleje eller fra  

 enhver anden form for anvendelse af transportfaciliteter, herunder  

 anvendelse, vedligeholdelse eller udleje af containere og udstyr hertil, som  

 indkomst oppebåret ved international trafik.
 3. Bestemmelserne i stykke 1 skal også finde  

 anvendelse på indkomst, som er indtjent ved deltagelse i en pool, et  

 konsortium eller en international driftsorganisation.
 4. Med hensyn til fortjeneste oppebåret af det  

 danske, norske og svenske luftfartskonsortium Scandinavian Airlines System  

 (SAS) skal bestemmelserne i stykke 1 kun finde anvendelse på den del af  

 fortjenesten, som svarer til den andel i konsortiet, der ejes af den danske  

 partner i Scandinavian Airlines System (SAS), Det Danske Luftfartsselskab  

 (DDL).
Artikel 9 Regulering af indkomst 1. I tilfælde, hvor (a)	en person, som er hjemmehørende i en kontraherende stat,  

 direkte eller indirekte har del i ledelsen af, kontrollen af eller kapitalen  

 i et foretagende i den anden kontraherende stat, eller (b)	samme personer direkte eller indirekte har del i ledelsen af,  

 kontrollen af eller kapitalen i såvel et foretagende i en kontraherende  

 stat som et foretagende i den anden kontraherende stat, og der i noget af disse tilfælde mellem de to  

 foretagender er aftalt eller fastsat vilkår vedrørende deres  

 kommercielle eller finansielle forbindelser, der afviger fra de vilkår,  

 som ville være blevet aftalt mellem uafhængige personer, kan  

 enhver fortjeneste, som ville være tilfaldet en af disse personer, men  

 som på grund af disse vilkår ikke er tilfaldet denne, medregnes  

 til denne persons fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for en person, som er hjemmehørende i denne stat,  

 medregner - og i overensstemmelse hermed beskatter - fortjeneste, som en  

 person, som er hjemmehørende i den anden kontraherende stat, er blevet  

 beskattet af i denne anden stat, og den således medregnede fortjeneste  

 er fortjeneste, som ville være tilfaldet personen i den  

 førstnævnte stat, hvis vilkårene mellem de to personer  

 havde været de samme, som ville være blevet aftalt mellem  

 uafhængige personer, skal denne anden stat foretage en dertil svarende  

 regulering af det skattebeløb, som er beregnet der af fortjenesten,  

 hvis denne anden stat finder en sådan regulering berettiget.
Ved  

 reguleringen skal der tages hensyn til de øvrige bestemmelser i denne  

 overenskomst, og de kontraherende staters kompetente myndigheder skal om  

 nødvendigt rådføre sig med hinanden.
Artikel 10 Udbytter 1. Udbytte, som udbetales af et selskab, som er hjemmehørende i en  

 kontraherende stat, til en person, som er hjemmehørende i den anden  

 kontraherende stat, kan beskattes i denne anden stat.
2. Sådant udbytte kan imidlertid også  

 beskattes i den kontraherende stat, hvori det selskab, der betaler udbyttet,  

 er hjemmehørende, og i henhold til lovgivningen i denne stat, men den  

 skat pålignede skat må, såfremt modtageren er udbyttets  

 retmæssige ejer, ikke overstige 10 pct. af bruttobeløbet.
For  

 så vidt angår anvendelsen af denne sats i Danmark,  

 fastsætter de kompetente myndigheder i Danmark de nærmere regler  

 for anvendelsen af bestemmelserne i dette stykke.
 Dette stykke berører ikke adgangen til at beskatte  

 selskabet af den fortjeneste, hvoraf udbyttet er udbetalt.
 3. Udtrykket »udbytte« betyder i denne artikel indkomst af  

 aktier eller andre rettigheder, der ikke er gældsfordringer, og som  

 giver ret til andel i fortjeneste, såvel som indkomst fra andre  

 selskabsrettigheder, der er undergivet samme skattemæssige behandling  

 som indkomst af aktier i henhold til lovgivningen i den stat, i hvilken det  

 selskab, der foretager udlodningen, er hjemmehørende.
4. Bestemmelserne i stykke 1 og 2 skal ikke finde  

 anvendelse, hvis udbyttets retmæssige ejer er hjemmehørende i en  

 kontraherende stat og udøver erhvervsvirksomhed i den anden  

 kontraherende stat, i hvilken det selskab, der udbetaler udbyttet, er  

 hjemmehørende, gennem et der beliggende fast driftssted eller  

 udøver frit erhverv i denne anden stat fra et der beliggende fast  

 sted, og den aktiebesiddelse, som ligger til grund for udlodningen af  

 udbyttet, har direkte forbindelse med et sådant fast driftssted eller  

 fast sted.
I så fald skal bestemmelserne henholdsvis i artikel 7 eller  

 i artikel 14 finde anvendelse.
 5. I tilfælde, hvor et selskab, der er  

 hjemmehørende i en kontraherende stat, oppebærer fortjeneste  

 eller indkomst fra den anden kontraherende stat, må denne anden stat  

 ikke påligne nogen skat på udbytte, som udbetales af selskabet,  

 med mindre udbyttet udbetales til en person, der er hjemmehørende i  

 denne anden stat, eller den aktiebesiddelse, som ligger til grund for  

 udlodningen af udbyttet, har direkte forbindelse med et fast driftssted eller  

 et fast sted, der er beliggende i denne anden stat, eller undergive  

 selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst  

 hidrørende fra denne anden stat.
Artikel 11 Renter 1. Renter, der hidrører fra en kontraherende stat og betales til en  

 person, der er hjemmehørende i den anden kontraherende stat, kan, hvis  

 denne person er den retmæssige ejer af renterne, kun beskattes i denne  

 anden stat.
2. Udtrykket »rente« betyder i denne artikel indkomst af  

 gældsfordringer af enhver art, hvad enten de er sikrede ved pant i fast  

 ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af  

 statsgældsbeviser og indkomst af obligationer eller forskrivninger,  

 herunder agiobeløb og gevinster, der knytter sig til sådanne  

 gældsbeviser, obligationer eller forskrivninger.
Straftillæg som  

 følge af for sen betaling skal ikke anses for renter i denne  

 artikel.
3. Bestemmelsen i stykke 1 skal ikke finde anvendelse,  

 såfremt renternes retmæssige ejer, der er hjemmehørende i  

 en kontraherende stat, udøver erhvervsvirksomhed i den anden  

 kontraherende stat, hvorfra renten hidrører, gennem et der beliggende  

 fast driftssted eller udøver frit erhverv i denne anden stat fra et  

 der beliggende fast sted, og den fordring, som ligger til grund for den  

 udbetalte rente, har direkte forbindelse med et sådant fast driftssted  

 eller fast sted.
I så fald skal bestemmelserne henholdsvis i artikel 7  

 eller i artikel 14 finde anvendelse.
4. I tilfælde, hvor en særlig forbindelse  

 mellem den, der betaler renten, og den retmæssige ejer, eller mellem  

 disse og en tredje person, har bevirket, at renten set i forhold til den  

 gældsfordring, for hvilken den er betalt, overstiger det beløb,  

 som ville være blevet aftalt mellem skyldneren og den retmæssige  

 ejer, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver af de  

 kontraherende stater under hensyntagen til de øvrige bestemmelser i  

 denne overenskomst.
Artikel 12 Royalties 1. Royalties, der hidrører fra en kontraherende stat og betales til  

 en person, der er hjemmehørende i den anden kontraherende stat, kan,  

 hvis denne person er den retmæssige ejer af royaltybeløbet, kun  

 beskattes i denne anden stat.
 2. Udtrykket »royalties« betyder i denne artikel  

 betalinger af enhver art, der modtages som vederlag for anvendelsen af eller  

 retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm og film eller bånd  

 anvendt til udsendelse i radio eller fjernsyn, ethvert patent,  

 varemærke, mønster eller model, tegning, hemmelig formel eller  

 fremstillingsmetode, enhver form for databehandlingsprogram, eller for  

 anvendelsen af eller retten til at anvende industrielt, kommercielt eller  

 videnskabeligt udstyr eller for oplysninger om industrielle, kommercielle  

 eller videnskabelige erfaringer.
3. Bestemmelserne i stykke 1 skal ikke finde anvendelse,  

 såfremt royaltybeløbets retmæssige ejer, der er  

 hjemmehørende i en kontraherende stat, udøver  

 erhvervsvirksomhed i den anden kontraherende stat, hvorfra  

 royaltybeløbet hidrører, gennem et der beliggende fast  

 driftssted eller udøver frit erhverv i denne anden stat fra et der  

 beliggende fast sted, og den rettighed eller ejendom, som ligger til grund  

 for de udbetalte royalties, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
4. I tilfælde, hvor en særlig forbindelse  

 mellem den, der betaler royalties, og den retmæssige ejer, eller mellem  

 disse og en tredje person, har bevirket, at de betalte royalties, når  

 hensyn tages til den anvendelse, rettighed eller oplysning, for hvilken de er  

 betalt, overstiger det beløb, som ville være blevet aftalt  

 mellem skyldneren og den retmæssige ejer, såfremt den  

 nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I  

 så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 13 Indkomst fra afståelse af aktiver 1. Indkomst, som en person, der er hjemmehørende i en kontraherende  

 stat, erhverver ved afståelse af fast ejendom - som omhandlet i artikel  

 6 - beliggende i den anden kontraherende stat, kan beskattes i denne anden  

 stat.
 2. Indkomst ved afhændelse af rørlig formue,  

 der udgør en del af erhvervsformuen i et fast driftssted, som en  

 person, der er hjemmehørende i en kontraherende stat, har i den anden  

 kontraherende stat, eller ved afhændelse af rørlig formue, der  

 hører til et fast sted, som en person, der er hjemmehørende i  

 en kontraherende stat, har til rådighed til udøvelse af frit  

 erhverv i den anden kontraherende stat, herunder også fortjeneste ved  

 afhændelse af et sådant fast driftssted (særskilt eller  

 sammen med hele foretagendet) eller af et sådant fast sted, kan  

 beskattes i denne anden stat.
 3. Indkomst ved afhændelse af transportmidler  

 (herunder containere og udstyr hertil), der anvendes i international trafik,  

 eller af rørlig formue, som er knyttet til driften af sådanne  

 transportmidler (herunder containere og udstyr hertil), kan kun beskattes i  

 den kontraherende stat, hvor afhænderen er hjemmehørende.
 4. Indkomst ved afhændelse af alle andre aktiver kan  

 kun beskattes i den kontraherende stat, hvori afhænderen er  

 hjemmehørende.
 5. Med hensyn til kapitalgevinster oppebåret af det  

 danske, norske og svenske luftfartskonsortium Scandinavian Airlines System  

 (SAS) skal bestemmelserne i stykke 3 alene finde anvendelse på den del  

 af kapitalgevinsterne, som svarer til den andel i konsortiet, der ejes af den  

 danske partner i Scandinavian Airlines System (SAS), Det Danske  

 Luftfartsselskab (DDL).
Artikel 14 Indkomst fra frit erhverv 1. Indkomst ved frit erhverv eller ved andet arbejde af selvstændig  

 karakter oppebåret af en person, der er hjemmehørende i en  

 kontraherende stat, kan kun beskattes i denne stat, medmindre han har et fast  

 sted, som til stadighed står til rådighed for ham i den anden  

 kontraherende stat med henblik på udøvelse af hans virksomhed.  

 Såfremt han har et sådant fast sted, kan indkomsten beskattes i  

 den anden stat, men kun i det omfang den kan henføres til dette faste  

 sted.
 2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannelses-  

 eller undervisningsvirksomhed samt selvstændig virksomhed som  

 læge, tandlæge, advokat, ingeniør, arkitekt, revisor og  

 regnskabsfører.
Artikel 15 Indkomst fra arbejde i ansættelsesforhold 1. Såfremt bestemmelserne i artiklerne 16, 18 og 19 ikke  

 medfører andet, kan gage, løn og andet lignende vederlag for  

 personligt arbejde i ansættelsesforhold oppebåret af en person,  

 der er hjemmehørende i en kontraherende stat, kun beskattes i denne  

 stat, medmindre arbejdet er udført i den anden kontraherende stat.
Er  

 arbejdet udført der, kan det vederlag, som oppebæres herfor,  

 beskattes i denne anden stat.
 2. Uanset bestemmelserne i stykke 1 kan vederlag, som en  

 person, der er hjemmehørende i en kontraherende stat, oppebærer  

 for arbejde i ansættelsesforhold udført i den anden  

 kontraherende stat, kun beskattes i den førstnævnte stat,  

 såfremt:
a)	modtageren opholder sig i den anden stat i en eller flere perioder,  

 der tilsammen ikke overstiger 183 dage i en hvilken som helst  

 12-månedersperiode, som begynder eller slutter i det  

 pågældende skatteår, og b)	vederlaget betales af eller for en arbejdsgiver, der ikke er  

 hjemmehørende i den anden stat, og c)	vederlaget ikke udredes af et fast driftssted eller et fast sted,  

 som arbejdsgiveren har i den anden stat.
 3. Vederlag for arbejde i ansættelsesforhold, som  

 udføres om bord på et transportmiddel, der anvendes i  

 international trafik af en person, som er hjemmehørende i en  

 kontraherende stat (herunder sådan trafik, som er omhandlet i artikel  

 8, stykke 1, sidste punktum), kan uanset de foranstående bestemmelser i  

 denne artikel beskattes i denne stat.
 4. Gage, løn og andet lignende vederlag, som  

 oppebæres af en person, som er hjemmehørende i en kontraherende  

 stat, for arbejde i ansættelsesforhold i forbindelse med bygge-,  

 anlægs- og monteringsarbejder i den anden kontraherende stat, kan -  

 når indkomsten ikke beskattes i denne anden stat i den periode, som er  

 omhandlet i artikel 5, stykke 3, litra a) - uanset bestemmelserne i stykke 1  

 og 2 i nærværende artikel kun beskattes i  

 førstnævnte stat.
 5. Vederlag, som oppebæres af en person, som er  

 hjemmehørende i en kontraherende stat, og som opholder sig som  

 journalist eller korrespondent i den anden kontraherende stat i en periode,  

 som ikke overstiger fem år, kan uanset bestemmelserne i stykke 1 og 2 i  

 denne artikel kun beskattes i den kontraherende stat, hvorfra vederlaget  

 oppebæres.
 6. I tilfælde, hvor en person, der er  

 hjemmehørende i Danmark, modtager vederlag for personligt arbejde  

 udført på et af Scandinavian Airlines System (SAS) i  

 international trafik drevet luftfartøj, kan et sådant vederlag  

 kun beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en  

 person, der er hjemmehørende i en kontraherende stat, i hans egenskab  

 af medlem af bestyrelsen for et selskab, der er hjemmehørende i den  

 anden kontraherende stat, kan beskattes i denne anden stat.
Artikel 17 Indkomst for kunstnere og sportsfolk 1. Indkomst, som en person, der er hjemmehørende i en kontraherende  

 stat, oppebærer som udøvende kunstner, såsom teater-,  

 film-, radio- eller fjernsynskunstner, eller som musiker eller sportsmand,  

 ved virksomhed, som han i denne egenskab udøver i den anden  

 kontraherende stat, kan uanset bestemmelserne i artiklerne 7, 14 og 15  

 beskattes i denne stat.
 2. I tilfælde, hvor indkomst ved den virksomhed, som  

 udøves af en udøvende kunstner eller en sportsmand i hans  

 egenskab som sådan, ikke tilfalder den udøvende kunstner eller  

 sportsmanden selv, men en anden person, kan denne indkomst uanset  

 bestemmelserne i artiklerne 7, 14 og 15 beskattes i den kontraherende stat, i  

 hvilken kunstnerens eller sportsmandens virksomhed udøves.
3. Uanset de foregående bestemmelser i denne artikel  

 skal indkomst, som en udøvende kunstner eller sportsmand  

 oppebærer ved sin virksomhed, fritages for beskatning i den  

 kontraherende stat, hvor virksomheden udøves, hvis denne virksomhed er  

 udøvet inden for rammerne af et kulturelt samarbejde og af et  

 besøg, som fuldt ud er finansieret af den anden kontraherende stat  

 eller dennes myndigheder.
Den pågældende fritagelse gives, efter  

 at skattemyndighederne i en kontraherende stat har fået forelagt et  

 dokument fra en kompetent administrativ statsmyndighed i den anden  

 kontraherende stat, som bekræfter, at alle nødvendige  

 betingelser er opfyldt.
Artikel 18 Pensioner og lignende betalinger 1. Pensioner, livrente og andre lignende betalinger, som en fysisk person  

 modtager fra kilder i en kontraherende stat, kan kun beskattes i denne  

 stat.
 2. Udtrykket »livrente« betyder en fastsat sum, der er  

 periodisk betalbar til fastsatte tidspunkter, enten for livstid eller for et  

 bestemt tidsrum eller et tidsrum, som lader sig bestemme, i henhold til en  

 forpligtelse til at præstere disse betalinger mod rimeligt og fuldt  

 vederlag i penge eller penges værdi.
Artikel 19 Vederlag til offentligt ansatte 1. Vederlag, undtagen pensioner, der udbetales af en statslig myndighed  

 eller anden myndighed i en kontraherende stat, herunder lokale myndigheder,  

 til en fysisk person for udførelse af hverv for disse myndigheder, kan  

 kun beskattes i denne stat.
 2. Sådant vederlag kan imidlertid kun beskattes i  

 den anden kontraherende stat, hvis hvervet er udført i denne stat, og  

 den pågældende er en i denne stat hjemmehørende,  

 som:
(i)	er statsborger i denne stat eller (ii)	ikke blev hjemmehørende i denne stat alene med det  

 formål at udføre hvervet.
 3. Bestemmelserne i artiklerne 15 og 16 skal finde  

 anvendelse på vederlag, der udbetales for hverv i forbindelse med  

 erhvervsvirksomhed, der udøves af en statslig myndighed eller anden  

 myndighed i en kontraherende stat, herunder lokale myndigheder.
Artikel 20 Beløb betalt til studerende,  

 erhvervspraktikanter, lærere og forskere 1. Beløb, som en studerende eller en erhvervspraktikant, der er  

 eller som umiddelbart før han besøger en kontraherende stat var  

 hjemmehørende i den anden kontraherende stat, og som opholder sig i  

 den førstnævnte stat udelukkende i studie- eller  

 uddannelsesøjemed, modtager til sit underhold, sit studium eller sin  

 uddannelse, skal ikke beskattes i denne stat under forudsætning af, at  

 sådanne beløb hidrører fra kilder uden for denne  

 stat.
2. Bestemmelserne i stykke 1 omfatter også vederlag,  

 som betales til en lærer eller forsker, der er eller som umiddelbart  

 før han besøger en kontraherende stat var hjemmehørende  

 i den anden kontraherende stat, og som opholder sig i den  

 førstnævnte kontraherende stat med det hovedformål at  

 undervise, forelæse eller drive forskning ved et universitet, en  

 læreanstalt, en skole eller en anden uddannelsesinstitution eller  

 videnskabelig forskningsinstitution, hvis virksomhed er blevet godkendt af  

 regeringen i den førstnævnte stat.
Sådant vederlag skal  

 fritages for beskatning i den førstnævnte kontraherende stat i  

 en periode på to år regnet fra det tidspunkt, hvor han set i  

 forhold til det pågældende vederlag for undervisning,  

 forelæsninger eller forskning først er ankommet til denne stat,  

 og under forudsætning af, at sådant vederlag hidrører fra  

 kilder inden for den anden kontraherende stat.
Artikel 21 Andre indkomster Indkomster, der oppebæres af en i en kontraherende stat  

 hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun  

 beskattes i denne stat.
Artikel 22 Formue 1. Formue bestående af fast ejendom, omhandlet i artikel 6, som ejes  

 af en person, der er hjemmehørende i en kontraherende stat, og som er  

 beliggende i den anden kontraherende stat, kan beskattes i denne anden  

 stat.
 2. Formue bestående af rørlig formue, der  

 udgør en del af erhvervsformuen i et fast driftssted, som et  

 foretagende i en kontraherende stat har i den anden kontraherende stat, eller  

 af rørlig formue, der hører til et fast sted, som en person,  

 der er hjemmehørende i en kontraherende stat, har til rådighed  

 til udøvelse af frit erhverv i den anden kontraherende stat, kan  

 beskattes i denne anden stat.
 3. Formue bestående af transportmidler (herunder  

 containere og udstyr hertil), der anvendes i international trafik, eller af  

 rørlig formue, der er knyttet til driften af sådanne  

 transportmidler (herunder containere og udstyr hertil), kan kun beskattes i  

 den kontraherende stat, hvor formuens ejer er hjemmehørende.
 4. Al anden formue, tilhørende en person, der er  

 hjemmehørende i en kontraherende stat, kan kun beskattes i denne  

 stat.
 5. Med hensyn til formue, som ejes af det danske, norske  

 og svenske luftfartskonsortium Scandinavian Airlines System (SAS) skal  

 bestemmelserne i stykke 3 alene finde anvendelse på den del af formuen,  

 som svarer til den andel i konsortiet, der ejes af den danske partner i  

 Scandinavian Airlines System (SAS), Det Danske Luftfartsselskab (DDL).
Artikel 23 Ophævelse af dobbeltbeskatning Dobbeltbeskatning skal undgås således:
 1. I Danmark:
a)	I tilfælde, hvor en person, der er hjemmehørende i  

 Danmark, oppebærer indkomst eller ejer formue, som ifølge  

 bestemmelserne i denne overenskomst kan beskattes i Rusland, skal Danmark,  

 medmindre bestemmelserne i punkt c) medfører andet, (i)	indrømme fradrag i den pågældende persons  

 indkomstskat med et beløb svarende til den indkomstskat, som er betalt  

 i Rusland; (ii)	indrømme fradrag i den pågældende persons  

 formueskat med et beløb svarende til den formueskat, som er betalt i  

 Rusland; b)	Fradragsbeløbet skal imidlertid ikke i noget tilfælde  

 kunne overstige den del af indkomstskatten eller formueskatten, beregnet uden  

 sådant fradrag, der svarer til den indkomst, som kan beskattes i  

 Rusland.
 c)	I tilfælde, hvor en person, der er hjemmehørende i  

 Danmark, oppebærer indkomst eller ejer formue, som ifølge  

 bestemmelserne i denne overenskomst kun kan beskattes i Rusland, kan Danmark  

 medregne denne indkomst eller formue i beskatningsgrundlaget, men skal i  

 skatten af indkomsten eller formuen fradrage den del af indkomstskatten,  

 henholdsvis formueskatten, som svarer til den indkomst, der hidrører  

 fra Rusland, eller den formue, der ejes i Rusland.
 2. I Den Russiske Føderation:
I tilfælde hvor en person, som er  

 hjemmehørende i Den Russiske Føderation, oppebærer  

 indkomst eller ejer formue, som ifølge bestemmelserne i denne  

 overenskomst kan beskattes i Danmark, skal den skat af sådan indkomst  

 eller formue, som skal betales i Danmark, fradrages i den skat, som  

 pålægges indkomsten eller formuen hos en sådan person i Den  

 Russiske Føderation.
Sådant fradrag skal imidlertid ikke  

 overstige den skat, som beregnes af sådan indkomst eller formue efter  

 Den Russiske Føderations love og bestemmelser.
Artikel 24 Ikke-diskriminering 1. Statsborgere, juridiske personer eller enhver sammenslutning af  

 personer, som i en kontraherende stat oppebærer deres status som  

 sådan eller sådanne gennem gældende lovgivning i denne  

 stat, eller som helt eller delvis ejes af personer, som er  

 hjemmehørende i denne stat, skal ikke i den anden kontraherende stat  

 kunne undergives nogen beskatning eller dermed forbundne krav, som er  

 anderledes eller mere byrdefulde end den beskatning og dermed forbundne krav,  

 som statsborgere, juridiske personer eller enhver sammenslutning af personer  

 i denne anden stat under samme forhold er eller måtte blive undergivet.  

 Uanset bestemmelserne i artikel 1 skal denne bestemmelse også finde  

 anvendelse på personer, der ikke er hjemmehørende i en af eller  

 begge de kontraherende stater, såvel som på statsløse  

 personer, som er hjemmehørende i en kontraherende stat.
Bestemmelserne  

 i dette stykke forpligter ikke en kontraherende stat til at indrømme  

 statsborgere, juridiske personer eller enhver sammenslutning af personer i  

 den anden kontraherende stat skattemæssige fordele, som efter  

 særlig aftale indrømmes til statsborgere, juridiske personer  

 eller enhver sammenslutning af personer, som er hjemmehørende i en  

 tredje stat.
 2. Beskatningen af en person, som er hjemmehørende  

 i en kontraherende stat, og som udøver virksomhed i den anden  

 kontraherende stat gennem et fast driftssted, må ikke være mindre  

 fordelagtig i denne anden stat end beskatningen af personer, som er  

 hjemmehørende i denne anden stat, og som udøver samme  

 virksomhed under samme vilkår.
 3. Intet i denne artikel forpligter en kontraherende stat  

 til at give fysiske personer, som ikke er hjemmehørende i denne stat,  

 samme ret til personlige skattemæssige begunstigelser, lempelser og  

 nedsættelser, som indrømmes fysiske personer, som er  

 hjemmehørende i denne stat.
 4. Intet i denne artikel forpligter en kontraherende stat  

 til at indrømme skattemæssige incitamenter eller andre  

 tilsvarende fordele til statsborgere eller andre personer som omhandlet i  

 stykke 1, som er hjemmehørende i den anden kontraherende stat, alene  

 fordi sådanne incitamenter i henhold til særlige aftaler  

 indrømmes af den førstnævnte stat til sådanne  

 personer, som er hjemmehørende i en tredje stat.
 5. Bestemmelserne i denne artikel finder anvendelse  

 på de skatter, som er omhandlet af denne overenskomst.
Artikel 25 Fremgangsmåden ved indgåelse af gensidige  

 aftaler 1. I tilfælde hvor en person mener, at foranstaltninger truffet af  

 en af eller begge de kontraherende stater for ham medfører eller vil  

 medføre en beskatning, som ikke er i overensstemmelse med  

 bestemmelserne i denne overenskomst, kan han, uanset hvilke retsmidler der  

 måtte være fastsat i disse staters interne lovgivning, indbringe  

 sin sag for den kompetente myndighed i den kontraherende stat, i hvilken han  

 er hjemmehørende.
Sagen skal forelægges inden tre år fra  

 den dag, hvor der er givet ham underretning om den foranstaltning, der  

 medfører en beskatning, som ikke er i overensstemmelse med  

 bestemmelserne i overenskomsten.
 2. Den kompetente myndighed skal, hvis indsigelsen synes  

 at være begrundet, og hvis den ikke selv kan nå til en rimelig  

 løsning, søge at løse sagen ved gensidig aftale med den  

 kompetente myndighed i den anden kontraherende stat med henblik på at  

 undgå en beskatning, der ikke er i overensstemmelse med overenskomsten.  

 Enhver indgået aftale skal gennemføres uden hensyn til frister,  

 der måtte gælde ifølge de kontraherende staters interne  

 lovgivning.
 3. De kompetente myndigheder i de kontraherende stater  

 skal søge ved gensidig aftale at løse vanskeligheder eller  

 tvivlsspørgsmål, der måtte opstå med hensyn til  

 fortolkningen eller anvendelsen af overenskomsten.
4. De kontraherende staters kompetente myndigheder kan  

 rådføre sig med hinanden med henblik på at undgå  

 dobbeltbeskatning i tilfælde, som ikke reguleres af overenskomsten.
De  

 kompetente myndigheder kan ligeledes træde i direkte forbindelse med  

 hinanden med henblik på anvendelsen af bestemmelserne i denne  

 overenskomst.
Artikel 26 Udveksling af oplysninger 1. De kontraherende staters kompetente myndigheder skal udveksle  

 oplysninger, som er nødvendige for at gennemføre bestemmelserne  

 i denne overenskomst eller i de kontraherende staters interne lovgivning  

 vedrørende skatter, der omfattes af overenskomsten, i det omfang denne  

 beskatning ikke strider mod overenskomsten.
Udvekslingen af oplysninger er  

 ikke begrænset af artikel 1. Alle oplysninger, der modtages af en  

 kontraherende stat, skal behandles som fortrolige på samme måde  

 som oplysninger, der modtages i henhold til denne stats interne lovgivning,  

 og må kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning,  

 opkrævning, inddrivelse, retsforfølgning eller klagebehandling i  

 forbindelse med de skatter, der er omfattet af overenskomsten.
Sådanne  

 personer eller myndigheder må kun benytte oplysningerne til de  

 nævnte formål.
De kan meddele oplysningerne under offentlige  

 retsforhandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende  

 stat pligt til:
a)	at udføre forvaltningsakter, der strider mod denne stats  

 eller den anden kontraherende stats lovgivning og forvaltningspraksis; b)	at meddele oplysninger, som ikke kan opnås ifølge denne  

 stats eller den anden kontraherende stats lovgivning eller normale  

 forvaltningspraksis; c)	at meddele oplysninger, som ville røbe nogen  

 erhvervsmæssig, forretningsmæssig, industriel, kommerciel eller  

 faglig hemmelighed eller nogen fremstillingsmetode, eller oplysninger, hvis  

 offentliggørelse ville stride mod almene interesser (ordre  

 public).
3. Hvis en kontraherende stat anmoder om oplysninger i  

 overensstemmelse med denne artikel, skal den anden kontraherende stat  

 søge at fremskaffe de pågældende oplysninger på  

 samme måde, som hvis denne anden stat selv havde været indblandet  

 i skattespørgsmålet, og uanset om denne anden stat på  

 dette tidspunkt har behov for disse oplysninger.
Såfremt den kompetente  

 myndighed i en kontraherende stat særligt fremsætter anmodning  

 herom, kan den kompetente myndighed i den anden kontraherende stat stille  

 oplysninger til rådighed efter denne artikel i den form, der er anmodet  

 om, såsom vidneerklæringer og kopier af uredigerede  

 originaldokumenter (herunder bøger, papirer, udskrifter, optegnelser,  

 regnskaber eller skriftligt materiale), i samme omfang som sådanne  

 erklæringer og dokumenter kan fremskaffes efter lovgivningen og den  

 administrative praksis i denne anden stat for så vidt angår  

 dennes egne skatter.
Artikel 27 Andre skattemæssige begunstigelser Intet i denne overenskomst berører de skattemæssige  

 begunstigelser til personer, som er omfattet af sådanne begunstigelser  

 i kraft af de almindelige regler i international ret eller af bestemmelserne  

 i særlige aftaler.
Artikel 28 Ikrafttræden 1. De kontraherende staters regeringer skal give hinanden underretning,  

 når de forfatningsmæssige betingelser for overenskomstens  

 ikrafttræden er opfyldt.
 2. Overenskomsten skal træde i kraft 30 dage efter  

 datoen for modtagelsen af den sidste af i stykke 1 omhandlede underretninger,  

 og dens bestemmelser skal have virkning som følger:
(i)	for så vidt angår kildeskat: for indkomster, som  

 oppebæres fra og med den 1. januar i det kalenderår, der  

 følger efter det år, i hvilket overenskomsten træder i  

 kraft; (ii)	for så vidt angår andre skatter af indkomst samt  

 formueskatter: for skatter som pålignes i det skatteår, som  

 begynder fra og med den 1. januar i det kalenderår, der følger  

 det år, i hvilket overenskomsten træder i kraft; 3. Overenskomsten mellem Kongeriget Danmarks regering og  

 Unionen af Socialistiske Sovjetrepublikkers regering til undgåelse af  

 dobbeltbeskatning af indkomst og formue, undertegnet den 21. oktober 1986,  

 skal ophøre med at have virkning i forholdet mellem Den Russiske  

 Føderation og Kongeriget Danmark fra tidspunktet for  

 ikrafttrædelsen af denne overenskomst.
 4. Fra det tidspunkt, hvor denne overenskomst får  

 virkning, skal alle bestemmelser i de følgende overenskomster og  

 diplomatiske noter vedrørende beskatning ophøre med at finde  

 anvendelse i forholdet mellem Den Russiske Føderation og Kongeriget  

 Danmark:
 a)	Overenskomst mellem Unionen af Socialistiske Sovjetrepublikkers  

 regering og Kongeriget Danmarks regering om international biltrafik,  

 undertegnet den 3. december 1971.
 b)	Protokol af 9. februar 1971 angående gensidig skattefritagelse  

 for luftfartsselskaber og deres ansatte, oprettet i tilslutning til  

 overenskomsten mellem De Socialistiske Sovjetrepublikkers Unions regering og  

 Danmarks regering vedrørende luftfartsforbindelser af 31. marts  

 1956.
 c)	Verbalnoter af 21. marts 1960 og 10. maj 1960 udvekslet mellem  

 Unionen af Socialistiske Sovjetrepublikkers ambassade og det danske  

 udenrigsministerium om beskatning af fysiske personer ansat i visse  

 foretagender, institutioner og organisationer.
Artikel 29 Opsigelse Denne overenskomst skal forblive i kraft, indtil den opsiges af en  

 kontraherende stat.
Hver af de kontraherende stater kan opsige overenskomsten  

 ved ad diplomatisk vej at give skriftlig meddelelse om opsigelsen, mindst  

 seks måneder før udgangen af et kalenderår.
I så  

 fald skal overenskomsten ophøre at have virkning som  

 følger:
(i)	for så vidt angår kildeskat: for indkomst  

 oppebåret fra og med den 1. januar i det kalenderår, der  

 følger det år, i hvilket meddelelse er givet; (ii)	for så vidt angår andre skatter på indkomst samt  

 formueskatter: for skatter der pålignes i det skatteår, der  

 begynder fra og med den 1. januar i det kalenderår, der følger  

 efter det år, i hvilket meddelelsen er givet; Udfærdiget i Moskva, den 8. februar 1996 på  

 dansk, russisk og engelsk, hvilke tre tekster har samme gyldighed.
I  

 tilfælde af fortolkningstvivl skal den engelske tekst anvendes som  

 referencetekst.
For Kongeriget Danmarks regering Poul Nyrup Rasmussen For Den Russiske Føderations regering Viktor Chernomyrdin Overenskomsten trådte i medfør af artikel 28  

 i kraft den 27. april 1997.
 Denne bekendtgørelse træder i stedet for  

 bekendtgørelse nr. 91 af 19. juni 1997, som indeholder en redaktionel  

 fejl, og som samtidig ophæves.
