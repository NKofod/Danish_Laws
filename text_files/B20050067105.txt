Bekendtgørelse om uddannelsen til kosmetiker I medfør af § 4, stk. 2, i lov om  

 erhvervsuddannelser, jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som kosmetiker.
Uddannelsens mål § 2.  

  

 Den  

 uddannede kosmetiker skal selvstændigt kunne udføre alle former for hud- og  

 skønhedspleje, dag- og aften-make-up, camouflageteknik, ansigtsmassage,  

 manicure med massage, depilering samt kosmetisk krops- og fodbehandling.
Den  

 uddannede kosmetiker skal have viden om epilering og plastikkirurgi,  

 mikrobiologi, præparatlære, kemi, anatomi/fysiologi, hudanalyse og  

 apparatlære.
Kapitel 2 Uddannelsens varighed og struktur m.v.
 § 3.  

  

 Uddannelsen  

 er henført til den erhvervsfaglige fællesindgang for Service og hører til  

 uddannelsesfamilie 1: Stil og design.
 Stk. 2.  

  

 Det faglige  

 udvalg for uddannelsen er Frisørfagets Fællesudvalg.
 § 4.  

  

 Uddannelsen varer 2 år, jf. dog §§ 6-8.
Stk. 2.  

  

 Uddannelsen  

 omfatter et obligatorisk grundforløb på 20 uger, jf. bekendtgørelsen om  

 grundforløb (grundforløbsbekendtgørelsen), og et hovedforløb, der omfatter  

 praktikuddannelse og 20 ugers obligatorisk skoleundervisning.
Eleven kan  

 indlede uddannelsen på skole med et grundforløb eller i en praktikvirksomhed.
 Stk. 3.  

  

 Den  

 obligatoriske skoleundervisning i hovedforløbet er opbygget af 2  

 skoleperioder  

 på hver 10 uger, der omfatter grundfag, områdefag, bundne specialefag og  

 valgfag samt valgfri specialefag, der eventuelt kan etableres som særlige  

 skoleperioder.
 Stk. 4.  

  

 I  

 grundforløbet har eleven mulighed for valgfri undervisning, jf.  

 grundforløbsbekendtgørelsen  

.  

  

 Hovedforløbet  

 kan suppleres med valgfri undervisning (påbygning), jf. bekendtgørelse om  

 erhvervsuddannelser (hovedbekendtgørelsen) og erhvervsuddannelseslovens  

 § 24, stk. 4.
 Stk. 5.  

  

 Varigheden  

 og strukturen efter stk. 1-3 kan fraviges, jf. §§ 6-8.
 § 5.  

  

 Det er en betingelse for at begynde på  

 skoleundervisningen i hovedforløbet, at eleven har bevis for gennemførelse af  

 grundforløbet efter reglerne i hovedbekendtgørelsen, jf. § 9.
 Stk. 2.  

  

 Det er desuden  

 en betingelse, at eleven har opnået mindst karakteren 6 i  

 grundforløbsprojektet.
Særlige forløb og godskrivning § 6.  

  

 Personer, der har gennemført  

 uddannelsen til frisør, kan gennemføre uddannelsen til kosmetiker på 1 år og  

 8  

 uger, herunder 22 ugers skoleundervisning.
 Stk. 2.  

  

 Personer,  

 der har gennemført anden erhvervsuddannelse, kan gennemføre uddannelsen til  

 kosmetiker på 1 år og 9 måneder, herunder 27 ugers skoleundervisning.
§ 7.  

  

 Elever,  

 der har de nødvendige forudsætninger, kan gennemføre et supplerende kursus,  

 jf.  

 hovedbekendtgørelsen, på indtil  

 20  

 uger, der træder i stedet for grundforløbet.
Skolen kan herunder foretage  

 afklaring af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb på indtil 2 uger, jf.  

 hovedbekendtgørelsen.
For elever med uddannelsesaftale er kurset omfattet af  

 uddannelsesaftalen.
 Stk. 2.  

  

 Suppleringskurset og herunder afklaringen kan gennemføres uden  

 uddannelsesaftale.
 § 8.  

  

 Elever kan fritages for dele af  

 uddannelsen, jf. hovedbekendtgørelsen, og efter anvisningerne i vejledningen  

 til bekendtgørelsen.
Kapitel 3 Skoleundervisningen § 9.  

  

 Grundforløbet  

 omfatter følgende områdefag, der er særligt for hovedforløbet, og som varer 8  

 uger:
1)  

 	  

 Anatomi/fysiologi Niveau: rutine Målet er, at eleven  

 får viden om de for uddannelsen relevante begreber og terminologier, der  

 vedrører menneskets anatomi, samt de anatomiske enheders opbygning, funktion,  

 placering og udvikling.
2)  

 	  

 Hud- og skønhedspleje Niveau: rutine Målet er, at:
a)  

 	  

 eleven får fremmet og  

 udviklet sin forståelse for service og kundepleje integreret i et  

 behandlingsforløb, b)  

 	  

 eleven selvstændigt  

 kan udføre et behandlingsforløb, med de for faget beskrevne discipliner, og c)  

 	  

 eleven kan anvende  

 relevante produkter og har opnået viden om grønne produkter, der kan benyttes  

 som et alternativ til syntetiske produkter.
3)  

 	  

 Mikrobiologi Niveau: begynder Målet er, at eleven  

 opnår kendskab til mikroorganismer og kan anvende denne viden i  

 behandlingssammenhæng.
Desuden skal eleven opnå praktiske færdigheder inden  

 for  

 rengøring af brugte materialer.
4)  

 	  

 Apparatlære Niveau: rutine Målet er, at eleven  

 med sikkerhed kan anvende elektriske apparater, der anvendes i hud- og  

 skønhedsplejen.
Anvendelsen af apparaterne skal ske under fornøden  

 hensyntagen  

 til gældende sikkerhedsbestemmelser samt under hensyntagen til indikationer  

 og  

 kontraindikationer.
5)  

 	  

 Faglig teori 1 Niveau: rutine Målet er, at:
a)  

 	  

 eleven opnår kendskab  

 til den faglige teori i kosmetikerfaget, b)  

 	  

 eleven tilegner sig  

 kundskaber og færdigheder i udvikling i naturvidenskabelig erkendelse,  

 herunder  

 kundskaber og færdigheder i anvendelse af fysik og kemi i hverdag og samfund, c)  

 	  

 eleven tilegner sig  

 kundskaber og færdigheder i arbejdsmåder og tankegange, der sætter dem i  

 stand  

 til at planlægge, gennemføre og vurdere undersøgelser og eksperimenter, d)  

 	  

 eleven opnår  

 grundlæggende viden om de danske myndigheders bekendtgørelser, vejledninger  

 m.v., der omhandler kosmetiske produkter og grønne produkter, samt til  

 EUs  

 negativ-/positivliste, og e)  

 	  

 eleven opnår kendskab  

 til grundlæggende opbygning af de energigivende næringskilder.
 § 10.  

  

 Undervisningen i hovedforløbet omfatter følgende grundfag, jf. bekendtgørelse  

 om grundfag i erhvervsuddannelserne (grundfagsbekendtgørelsen), der varer i  

 alt  

 3 uger:
 1)  

 	  

 Salg og service  

 (niveau E).
 2)  

 	  

 Sundhed.
 § 11.  

  

 Undervisningen i hovedforløbet omfatter følgende områdefag, der varer i alt  

 6,8  

 uger:
1)  

 	  

 Anatomi/fysiologi og  

 mikrobiologi Niveau: avanceret Målet er, at:
a)  

 	  

 eleven kan anvende  

 viden om blodkredsløb og hudens anatomi, struktur og funktion, b)  

 	  

 eleven kan anvende  

 teoretisk viden om mikroorganismer, og c)  

 	  

 eleven kan udføre  

 ansvarlig mekanisk rengøring.
2)  

 	  

 Ernæring Niveau: avanceret Målet er, at eleven  

 skal have forståelse af målsætningen for ernæringen og dens indvirkning på  

 huden og menneskets velvære.
3)  

 	  

 Kemi/miljøteknologi Niveau: avanceret Målet er, at:
a)  

 	  

 eleven har viden om  

 kosmetiske præparaters kemiske processer ved blanding og deres reaktion på  

 huden, og b)  

 	  

 eleven har viden om  

 kosmetiske præparaters anvendelse og de kemiske stoffers sammensætning og  

 egenskaber.
4)  

 	  

 Faglig teori 2 Niveau. avanceret Målet er, at:
a)  

 	  

 eleven kan de faglige  

 teorier, og b)  

 	  

 eleven stifter  

 bekendtskab med teorierne ved epilering.
5)  

 	  

 Kosmetiske  

 behandlinger Niveau: avanceret Målet er, at eleven  

 opnår erfaring med kosmetiske behandlinger.
6)  

 	  

 Salgstræning Niveau: rutine Målet er, at eleven  

 får en god forståelse for betydningen af salg og service.
 § 12.  

  

 Til uddannelsen er knyttet følgende bundne specialefag, der varer 1 uge:
1)  

 	  

 Dermatologi Niveau: begynder Målet er, at eleven  

 skal have kendskab til de hudsygdomme, der kan forekomme i branchen med  

 henblik  

 på at sende klienten videre til læge.
§ 13.  

  

 Undervisningen i hovedforløbet omfatter desuden valgfri specialefag, der har  

 følgende overordnede mål og rammer: Der skal gives eleven mulighed for at  

 tilegne sig branchens seneste teknologier og nyeste trends.
De valgfri  

 specialefag varer i alt 6 uger.
 Stk. 2.  

  

 Eleven og  

 virksomheden vælger specialefag efter anvisningerne i vejledningen til  

 bekendtgørelsen, jf. hovedbekendtgørelsen.
 Stk. 3.  

  

 Skolen  

 fastsætter en frist for valg og omvalg af specialefag, jf.  

 hovedbekendtgørelsen.
§ 14.  

  

 Undervisningen  

 i hovedforløbet omfatter endvidere valgfag.
Undervisningen følger reglerne  

 for  

 valgfag, jf. hovedbekendtgørelsen.
 Stk. 2.  

  

 Valgfag  

 varer i alt 3,2 uger.
Praktikuddannelsen § 15.  

  

 Praktikuddannelsen  

 omfatter følgende arbejdsområder og funktioner: Eleverne skal anvende  

 korrekte  

 arbejdsstillinger og have praktisk oplæring i de almindeligst forekommende  

 arbejdsfunktioner, metoder og anvendelse af materialer og værktøjer.
 § 16.  

  

 Målene  

 med praktikuddannelsen er:
 1)  

 	  

 Eleven skal på  

 avanceret niveau kunne vurdere et problem, planlægge, løse og gennemføre en  

 opgave og kunne løse et problem også i ikke-rutine situationer - alene og i  

 samarbejde med andre under hensyntagen til opgavens art.
 2)  

 	  

 Eleven skal på  

 rutineniveau kunne planlægge og gennemføre en opgave og løse et problem i  

 rutine og kendte situationer og omgivelser alene og i samarbejde med andre.
 3)  

 	  

 Eleven skal på  

 begynderniveau kunne løse en opgave og udføre en aktivitet i en kendt  

 situation  

 og ud fra en kendt problemstilling og skal kunne udføre en mere kompliceret  

 aktivitet under vejledning.
 Stk. 2.  

  

 Målet med  

 praktikuddannelsen inden for kosmetikeruddannelsen er desuden, at eleven  

 opnår  

 kendskab til branchens arbejdsmiljø, at eleven lærer at udføre alle  

 funktioner  

 i en klinik, herunder vejledning af forbrugerne, at eleven opnår en rutine og  

 hurtighed, der svarer til branchens krav, og eleven selvstændigt kan  

 tilrettelægge og vurdere et arbejdes omfang.
 Uddannelsesbog m.v.
 § 17.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer, som virksomheden skal udstede efter de enkelte  

 praktikophold, skal indgå i elevens uddannelsesbog, jf. hovedbekendtgørelsen.
Kapitel 4 Karaktergivning § 18.  

  

 Bekendtgørelsen  

 om karakterskala anvendes. 13-skalaen anvendes, jf. dog stk. 2.
 Stk. 2.  

  

 Ved valgfri  

 specialefag, der er fælles for arbejdsmarkedsuddannelser og  

 erhvervsuddannelser, kan anvendes andre betegnelser, hvis det fremgår af de  

 nærmere retningslinier for faget.
Skolens bedømmelse § 19.  

  

 Bedømmelse  

 af grundfag følger reglerne herom, jf. grundfagsbekendtgørelsen.
 Stk. 2.  

  

 Bedømmelse  

 af valgfag følger reglerne for de pågældende fag, jf. hovedbekendtgørelsen.
 Stk. 3.  

  

 Ved  

 afslutningen af et områdefag eller specialefag gives en afsluttende karakter.  

 Hvis faget afsluttes med eksamen, er den afsluttende karakter  

 eksamenskarakteren, ellers er det en standpunktskarakter.
 Stk. 4.  

  

 Inden  

 afslutningen af den første skoleperiode på hovedforløbet udfører eleven en  

 praktisk opgave, der stilles af skolen inden for skoleperiodens område- og  

 specialefag.
 Stk. 5.  

  

 Skolen afholder  

 eksamen i fagene anatomi/fysiologi, mikrobiologi, ernæring,  

 kemi/miljøteknologi, dermatologi og faglig teori 2.
Stk. 6.  

  

 Eksamen i  

 områdefag og specialefag gennemføres således: Der afholdes skriftlig eksamen  

 med spørgsmål jævnt fordelt mellem de fag, der er nævnt i stk. 5. Der  

 afsættes 4 klokketimer til den skriftlige eksamen.
Ingen hjælpemidler er  

 tilladt.
 Stk. 7.  

  

 Eksamensopgaverne tilvejebringes af skolen i samråd med det lokale  

 uddannelsesudvalg.
Sygeeksamen og ny prøve (omprøve) § 20.  

  

 Sygeeksamen og ny eksamen (omprøve) følger bekendtgørelsen om prøver og  

 eksamen  

 i erhvervsrettede uddannelser.
Svendeprøve § 21.  

  

 Efter  

 det sidste skoleophold, når skolen har udstedt skolebevis, jf. § 23, afholder  

 det faglige udvalg en svendeprøve.
Stk. 2.  

  

 Svendeprøven  

 starter med en 6 timers opgave med hovedvægt på de valgte valgfri  

 specialefags  

 arbejdsområder.
Der skal i denne behandling indgå en ansigtsbehandling, en  

 behandling på kroppen og et total koncept af skønhed og velvære.
Herefter  

 fortsætter svendeprøven med opgaver inden for arbejdsområdet knyttet til  

 områdefagene hud- og skønhedspleje, apparatlære og kosmetiske behandlinger.  

 Den  

 samlede svendeprøve kan bestå af både en mundtlig og en praktisk prøve.  

 Eleven  

 skal udføre praktiske øvelser, hvis sammensætning samt antallet af  

 discipliner  

 bestemmes af det faglige udvalg.
Prøvedisciplinerne tilsendes eleverne efter  

 sidste skoleperiode i hovedforløbet.
Prøven har en varighed på 8 timer og  

 gennemføres på 1 dag.
Ved svendeprøvens begyndelse skal skuemestrene  

 konstatere,  

 om alle modeller er af en sådan kvalitet, at prøven kan gennemføres  

 forsvarligt.
Det faglige udvalg bestemmer, om disciplinerne til svendeprøven  

 skal udføres på elevens egne modeller eller på lodtrækningsmodeller.  

 Svendeprøven afholdes efter retningslinier fastsat af det faglige udvalg.
 Stk. 3.  

  

 Det faglige  

 udvalg udpeger 4 skuemestre med lige mange fra arbejdsgiver- og  

 arbejdstagerside.
 Stk. 4.  

  

 Anmeldelse  

 om svendeprøve til det faglige udvalg sker på skolens foranledning ved  

 begyndelsen af 2. skoleperiode i hovedforløbet og skal indeholde følgende  

 oplysninger:
 1)  

 	  

 Elevens navn og  

 privatadresse.
 2)  

 	  

 Elevens cpr-nr. eller  

 fødselsdato.
 3)  

 	  

 Dato for uddannelsens  

 afslutning.
 4)  

 	  

 Praktikvirksomhedens  

 navn og adresse.
 Stk. 5.  

  

 Opgaverne  

 planlægges og tilrettelægges af det faglige udvalg.
Stk. 6.  

  

 Hver  

 skuemester afgiver en karakter for hver disciplin.  

 13-skalaen anvendes.
Der beregnes et gennemsnit mellem  

 skuemestrenes karakterer.
Eleven har bestået, hvis gennemsnitskarakteren er  

 6,0  

 eller derover.
Stk. 7.  

  

 Gennemsnittet  

 beregnes med 1 decimal.
Der finder ingen afrunding sted ved  

 gennemsnitsberegningen.
 Stk. 8.  

  

 Elevens  

 svendeprøvekarakter anføres efter følgende skala:
 1)  

 	  

 6,0- 8,4:  

 Antaget/bestået.
 2)  

 	  

 8,5- 9,4: Antaget med  

 ros.
 3)  

 	  

 9,5- 9,9: Antaget med  

 bronzemedalje.
 4)  

 	  

 10,0-11,9: Antaget  

 med sølvmedalje.
 5)  

 	  

 12,0-13,0: Antaget  

 med guldmedalje.
 Stk. 9.  

  

 Det faglige  

 udvalg meddeler skolen og eleven resultatet af svendeprøven uden angivelse af  

 talværdi.
§ 22.  

  

 Elever, der ikke består svendeprøven, har ret til en ny svendeprøve.
Hvis  

 eleven er forhindret i at deltage i eller fuldføre svendeprøven på grund af  

 sygdom, har eleven ret til en svendeprøve på et senere tidspunkt.
Det faglige  

 udvalg fastsætter tidspunktet for prøven.
Eleven kan normalt kun deltage i en  

 svendeprøve 2 gange.
Det faglige udvalg kan dog i særlige tilfælde dispensere  

 herfra.
Stk. 2.  

  

 Elever kan  

 indgive klage til det faglige udvalg over forhold vedrørende svendeprøven,  

 hvis  

 klagen er begrundet i forhold tilsvarende reglerne om klager over prøver i  

 bekendtgørelse om prøver og eksamen i erhvervsrettede uddannelser.
Det  

 faglige  

 udvalg træffer afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Klager over svendeprøven  

 skal indgives til det faglige udvalg senest 2 uger efter, karakteren for  

 svendeprøven er meddelt eleven.
Skolebevis og afsluttende praktikerklæring § 23.  

  

 Skolebevis  

 udstedes i henhold til hovedbekendtgørelsen, når skoleundervisningen er  

 gennemført.
 Stk. 2.  

  

 Eleven skal  

 have opnået en gennemsnitskarakter af alle eksamens- og  

 standpunktskarakterer,  

 hvor der ikke er en eksamenskarakter, på mindst 6 i område- og specialefagene  

 tilsammen, jf. § 19, og en gennemsnitskarakter af alle eksamens- og  

 standpunktskarakterer, hvor der ikke er en eksamenskarakter, på mindst 6 i  

 grund- og valgfag tilsammen.
 § 24.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet, jf. hovedbekendtgørelsen.
Uddannelsesbevis § 25.  

  

 Ved  

 uddannelsens afslutning udsteder det faglige udvalg et uddannelsesbevis til  

 eleven som dokumentation for, at eleven har opnået kompetence inden for  

 uddannelsen, jf. § 1.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen, når skolebevis er udstedt, jf.  

 § 23, og afsluttende praktikerklæring for praktikuddannelsen er udstedt,  

 jf. § 24, og svendeprøven er bestået, jf. § 21.
Kapitel 5 Ikrafttrædelses- og overgangsbestemmelser § 26.  

  

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig  

 ophæves bekendtgørelse nr. 1139 af 14. december 2000 om uddannelsen til  

 kosmetiker.
 Stk. 3.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter tidligere  

 regler.
