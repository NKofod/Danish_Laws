(Kulturaftalen med DDR) Ved kgl. resolution af 30.november 1976 har Danmark ratificeret den i  

 Berlin den 13. oktober 1976 undertegnede kulturoverenskomst mellem Danmark og  

 Den tyske demokratiske Republik.
 Overenskomsten har følgende ordlyd:
OVERENSKOMST mellem Kongeriget Danmarks regering og Den tyske demokratiske Republiks  

 regering om kulturelt samarbejde Kongeriget Danmarks regering og Den tyske demokratiske Republiks regering  

 er - på grundlag af folkerettens almindelige principper og i ønsket om at  

 fremme og udvikle samarbejdet på det kulturelle område, herunder  

 undervisning, uddannelse og videnskab - i overbevisningen om, at dette samarbejde vil bidrage til bedre gensidig  

 forståelse og til uddybelse af venskabet mellem Kongeriget Danmarks folk og  

 Den tyske demokratiske Republiks folk - i bestræbelsen for på behørig måde at respektere og gennemføre  

 bestemmelserne i slutakten fra Konferencen om Sikkerhed og Samarbejde i  

 Europa blevet enige om at afslutte følgende overenskomst:
 Artikel 1.
 De kontraherende parter vil bestræbe sig på i overensstemmelse med interne  

 retsforskrifter at fremme det kulturelle samarbejde i videste betydning,  

 herunder samarbejdet mellem statslige og ikke-statslige institutioner og  

 fagorganisationer inden for områderne undervisning, uddannelse, videnskab,  

 kunst og kultur, som tjener denne overenskomsts formål.
 Artikel 2.
 De kontraherende parter vil bestræbe sig for inden for rammerne af  

 gældende bestemmelser at gøre det muligt for studerende og videnskabsmænd fra  

 det andet land at få adgang til højere uddannelses- og  

 forskningsinstitutioner.
 Artikel 3.
 I det omfang det er muligt, vil de kontraherende parter fremme  

 udvekslingen af forskere, lærere ved universiteter og højere læreanstalter,  

 lektorer, lærere inden for alle undervisningsformer og studerende.
 Artikel 4.
 De kontraherende parter vil, i det omfang det er muligt, stille stipendier  

 til rådighed til videreuddannelse for studenter og unge forskere fra det  

 andet land.
 De vil endvidere fremme gensidige besøg af videnskabsmænd og lærere samt  

 af personer inden for forskelligartede områder af kulturlivet til  

 forelæsninger, samarbejde på forskningsområdet, med henblik på udveksling af  

 oplysninger og erfaringer og deltagelse i møder, seminarer og kurser,  

 festspil og internationale konkurrencer.
 Artikel 5.
 De kontraherende parter vil, i det omfang det er muligt, fremme  

 udvekslingen af bøger, publikationer og undervisningsmaterialer af  

 videnskabelig, pædagogisk, litterær eller anden kulturel art.
 Artikel 6.
 De kontraherende parter tilægger fremme af undervisning og forskning af  

 dansk og tysk sprog og litteratur i henholdsvis Den tyske demokratiske  

 Republik og Danmark særlig betydning og vil, i det omfang det er muligt,  

 støtte samarbejdet mellem tilsvarende institutioner på dette område.
 Artikel 7.
 I det omfang det er muligt, vil de kontraherende parter støtte udbredelsen  

 af det andet lands kunst og kultur gennem arrangementer, udstillinger,  

 oversættelse og offentliggørelse af værker, der er af betydning for  

 kendskabet til det andet lands livsform, samt gennem samarbejde inden for  

 områderne film, museums- og fredningsvæsen.
 Artikel 8.
De kontraherende parter vil fremme gæstespil af kunstneriske ensembler og  

 solister på kommerciel basis.
De vil desuden, i det omfang det er muligt,  

 medvirke til udviklingen af det kommercielle samarbejde mellem forlag og  

 inden for film og andre audiovisuelle medier, som tjener denne overenskomst  

 formål.
 De kontraherende parter vil fremme samarbejdet mellem radio-, fjernsyns-  

 og presseinstitutioner og organisationer på grundlag af aftaler om dette  

 samarbejdes form.
 Artikel 9.
 I det omfang det er muligt, vil de kontraherende parter i almindelighed  

 bestræbe sig for at støtte de til opfyldelsen af denne overenskomsts formål  

 planlagte aktiviteter og projekter såvel som de heri involverede borgere fra  

 begge lande.
 Artikel 10.
 Repræsentanter for de kontraherende parter vil efter behov mødes skiftevis  

 i Kongeriget Danmark og i Den tyske demokratiske Republik for at gøre status  

 over udvekslinger og samarbejdet, eventuelt blot inden for en del af  

 overenskomstens gyldighedsområde, og aftale udvekslingsprogrammer, herunder  

 de finansielle betingelser for det kulturelle samarbejde.
 Artikel 11.
 Artikel 12.
Denne overenskomst er indgået for fem år.
Dersom den ikke skriftligt er  

 opsagt mindst seks måneder inden udløbet af denne frist, forbliver den i  

 kraft, indtil den opsiges af en af de kontraherende parter med seks måneders  

 varsel.
 Udfærdiget i Berlin den 13. oktober 1976 i to originale eksemplarer på  

 dansk og tysk, idet hver af teksterne har samme gyldighed.
For Kongeriget Danmarks regering K.B.
Andersen For Den tyske demokratiske Republiks regering Oskar Fischer Overenskomsten trådte i medfør af artikel 11 i kraft den 20. december  

 1976.
 Udenrigsministeriet, den 28. marts 1977.
K.B.
Andersen.
