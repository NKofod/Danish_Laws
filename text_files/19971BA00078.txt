Nr BSF 78 Forslag til folketingsbeslutning om efterlevelse af dagsorden D 92 af 30.  

 april 1997 Fremsat af Svend Erik Hovmand (V) Hans Christian Schmidt (V) Niels Jørgen  

 Langkilde (KF) Pernille Sams (KF) Sonja Albrink (CD) den 2. december 1997 Folketinget pålægger statsministeren at sikre, at regeringen efterlever  

 Folketingets dagsorden D 92 af 30. april 1997, således at samtlige  

 erhvervsrelevante lovforslag indeholder en opgørelse af, hvor meget  

 administrativt mer-/mindrearbejde loven og heraf afledte regler giver  

 virksomhederne.
Bemærkninger til forslaget Samtlige Folketingets partier, bortset fra Enhedslisten, vedtog den 30.  

 april 1997 dagsorden D 92, som pålagde regeringen med virkning fra  

 folketingsåret 1997-98 at lade alle erhvervsrelevante lovforslag indeholde en  

 opgørelse af, hvor meget administrativt mer-/mindrearbejde loven og de heraf  

 afledte regler giver virksomhederne i lighed med de erhversøkonomiske,  

 miljømæssige og statsfinansielle konsekvenser, (jf.
Statsministeriets  

 cirkulære nr. 12 af 11. januar 1995 om bemærkninger til lovforslag og andre  

 regeringsforslag).
 Til trods for, at statsministeren under spørgetimen onsdag den 19.  

 november 1997 fastslog, at regeringen altid efterlever dagsordener, kan det  

 konstateres, at regeringen ikke har efterlevet dagsorden D 92.
Forslagsstillerne finder det urimeligt, at regeringen på nuværende  

 tidspunkt har fremlagt adskillige erhvervsrelevante lovforslag i dette  

 folketingsår uden at tage hensyn til den dagsorden, som den selv har stemt  

 for.
Forslagsstillerne ønsker derfor at pålægge statsministeren at drage  

 omsorg for, at den nævnte dagsorden bliver efterlevet.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om efterlevelse af dagsorden D 92 af  

 30. april 1997.
(Beslutningsforslag nr.
B 78).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
