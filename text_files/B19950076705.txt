 I medfør af § 31 A i byggeloven, jf. lovbekendtgørelse nr. 357 af 3.
 juni 1993, fastsættes:
 § 1.  Ved mindre oliefyringsanlæg forstås i denne  

 bekendtgørelse anlæg med brændere af forstøvningstypen med en samlet indfyret  

 effekt på til og med 120 kW, der anvendes til bygningsopvarmning.
 § 2.  Kedler og varmluftaggregater i mindre anlæg skal  

 renses mindst en gang om året.
 § 3.  Der foretages en gang årligt kontrolmåling af  

 mindre anlæg af skorstensfejeren, medmindre en ejer eller bruger af et mindre  

 anlæg over for skorstensfejeren dokumenterer, at der foreligger en aftale om  

 årligt eftersyn af anlægget med en servicevirksomhed, der er registreret i  

 henhold til den af Energistyrelsen godkendte registeringsordning for  

 oliefyrservicefirmaer.
Stk. 2.  Ved kontrolmålingen måles røggassens  

 temperatur, kudioxidindhold (kultveilteindhold), sodtal og skorstenstræk.
Ved  

 anlæg med blåflammebrænder måles tillige røggassens kulmonoxidindhold  

 (kulilteindhold).
Stk. 3.  Efter det årlige eftersyn udfylder  

 servicemontøren fra det registrerede servicefirma en mærkat med resultater af  

 de i stk. 2 nævnte målinger.
Mærkaten, der er dokumentation for en årlig  

 aftale, er forsynet med betegnelsen OR-fyrtest.
 Stk. 4.  Skorstensfejeren har fri adgang til de steder,  

 hvortil adgang er nødvendig for at foretage kontrolmåling.
 § 4.  På grundlag af måling af røggastemperatur og  

 kuldioxidindhold konstaterer skorstensfejeren røgtabet i pct. af den  

 indfyrede energi.
 Stk. 2.  Hvis røgtabet overstiger 14 pct. for  

 oliefyringsanlæg installeret inden 1. januar 1989 og 12 pct. for  

 oliefyringsanlæg installeret 1. januar 1989 eller senere, eller hvis  

 sodtallet overstiger 2, skal ejer/bruger inden 4 uger efter målingen lade  

 foretage justering af oliebrænderen og eventuel fornøden rensning af kedlen,  

 således at anlægget overholder de ovenfor anførte grænser, jf. dog § 5, stk.  

 2.
 § 5.  Skorstensfejeren oplyser ejer/bruger om de  

 økonomiske fordele, der er forbundet med justering af oliebrænderen og/eller  

 rensning af kedlen, med henblik på at bringe anlægget til at fungere bedst  

 muligt.
 Stk. 2.  Såfremt det ikke er muligt, som følge af  

 anlæggets særlige karakter, ved justering og/eller rensning at overholde de i  

 § 4 stk. 2 fastsatte værdier, skal anlægget i videst muligt omfang bringes  

 til at opnå disse værdier.
 § 6.  Konstateres det ved skorstensfejerens  

 kontrolmåling af anlæg med blåflammebrændere, at røggassens kulmonoxidindhold  

 overstiger 0,1 pct., skal ejeren/brugeren snarest lade brænderen justere.  

 Ejeren/brugeren orienteres samtidig om faren ved kulmonoxidafgivelse.
 Stk. 2.  Ved eftersyn af anlæg med blåflammebrænder skal  

 servicemontøren justere brænderen således, at røggassens kulmonoxidindhold er  

 under 0,05 pct.
 § 7.  Skorstensfejeren må ikke påtage sig at udføre  

 noget arbejde på anlægget, bortset fra rensning af kedel og røgrør.
 § 8.  For udførelsen af skorstensfejerens  

 kontrolmålinger betales et gebyr, hvis grundbeløb er 95,00 kr. (niveau pr. 1.  

 januar 1994, ekskl. moms). Gebyret reguleres en gang årligt pr. 1. januar med  

 samme reguleringsprocent, som anvendes af Kommunernes Landsforening  

 vedrørende vejledende gebyrer for skorstensfejning.
 Stk. 2.  For udførelsen af skorstensfejerens  

 kontrolmålinger på blåflammebrændere betales et tillæg til gebyret med  

 grundbeløb 58,00 kr. (niveau pr. 1. januar 1994, ekskl. moms). Tillægget  

 reguleres som anført i stk. 1.
Stk. 3.  Gebyret tilfalder skorstensfejeren, medmindre  

 andet fastsættes af kommunalbestyrelsen i en betalingsordning.
Efter  

 kommunalbestyrelsens beslutning kan gebyret opkræves sammen med de kommunale  

 ejendomsskatter.
Stk. 4.  Gebyrer, som kommunalbestyrelsen har udredet  

 forskudsvis, kan inddrives ved udpantning i den pågældende ejendom.
Gebyrerne  

 har samme fortrinsret i ejendommen som kommunale ejendomsskatter.  

 Fortrinsretten for beløb, der er udredet forskudsvis, skal tinglyses på  

 ejendommen.
Tinglysningen er dog uden betydning for fortrinsrettens  

 gyldighed.
 § 9.  Bekendtgørelsen træder i kraft den 1. oktober  

 1995.
 Stk. 2.  Bekendtgørelse nr. 223 af 14. maj 1984 om  

 kontrolmåling, justering og rensning af mindre oliefyringsanlæg samt  

 bekendtgørelse nr. 989 af 14. december 1993 om ændring af bekendtgørelse om  

 kontrolmåling, justering og rensning af mindre oliefyringsanlæg ophæves.
