Bekendtgørelse om midlertidig ophævelse af sagsbehandlingsfrister på arkivlovens område I medfør af § 56, nr. 3, i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:
 § 1. De i arkivlovens §§ 36-38 fastsatte sagsbehandlingsfrister, jf. lovbekendtgørelse nr. 1201 af 28. august 2016 med de ændringer, der følger af § 31 i lov nr. 503 af 23. maj 2018 og lov nr. 1943 af 15. december 2020, finder ikke anvendelse, så længe skærpede restriktioner er gældende for at inddæmme og forebygge smitte med COVID-19.
 Stk. 2. Sagsbehandlingsfristerne kan desuden fraviges efter de skærpede restriktioner er ophævet med henblik på at afvikle sagspukler, indtil situationen er normaliseret.
 § 2. Bekendtgørelsen træder i kraft den 28. marts 2021.
 Stk. 2. Bekendtgørelsen ophæves den 26. april 2021.
 Stk. 3. Bekendtgørelse nr. 80 af 22. januar 2021 om midlertidig ophævelse af sagsbehandlingsfrister på arkivlovens område ophæves.
