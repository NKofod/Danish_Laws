Orientering om ny bekendtgørelse om statsrefusion og tilskud samt regnskabsaflæggelse og refusion på visse områder inden for Ministeriet for Børn, Ligestilling, Integration og Sociale Forholds, Beskæftigelsesministeriets, Ministeriet for By, Bolig og Landdistrikters og Under- visningsministeriets ressortområder Ministeren for Børn, Ligestilling, Integration og Sociale Forhold har underskrevet vedlagte bekendtgø- relse om statsrefusion og tilskud samt regnskabsaflæggelse og refusion på visse områder inden for Ministeriet for Børn, Ligestilling, Integration og Sociale Forholds, Beskæftigelsesministeriets, Ministeri- et for By, Bolig og Landdistrikters og Undervisningsministeriets ressortområder.
 Bekendtgørelsen træder i kraft den 1. juli 2014.
Ved lov nr. 322 af 25. juni 2014 er bemyndigelsen til at udstede en fællesministeriel regnskabsbe- kendtgørelse på ovennævnte ministerområder overført fra beskæftigelsesministeren til ministeren for børn, ligestilling, integration og sociale forhold.
Denne lovændring indebærer ikke i sig selv indholds- mæssige ændringer i bekendtgørelsen i forhold til den gældende bekendtgørelse nr. 1509 af 13. de- cember 2013, som ændret ved bekendtgørelse nr. 423 af 28. april 2014.
 Den nye bekendtgørelse indeholder i forhold til den gældende bekendtgørelse alene en indholds- mæssig i ændring § 57, stk. 6, nr. 7.
Ved lov nr. 720 af 25. juni 2014 er vedtaget en ny sygedagpengemodel med tidlig opfølgning og ind- sats, jobafklaringsforløb, arbejdsløshedsdagpenge under sygdom mv.
Et af elementerne i reformen er, at sygedagpengemodtagere, der ikke kan få forlænget sygedagpengene, og som fortsat er uarbejds- dygtige på grund af sygdom, får ret til at overgå til et jobafklaringsforløb med ressourceforløbsydelse.
De nye regler om ret til jobafklaringsforløb er indsat som kapitel 12 b i lov om en aktiv beskæftigelses- indsats, mens reglerne om ressourceforløbsydelse til personer i jobafklaringsforløb indsættes som et nyt kapitel 6 b i lov om aktiv socialpolitik.
 På baggrund heraf er regnskabsbekendtgørelsens § 57, stk. 6, nr. 7, udvidet således, at refusionen for udgifter til ressourceforløbsydelse efter aktivlovens kapitel 6 b og for udgifter til ydelser eller tilskud efter lov om en aktiv beskæftigelsesindsats til ressourceforløbsydelsesmodtagere i jobafklaringsforløb efter lovens kapitel 12 b udbetales med 1/3, så den er til disposition for kommunen den sidste bank- dag inden den 16. i hver af kvartalets måneder.
I bekendtgørelsens titel er herudover tydeliggjort, at bekendtgørelsen alene omfatter visse af de nævnte ministeriers områder.
De lovområder, der er omfattet af bekendtgørelsen, er uændrede og fremgår fortsat udtrykkeligt af bekendtgørelsens § 1.
2 Endelig er de gældende regler i ændringsbekendtgørelse nr. 423 af 28. april 2014, der trådte i kraft den 1. maj 2014, indarbejdet i den nye bekendtgørelse.
Ministeriet for Børn, Ligestilling, Integration og Sociale Forhold, den 27. juni 2014 Med venlig hilsenElsebeth Jarl Brunés Bilag 1 Bekendtgørelse om statsrefusion og tilskud samt regnskabsaflæggelse og revision på visse områder inden for Ministeriet for Børn, Ligestilling, Integration og Sociale Forholds, Beskæftigelsesministeriets, Ministeriet for By, Bolig og Landdistrikters og Undervisningsministeriets ressortområder Bekendtgørelsen udelades her, da den findes i Lovtidende og Retsinformation.
