Afgiftsberigtigelsen af varer og afgiftspligtige ydelser skal efter  

 merværdiafgiftslovens hovedprincip ske ved leveringen.
Ved udførelse af  

 arbejder på fast ejendom må leveringen anses at finde sted, efterhånden som  

 de af entreprenøren (håndværkeren) benyttede materialer og arbejdsydelser  

 indgår i byggeriet.
Den afgiftspligtige omsætning i en afgiftsperiode er  

 herefter værdien af de materialer og ydelser, som entreprenøren  

 (håndværkeren) i perioden har anvendt til udførelse af arbejdet, jf lovens §  

 13, stk 1.
 Det følger imidlertid af lovens § 13, stk 2, at afgiftsberigtigelsen i  

 tilfælde, hvor der udstedes faktura over en leverance, i stedet for ved  

 leveringen skal ske ved faktureringen, såfremt denne foretages inden eller  

 snarest efter leverancens afslutning.
En entreprenørs (håndværkers) leverancer i forbindelse med et byggeri,  

 hvorom der er indgået entreprisekontrakt, vil kunne anses for afsluttede, når  

 det arbejde, der skal udføres i henhold til den enkelte kontrakt, er  

 tilendebragt.
Dette vil gælde også i tilfælde, hvor en entreprisekontrakt  

 omfatter opførelse af eller udførelse af arbejde på flere bygningsmæssige  

 enheder, f eks et bestemt antal parcelhuse, rækkehuse, etagehusblokke eller  

 -afsnit.
 Leverancen anses dog som afsluttet senest på det tidspunkt, hvor byggeriet  

 (den sidste enhed) er klar til indflytning, uanset om enkelte arbejder,  

 herunder efterreparation, der er omfattet af kontrakten, endnu ikke er  

 udført.
 Finder betaling helt eller delvis sted inden leverancens afslutning eller  

 inden fakturaens udstedelse, skal beløbet afgiftsberigtiges i den  

 afgiftsperiode, i hvilken betalingen har fundet sted, jf lovens § 13, stk 3.
 Afgiftsberigtigelsen ved leverancens afslutning skal foretages på grundlag  

 af den fulde entreprisesum incl prisregulering mv, uanset om en del af  

 beløbet, f eks en garantirate, først betales på et senere tidspunkt.
De anførte regler finder anvendelse såvel på entrepriser vedrørende  

 enkelte håndværksfag som på hovedentrepriser og underentrepriser.
Reglerne  

 finder tilsvarende anvendelse ved udførelse af anlægsarbejder.
 Virksomheder, der har foretaget afgiftsberigtigelse på et tidligere  

 tidspunkt end efter disse regler, kan ikke foretage tilbageregulering.
 Se også Dep.254 og Dep.564.
