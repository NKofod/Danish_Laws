 I medfør af § 74, stk. 4, i realkreditloven, jf. lovbekendtgørelse nr. 802  

 af 5. oktober 1995, samt Økonomiministeriets bekendtgørelse nr. 551 af 23.  

 juni 1995 om henlæggelse af beføjelser til Finanstilsynet fastsættes  

 følgende:
Bestyrelsessammensætning § 1.  En fond eller en forening, der i henhold til  

 realkreditlovens § 69 ejer et realkreditaktieselskab, ledes af en bestyrelse  

 på mindst 5 medlemmer.
Hertil kommer et eller flere medlemmer, der vælges af  

 medarbejderne, jf. stk. 2.
 Stk. 2.  I en forening eller en fond, hvor betingelserne  

 for medarbejderrepræsentation ikke er til stede, kan et eller flere af de i  

 stk. 1, 2. pkt., nævnte bestyrelsesmedlemmer vælges af og blandt  

 medarbejderne i realkreditaktieselskabet eller realkreditaktieselskabet og  

 dettes datterselskaber.
 § 2.  Antallet af bestyrelsesmedlemmer, der er valgt  

 af låntagerne i realkreditaktieselskabet, skal mindst være lig summen af  

 antallet af medlemmer valgt af indehavere af realkreditobligationer og andre  

 værdipapirer udstedt af realkreditaktieselskabet og antallet af  

 medarbejdervalgte bestyrelsesmedlemmer.
 Stk. 2.  Bestyrelsesmedlemmer valgt af de i stk. 1  

 nævnte grupper kan vedtage at supplere bestyrelsen med et medlem.  

 Beslutningen er kun gyldig, såfremt den tiltrædes af mindst tre fjerdedele af  

 den valgte bestyrelse.
 § 3.  Ethvert medlem af og enhver suppleant til  

 bestyrelsen skal godkendes af økonomiministeren. Økonomiministeren kan  

 tilbagekalde godkendelsen, når omstændighederne taler herfor.
Valgmåde § 4.  Valg af bestyrelsesmedlemmer, der vælges af  

 låntagere og obligationsejere, sker efter de i §§ 5-12 nævnte bestemmelser.
§ 5.  Valg af bestyrelsesmedlemmer kan ske ved direkte  

 eller indirekte valg.
Valget sker i valggrupper for henholdsvis låntagere og  

 obligationsejere.
Stk. 2.  Ved valget skal tillige vælges suppleanter for  

 bestyrelsesmedlemmerne, medmindre der i tilfælde af vakance udskrives valg  

 til den pågældende bestyrelsesplads.
Reglerne for valg af  

 bestyrelsesmedlemmer finder tilsvarende anvendelse på valget af suppleanter  

 samt i tilfælde af valg ved vakance.
 Stk. 3.  Såvel direkte som indirekte valg kan afholdes  

 på grundlag af en regional opstilling.
 § 6.  Direkte valg af bestyrelsesmedlemmer skal ske på  

 en generalforsamling eller ved skriftlig afstemning.
§ 7.  Indirekte valg af bestyrelsesmedlemmer skal ske  

 ved, at der afholdes valg til et repræsentantskab, styrelsesråd eller  

 lignende.
Valget til bestyrelsen sker derefter således, at de af låntagere  

 valgte vælger låntagermedlemmer og de af obligationsejere valgte vælger  

 obligationsejermedlemmer af bestyrelsen.
 Stk. 2.  Såfremt mindst 10 pct. af de af låntagere eller  

 de af obligationsejere valgte medlemmer i repræsentantskab, styrelsesråd  

 eller lignende kræver det, sker valget til bestyrelsen ved listeopstilling og  

 forholdstalsvalg inden for den pågældende valggruppe, hvis der skal vælges  

 mere end et medlem.
§ 8.  Bestyrelsens medlemmer vælges for højst 4 år.  

 Genvalg kan finde sted.
Mindst halvdelen af de valgte bestyrelsesmedlemmer  

 skal være på valg i løbet af 2 år.
 § 9.  Ved valg til bestyrelse, repræsentantskab,  

 styrelsesråd eller lignende kan hver stemmeberettiget højst stemme med 6  

 fuldmagter, jf. i øvrigt § 10.
Stemmeret § 10.  Hver låntager er stemmeberettiget med en  

 stemme.
Ejes ejendommen af flere, kan det fastsættes, at kun den, der er  

 bemyndiget dertil af sine medejere, kan afgive en stemme.
Et selskab eller  

 anden form for juridisk person, der er låntager, kan befuldmægtige en person  

 til at afgive stemme for sig.
 Stk. 2.  Hver ejer af en portefølje af obligationer  

 eller andre værdipapirer udstedt af realkreditaktieselskabet er  

 stemmeberettiget med en stemme, forudsat porteføljen udgør mindst 25.000 kr.  

 Ejes porteføljen af flere eller af et selskab eller af anden form for  

 juridisk person, finder bestemmelsen ovenfor i stk. 1 tilsvarende anvendelse.
Valgbarhed § 11.  For at kunne opstille til enten direkte valg  

 til bestyrelsen eller til valg til et repræsentantskab, styrelsesråd eller  

 lignende skal såvel kandidater for låntagere som kandidater for indehavere af  

 realkreditobligationer m.v. enten være bragt i forslag af bestyrelsen eller  

 have mindst 25 stemmeberettigede stillere.
Valgregulativ § 12.  Fonden eller foreningen fastsætter i vedtægter  

 og ved valgregulativ de nærmere regler for bestyrelsessammensætning,  

 valgmåde, stemmeret og valgbarhed.
Ikrafttrædelses- og overgangsbestemmelser § 13.  Bekendtgørelsen træder i kraft den 15. marts  

 1996 og får virkning for førstkommende valg, der udskrives efter denne dato.
Stk. 2.  De efter de hidtidige regler valgte eller  

 udpegede bestyrelsesmedlemmer kan uanset bestemmelsen i § 8, 3. pkt., sidde  

 valg- eller funktionsperioden ud.
Som følge heraf må valgperioden for  

 bestyrelsesmedlemmer, der vælges ved valg udskrevet efter den 15. marts 1996,  

 uanset § 8, 1. pkt., ikke være længere end til næstfølgende bestyrelsesvalg,  

 så længe betingelsen i § 8, 3. pkt., ikke er opfyldt.
 Stk. 3.  Bekendtgørelse nr. 36 af 21. januar 1992  

 ophæves samtidig.
