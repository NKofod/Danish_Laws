Fremsat den 29. januar 2003 af  

 undervisningsministeren (Ulla Tørnæs) Forslag til Lov om ændring af lov om gymnasiet m.v.,  

 lov om kursus til højere forberedelseseksamen og om studieforberedende  

 enkeltfagsundervisning for voksne m.v. og lov om de erhvervsgymnasiale  

 uddannelser til højere handelseksamen og højere teknisk  

 eksamen (Undervisning i udlandet) § 1 I lov om gymnasiet m.v., jf. lovbekendtgørelse nr. 178 af 15. marts  

 2002, som ændret ved § 65 i lov nr. 145 af 25. marts 2002,  

 § 5 i lov nr. 274 af 8. maj 2002, § 4 i lov nr. 275 af 8. maj 2002  

 og § 7 i lov nr. 414 af 6. juni 2002, foretages følgende  

 ændringer:
 1. I § 17 indsættes efter stk. 1 som nye  

 stykker:
"Stk. 2. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 3. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 2   8 bliver herefter stk. 4-10.
 2. I § 17, stk. 5, der bliver stk. 7,  

 ændres "stk. 3 og 4" til: "stk. 5 og  

 6".
 3. I § 17, stk. 6 og 8, der bliver stk. 8 og  

 10, samt i § 17 a ændres "stk. 7" til:  

 "stk. 9".
§ 2 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, som ændret ved  

 § 66 i lov nr. 145 af 25. marts 2002, § 4 i lov nr. 274 af 8. maj  

 2002, § 5 i lov nr. 275 af 8. maj 2002, § 8 i lov nr. 414 af 6.  

 juni 2002, § 54 i lov nr. 418 af 6. juni 2002 og § 2 i lov nr. 1078  

 af 17. december 2002, foretages følgende ændringer:
 1. I § 29, stk.1, ændres "stk. 5"  

 til: "stk. 7".
 2. I § 29 indsættes efter stk. 4 som nye  

 stykker:
"Stk. 5. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 6. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 5 - 13 bliver herefter stk. 7  15.
 3. I § 29, stk. 8, der bliver stk. 10,  

 ændres "stk. 6 og 7" til: "stk. 8 og  

 9".
 4. I § 29, stk. 9 og 11, der bliver stk. 11  

 og 13, samt i § 29 a ændres "stk. 10" til:  

 "stk. 12".
 5. I § 29, stk. 13, der bliver stk. 15 ,  

 ændres "stk. 12" til: "stk. 14".
§ 3 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 546 af 1. juli 2002, som senere ændret ved § 6 i lov nr. 1080  

 af 17. december 2002 og § 4 i lov nr. 1083 af 17. december 2002  

 foretages følgende ændringer:
 1. I § 15 indsættes efter stk. 1 som nye  

 stykker:
"Stk. 2. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 3. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 2   9 bliver herefter stk. 4   11.
 2. I § 15, stk. 5, der bliver stk. 7,  

 ændres "stk. 3 og 4" til: "stk. 5 og  

 6".
 3. I § 15, stk. 6 og 8, der bliver stk. 8 og  

 10, ændres "stk. 7" til: "stk. 9".
 4. I § 15, stk. 9, der bliver stk. 11,  

 ændres "stk. 1-7" til: "stk. 1-9".
 5. I § 22 ændres "Loven om  

 arbejdsskadeforsikring" til: "Lov om sikring mod følger af  

 arbejdsskade".
§ 4 Loven træder i kraft den 1. august 2003.
§ 5 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Baggrunden for lovforslaget Regeringen ønsker som nævnt i sin  

 handlingsplan Bedre Uddannelser fra juni 2002 et fleksibelt uddannelsessystem  

 med uddannelsestilbud på højt fagligt niveau.  

 Målsætningen er, at de danske uddannelsestilbud, både  

 når det gælder de almene og de erhvervsrettede uddannelser, skal  

 stå mål med de bedste i verden, og at Danmark skal være i  

 front i det globale vidensamfund.
Øget faglighed og kvalitet målt med  

 internationale standarder forudsætter, at den internationale dimension  

 i uddannelserne styrkes.
I forhold til de gymnasiale uddannelser
ønsker regeringen, at eleverne skal have mulighed for at  

 gennemføre en del af deres uddannelse i udlandet.
De ordninger, der  

 ønskes etableret, tager udgangspunkt i principperne fra de  

 internationale hold, som nogle erhvervsskoler tidligere har tilbudt elever i  

 den erhvervsgymnasiale uddannelse.
Med lovforslaget åbnes mulighed for  

 at oprette rejsehold efter tilsvarende principper i alle fire gymnasiale  

 uddannelser.
Den undervisning, som de tidligere internationale hold  

 fulgte i udlandet, var tilrettelagt i overensstemmelse med danske  

 uddannelsesregler, således at eleverne kunne afslutte deres gymnasiale  

 uddannelse inden for normal tid efter hjemkomsten fra udlandsopholdet.
Som et  

 led i regeringens målsætning om, at de unge skal komme hurtigere  

 igennem uddannelsessystemet og ud på arbejdsmarkedet, skal  

 udlandsophold også i fremtiden kunne indgå i elevernes danske  

 uddannelser på en måde, så det sker uden tab af tid.
2. Lovforslagets indhold 2.1. Principper for tidligere internationale hold på det  

 erhvervsgymnasiale område Den undervisning, som de internationale hold fulgte i  

 udlandet, fandt sted på den danske skoles vegne og efter de danske  

 uddannelsesregler på det pågældende  

 område.
Det var almindeligt, at mindst én  

 dansk lærer fulgte med eleverne til den udenlandske  

 undervisningsinstitution, ofte for at varetage undervisningen i danskfaget og  

 for at fungere som kontaktlærer og som koordinator i forhold til den  

 udenlandske institution.
Den øvrige undervisning blev varetaget af den  

 udenlandske institutions lærere.
Disse skulle have et fagligt og  

 pædagogisk niveau, som var fuldt på højde med det danske,  

 men opfyldte ikke nødvendigvis i detaljer samtlige konkrete  

 bestemmelser om lærerkvalifikationer i de danske regler, idet disse er  

 udformet med henblik på lærere med en dansk uddannelsesbaggrund  

 på såvel det faglige som det pædagogiske område.  

 Ansvaret for vurderingen af lærernes faglige niveau påhvilede  

 direktøren eller rektoren for elevens hjemskole.
Der var sædvanligvis tilknyttet et  

 lærerudvekslingsprogram til de internationale hold.
Herunder opholdt  

 lærere fra den udenlandske institution sig i Danmark i en periode for  

 blandt andet i samarbejde med danske kollegaer - at gennemgå de danske  

 fagplaner og omsætte dem til planer for undervisningen på den  

 udenlandske skole.
Udlandsopholdene havde typisk en varighed på omkring  

 et semester.
Eleverne afholdt selv udgifterne til rejse og ophold, normalt i  

 størrelsesordenen 20.-30.000 kr. for et semesters udlandsophold, mens  

 erhvervsgymnasierne finansierede udgiften til undervisningen i udlandet af  

 deres taxameterbevillinger.
 Der blev ved bekendtgørelse nr. 617 af 26. februar  

 2001 om ændring af bekendtgørelse om de erhvervsgymnasiale  

 uddannelser indført en særlig begrænsning i mulighederne  

 for at gennemføre disse ophold for de erhvervsgymnasiale uddannelser.  

 Ved denne bekendtgørelse blev der i bekendtgørelse nr. 368 af  

 3. juni 1997 om de erhvervsgymnasiale uddannelser som ændret ved  

 bekendtgørelse nr. 742 af 8. august 2000 om optagelse i de gymnasiale  

 uddannelser tilføjet følgende:
 "Kapitel 4 a.
Forlagt undervisning § 9a.
En skole, der har  

 optaget en elev til en erhvervsgymnasial uddannelse, er ansvarlig for, at  

 hele den for uddannelsen foreskrevne undervisning udføres af skolen  

 selv.
Skolen kan dog med elevens tilslutning forlægge undervisningen i  

 enkelte fag eller i lignende begrænset omfang til en anden  

 undervisningsinstitution.
Undervisning af en samlet varighed på mere  

 end 6 uger kan ikke forlægges til en institution, som ikke er godkendt  

 af Undervisningsministeriet til at gennemføre gymnasial  

 undervisning." Bekendtgørelse nr. 617 af 26. februar 2001 vil  

 skulle ophæves, såfremt dette lovforslag vedtages uændret  

 af Folketinget.
2.1.2. De fremtidige ordninger Lovforslaget giver grundlag for etablering af de  

 internationale hold, de såkaldte rejsehold, ved de fire gymnasiale  

 uddannelser.
Private gymnasier er ikke omfattet af forslaget, idet  

 undervisningen på disse i modsætning til undervisningen på  

 de øvrige gymnasiale institutioner ikke som udgangspunkt er  

 vederlagsfri efter den gældende lovgivning.
Der er følgelig ikke  

 behov for at lave regler om, at eleverne på de private gymnasier kan  

 afkræves betaling for deltagelse i undervisning i udlandet.
Den undervisning, der skal tilbydes rejseholdenes elever i  

 udlandet, skal finde sted på den danske skoles vegne efter de danske  

 uddannelsesregler på det pågældende område og  

 følge de fagplaner, der i forvejen er lagt for de danske  

 klasser, Ved som hovedregel at lade eleverne  

 følge de danske uddannelsesregler i udlandet opnås det, at  

 eleverne ved hjemkomsten kan afslutte deres gymnasiale uddannelse inden for  

 normal tid efter hjemkomsten fra udlandsopholdet samtidig med de kammerater,  

 de startede sammen med.
Udlandsopholdet indgår på den måde  

 direkte i det danske uddannelsesforløb.
 Samtidig får eleverne, der indkvarteres i udlandet  

 under opholdet, og som blandt andet derved får lejlighed til at opleve  

 en fremmed kultur, en helt særlig personlig oplevelse, ligesom de  

 får styrket deres kompetencer på det fremmedsproglige og  

 kulturelle område.
 I lighed med de tidligere ordninger vil en eller flere  

 danske lærere kunne følge med eleverne til den udenlandske  

 undervisningsinstitution, eksempelvis for at varetage undervisningen i  

 danskfaget og for at fungere som kontaktlærer og som koordinator i  

 forhold til den udenlandske institution.
 Med hensyn til den øvrige undervisning vil denne  

 skulle varetages af den udenlandske institutions lærere, som vil skulle  

 have et fagligt og pædagogisk niveau, som er fuldt på  

 højde med det danske, men som ikke nødvendigvis i detaljer skal  

 opfylde samtlige krav om lærerkvalifikationer i de danske regler.  

 Ansvaret for vurderingen af lærernes faglige niveau påhviler  

 også fremover direktøren, rektoren eller forstanderen for  

 elevens hjemskole, ligesom denne vil være ansvarlig for undervisningen  

 i forhold til Undervisningsministeriet.
 Der vil som tidligere kunne tilknyttes  

 lærerudvekslingsprogrammer til de internationale ordninger.
 2.1.3. Forholdet til ekskursionsreglerne m.v.
Ved den såkaldte ekskursionslov, lov nr.  

 489 Om begrebet ekskursioner anføres for de gymnasiale  

 uddannelsers vedkommende i bemærkningerne til lovforslagets § 1,  

 nr. 1, § 2, nr. 1, og § 4, nr. 1, jf.
Folketingstidende 1997/1998,  

 2. samling, Tillæg A, side 2764 og 2765, at det defineres som:
"Udtrykket omfatter en eller flere flerdages  

 rejseaktiviteter tilrettelagt for alle elever på et hold.
Ekskursioner  

 m.v. kan foregå i ind- eller udland.
Ekskursioner kan indgå i  

 alle fag og skal altid indgå i læsepensum og - i fag med eksamen  

   i eksamensopgivelserne." Det fremgår desuden af lovforslagets almindelige  

 bemærkninger, jf.
Folketingstidende, 1997/1998, tillæg A, side  

 2763-64, at der sondres mellem ekskursioner med og uden  

 mødepligt.
Der er mødepligt til ekskursioner, hvortil der alene  

 opkræves deltagerbetaling, der går til forplejning   højst  

 et beløb svarende til et anslået normalt hjemmeforbrug til kost  

 -, mens der ikke er mødepligt til ekskursioner, hvor der  

 opkræves en højere deltagerbetaling.
I sådanne  

 tilfælde påhviler det til gengæld skolerne at arrangere  

 alternativ undervisning for de elever, der ikke deltager i  

 ekskursionerne.
Den model, der med dette lovforslag foreslås  

 etableret for de såkaldte rejsehold, adskiller sig afgørende fra  

 den ved ekskursionsloven indførte ordning.
Forskellen er, at den del  

 af undervisningen, der afvikles uden for den danske skole, kræver  

 tilmelding til en særlig ordning og alene kan være undervisning  

 på nogle ganske særlige vilkår på en udenlandsk  

 institution på op til et semesters varighed og ved særlig  

 godkendelse op til et års varighed.
Eleverne skal indkvarteres i udlandet i denne periode, og  

 deltagelse i opholdet og i undervisningen i udlandet er som udgangspunkt  

 obligatorisk, når eleverne først har tilmeldt sig en  

 international klasse.
Eleverne kan alene tilmelde sig et rejsehold på  

 en skole eller institution, som de efter reglerne i bekendtgørelse om  

 optagelse i de gymnasiale uddannelser kan blive optaget på.
Tilmelding  

 skal ske inden for en af den enkelte danske skole eller institution fastsat  

 frist herfor.
De danske skoler er ikke som - efter ekskursionsreglerne -  

 forpligtede til at arrangere alternativ undervisning for de elever, der trods  

 tilmeldingen til en særlig ordning efterfølgende af den ene  

 eller den anden årsag måtte vælge ikke at deltage i  

 undervisningen og opholdet i udlandet.
Derimod vil skolerne være  

 forpligtede til at sørge for, at disse elever uden forsinkelse kan  

 fortsætte i den ordinære uddannelse på den skole, hvor de  

 allerede er optaget, eller på en anden tilsvarende.
Skolerne skal have mulighed for at tage forbehold for  

 manglende oprettelse af de særlige internationale ordninger i  

 tilfælde af, at der efter den enkelte skoles skøn er for  

 få tilmeldinger til ordningerne.
I så tilfælde har skolerne  

 pligt til at sørge for, at de tilmeldte elever kan gennemføre  

 deres uddannelse i det ordinære forløb på samme eller en  

 anden institution.
2.1.4. Finansiering Det er en forudsætning, at merudgifterne i  

 forbindelse med undervisning i udlandet finansieres ved deltagerbetaling,  

 således at eleverne som hidtil skal afholde de udgifter, der er  

 forbundet med deres ophold, herunder forplejning, og rejse.
 Endvidere vil eleverne være forpligtede til selv at  

 afholde udgifter til deltagelse i ekskursioner m.v. samt til  

 undervisningsmidler i et omfang, der svarer til det, eleverne ville kunne  

 blive opkrævet for deltagelse i ekskursioner m.v. i Danmark efter de  

 oven for omtalte ekskursionsregler samt for undervisningsmidler ved  

 deltagelse i undervisning i Danmark, jf. bekendtgørelse om elevers og  

 kursisters betaling for visse undervisningsmidler i de gymnasiale uddannelser  

 og erhvervsuddannelserne.
Elever på de såkaldte rejsehold er under deres  

 udlandsophold ikke omfattet af den offentlige sygesikring.
Der kan ikke for  

 de almene gymnasiers vedkommende af amtskommunale midler eller for de  

 erhvervsgymnasiale gymnasiers vedkommende af selvejende  

 uddannelsesinstitutioners midler afholdes udgifter til rejsesygeforsikring.  

 Tilsvarende må skolerne ikke afholde udgifter til andre forsikringer  

 for eleverne.
Eleverne må derfor for egne midler tegne  

 rejsesygeforsikring og andre forsikringer som fx rejseulykke-, rejsegods-  

 eller ansvarsforsikringer.
Der vil ikke være noget til hinder for, at  

 skolerne formidler tegning af sådanne forsikringer, men skolerne er  

 alene forpligtede til at opfordre eleverne til at selv tegne de  

 fornødne forsikringer.
I forbindelse med elevernes tilmelding til  

 rejseholdene må skolerne gøre opmærksom på disse  

 forhold.
Kravet om elevernes deltagerbetaling er ikke til hinder  

 for, at elevernes udgifter i forbindelse med rejseholdene finansieres  

 på anden vis, fx via frivillige bidrag fra praktikvirksomheder, fra  

 forældre eller fra sponsorer.
Betalingen for en eller flere elevers  

 deltagelse vil eksempelvis også kunne dækkes af midler fra fonde  

 o. lign.
Det bemærkes i denne forbindelse, at skoler, der modtager  

 statstilskud, ikke uden hjemmel dertil må yde transport- og  

 opholdsgodtgørelse til elever, der deltager i undervisning i  

 udlandet.
Betalingen for undervisningen i udlandet påhviler  

 derimod de danske skoler, der vælger at sende elever ud til  

 undervisningen i udlandet.
Det påhviler endvidere skolerne at afholde  

 de udgifter, der er forbundet med en eller flere danske læreres  

 eventuelle ophold i udlandet, medmindre skolerne fra anden side modtager  

 donationer til afholdelse af udgifterne.
2.1.5. Tilsyn Der vil skulle føres tilsyn med den undervisning og  

 de prøver, der gennemføres i udlandet, idet  

 undervisningsministeren efter gymnasielovens § 15, stk. 1,  

 erhvervsgymnasielovens § 20, stk.1, og hf-lovens § 26, stk. 1,  

 har det overordnede ansvar for og fører tilsyn med skolernes  

 undervisning og eksamen.
Det er elevens hjemskole, som er ansvarlig for den  

 undervisning, der gennemføres i udlandet, og Undervisningsministeriets  

 tilsyn vil derfor blive ført i forhold til hjemskolen.
Opstår  

 der spørgsmål om regeloverholdelse eller om kvalitet i den  

 forlagte undervisning, er det den danske skole, der vil være pligtig  

 til at redegøre for forholdet over for ministeriet.
3. Administrative og økonomiske konsekvenser for det  

 offentlige Det er med lovforslaget forudsat, at dette skal være  

 udgiftsneutralt.
Skolernes udgifter til undervisning m.m. i udlandet  

 forudsættes derfor dækket inden for de takster eller den  

 afregning, som skolerne i øvrigt modtager for tilsvarende elever her i  

 landet.
Endvidere forudsættes det, at udlandsophold planlægges  

 på en sådan måde, at amtskommunerne eller skolerne har  

 mulighed for at tilpasse holddannelsen, idet en elev mindre i en klasse ikke  

 giver færre udgifter for amtskommunerne eller skolerne, samtidig med at  

 amtskommunen eller skolen skal afholde udgiften til de elever, der modtager  

 undervisning i udlandet.
Der vil dog i mindre omfang være merudgifter til SU  

 anslået til højt regnet ca. 25 mio. kr.
Merudgifterne vil blive  

 afholdt inden for Undervisningsministeriets samlede økonomiske  

 rammer.
4. Administrative og økonomiske konsekvenser for  

 erhvervslivet Lovforslaget har ingen administrative eller  

 økonomiske konsekvenser for erhvervslivet.
5. Miljømæssige konsekvenser Lovforslaget har ingen miljømæssige  

 konsekvenser.
6. Administrative konsekvenser for borgerne Lovforslaget har ingen administrative konsekvenser for  

 borgerne.
Forslaget har derimod økonomiske konsekvenser for borgerne,  

 fordi det forudsættes, at de merudgifter, det indebærer, afholdes  

 af borgerne, jf. ovenfor.
7. Forholdet til EU-retten Lovforslaget indeholder ingen EU-retlige aspekter.
8. Sammenfattende skema Positive konsekvenser/mindre udgifter Negative konsekvenser/større udgifter Økonomiske konsekvenser for stat, amter og  

 kommuner Ingen 25 mio. kr.
Administrative konsekvenser for stat, amter og  

 kommuner Ingen Ingen væsentlige Administrative og økonomiske konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter.
9. Høring Lovforslaget har været til høring i en bred  

 kreds af myndigheder og organisationer m.fl., jf. bilag til lovforslaget.  

 Forslaget blev sendt til høring den 5. december 2002 med frist for  

 svar til den 18. december 2002. Endvidere har lovforslaget været  

 tilgængeligt på internettet.
 Høringssvarene viser generelt tilslutning til  

 forslaget om, at den internationale dimension i de gymnasiale uddannelser  

 styrkes med muligheden for at gennemføre studieophold i udlandet.
Efter de amtskommunale parter opfattelse kan lovforslaget  

 medføre øgede udgifter for skolerne, hvilket de amtskommunale  

 parter finder uheldigt.
Synspunktet har ikke givet anledning til  

 ændring af lovforslaget, idet Undervisningsministeriet ikke deler  

 parternes opfattelse, jf. nærmere afsnittet om finansiering i  

 forslagets almindelige bemærkninger.
Gymnasieskolernes Lærerorganisation finder det  

 uheldigt, at elevernes kan afkræves egenbetaling.
Synspunktet har ikke  

 givet anledning til ændringer af lovforslaget.
 Høringssvarene har alene givet anledning til nogle  

 få lovtekniske ændringer i de foreslåede bestemmelser og i  

 bemærkningerne.
Bemærkninger til lovforslagets enkelte  

 bestemmelser Til § 1 Til nr. 1 Med bestemmelsen fraviges udgangspunktet i den gymnasiale  

 lovgivning om, at det er vederlagsfrit at gå på et offentligt  

 gymnasium (og hf og erhvervsgymnasiet), idet der gives hjemmel til, at  

 skolerne kan opkræve betaling for deltagelse i særlige ordninger  

 med undervisning i udlandet.
Regeringen ønsker, at den gymnasiale  

 undervisning fortsat skal være et vederlagsfrit tilbud til alle, der  

 opfylder betingelserne for at blive optaget i gymnasiet, og bestemmelsen er  

 således ikke udtryk for et ønske om generelt at indføre  

 krav om betaling for deltagelse i gymnasial undervisning.
Der er da heller  

 ikke med bestemmelsen tale om at indføre krav om betaling for  

 undervisningen i udlandet, men alene om at eleverne skal betale for deres  

 egen forplejning, deres eget ophold og deres egen forplejning samt deres egne  

 forsikringer, det vil sige omkostninger, som ligger ud over omkostningerne  

 til selve undervisningen, og som eleverne eller deres forældre normalt  

 selv afholder, mens eleverne går i gymnasiet.
 Med bestemmelsen skabes en parallel til de såkaldte  

 ekskursionsregler, som er omtalt i lovforslagets almindelige  

 bemærkninger, og som primært er rettet mod inden- og udenlandske  

 ekskursioner af kortere varighed, idet eleverne eller deres forældre  

 også efter disse regler skal betale de udgifter, der ligger ud over  

 udgifter, der vedrører selve undervisningen, fx til elevernes egen  

 forplejning.
I relation til bestemmelsens sidste punktum bemærkes  

 det, at skolen hverken selv eller ved  

 kontrakter med leverandører eller andre må belaste deltagerne -  

 elever og lærere - ulige med udgifterne til rejse, forplejning og  

 ophold.
Dette svarer til reglerne om ekskursioner.
Der foreslås indsat en hjemmel til, at  

 undervisningsministeren, hvis der viser sig behov herfor, kan fastsætte  

 et maksimumsbeløb for, hvad en elev kan afkræves i samlede  

 udgifter til et udlandsophold.
Bestemmelsen forudsættes kun anvendt,  

 hvis det viser sig, at betalingskravene øges væsentligt i  

 forhold til det niveau, der hidtil har været almindeligt inden for de  

 erhvervsgymnasiale uddannelser.
 Til nr. 2 - 3:
 Ændringerne er konsekvenser af ændringen i nr.  

 1.
Til § 2 Til nr. 1:
 Der henvises til bemærkningerne til § 1, nr.  

 1.
 Til nr. 2   6:
 Der henvises til bemærkningerne til § 1, nr. 2  

   3.
Til § 3 Til nr. 1:
 Der henvises til bemærkningerne til § 1, nr. 1.  

 Derudover bemærkes det, at bekendtgørelse nr. 617 af 26. februar  

 2001 om ændring af bekendtgørelse om de erhvervsgymnasiale  

 uddannelser efter vedtagelsen af lovforslaget vil blive ophævet, jf.  

 afsnit 2.1. 1. i de almindelige bemærkninger.
 Til nr. 2   4:
 Der henvises til bemærkningerne til § 1, nr. 2  

   3.
Til nr. 5 Der er tale om en konsekvens af en opdatering af titlen  

 på lov om sikring mod følger af arbejdsskade.
Til § 4 Med ikrafttrædelsestidspunktet tilsigtes det at give  

 skolerne mulighed for at gøre brug af mulighederne for at etablere  

 særlige ordninger med undervisning i udlandet allerede fra starten af  

 skoleåret 2003/2004. Samtidig får de skoler, der ønsker at  

 etablere rejsehold, tid til at planlægge disse og til at orientere  

 eleverne om muligheden for at deltage i studieophold i udlandet fra  

 lovforslagets forventede vedtagelse i foråret 2003, således at  

 skolerne får en reel chance for at planlægge  

 udlandsopholdene.
Til § 5 Hvis de grønlandske myndigheder fremsætter  

 ønske herom, vil bestemmelserne kunne udstrækkes til  

 Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om gymnasiet m.v., jf. lovbekendtgørelse nr. 178 af 15. marts  

 2002, som ændret ved § 65 i lov nr. 145 af 25. marts 2002,  

 § 5 i lov nr. 274 af 8. maj 2002, § 4 i lov nr. 275 af 8. maj 2002  

 og § 7 i lov nr. 414 af 6. juni 2002, foretages følgende  

 ændringer:
 § 17.
 1. I § 17 indsættes efter stk. 1 som  

 nye stykker:
"Stk. 2. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 3. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 2   8 bliver herefter stk. 4-10.
Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der er deleligt med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 2. I § 17, stk. 5, der bliver stk. 7,  

 ændres "stk. 3 og 4" til: "stk. 5 og  

 6".
 Stk. 6. De undervisningsmidler, der er nødvendige for  

 undervisningen, skal af amtsrådet stilles til rådighed for  

 eleverne uden betaling, jf. dog stk. 7.
 3. I § 17, stk. 6 og 8, der bliver  

 stk. 8 og 10, samt i § 17 a ændres  

 "stk. 7" til: "stk. 9".
 Stk. 8. Undervisningsministeren kan delegere sin  

 beføjelse efter stk. 7 til vedkommende amtsråd eller til  

 skolen efter amtsrådets bestemmelse, jf. § 8, stk. 3.
§ 17 a.
Amtsrådet har udpantningsret for krav på  

 betaling for fotokopier til undervisningsbrug, jf. § 17, stk. 7.
§ 2 I lov om kursus til højere forberedelseseksamen, og om  

 studieforberedende enkeltfagsundervisning for voksne m.v.,  

 lovbekendtgørelse nr. 179 af 15. marts 2002, som ændret ved  

 § 66 i lov nr. 145 af 25. marts 2002, § 4 i lov nr. 274 af 8. maj  

 2002, § 5 i lov nr. 275 af 8. maj 2002, § 8 i lov nr. 414 af 6.  

 juni 2002, § 54 i lov nr. 418 af 6. juni 2002 og § 2 i lov nr. 1078  

 af 17. december 2002 foretages følgende ændringer:
 § 29. Undervisningen i henhold til denne lov på  

 offentlige uddannelsesinstitutioner samt på institutioner efter lov om  

 institutioner for erhvervsrettet uddannelse er vederlagsfri for kursister,  

 der er optaget på et samlet 2-årigt forløb til  

 højere forberedelseseksamen, jf. dog stk. 5.
 1. I § 29, stk.1, ændres "stk. 5"  

 til: "stk. 7".
 2. I § 29 indsættes efter stk. 4 som  

 nye stykker:
"Stk. 5. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 6. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 5 - 13 bliver herefter stk. 6  15.
Stk. 8. Det i stk.6 og 7 nævnte beløb reguleres  

 hvert år med virkning fra den 1. august med satsreguleringsprocenten  

 for det pågældende finansår, jf. lov om en  

 satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 3. I § 29, stk. 8, der bliver stk. 10,  

 ændres "stk. 6 og 7" til: "stk. 8 og  

 9".
 Stk. 9. De undervisningsmidler, der er nødvendige for  

 undervisningen, skal stilles til rådighed for kursisterne uden  

 betaling, jf. dog stk. 10.
 4. I § 29, stk. 9 og 11, der bliver  

 stk. 11 og 13, samt i § 29 a ændres  

 "stk. 10" til: "stk. 12".
 Stk. 11. Undervisningsministeren kan delegere sin  

 beføjelse efter stk. 10 til vedkommende amtsråd eller til  

 institutionerne.
 Stk. 13. Reglerne i stk. 2-12 finder ikke anvendelse,  

 hvor der i øvrigt er er fastsat bestemmelser om betaling for  

 undervisningen.
 5. I § 29, stk. 13, der bliver stk. 15 ,  

 ændres "stk. 12" til: "stk. 14".
§ 29 a.
Amtsrådet og Undervisningsministeriet har  

 udpantningsret for krav på betaling for fotokopier til  

 undervisningsbrug, jf. § 29, stk. 10, for så vidt angår  

 amtskommunale og statslige uddannelsesinstitutioner.
§ 3 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 546 af 1. juli 2002, som senere ændret ved § 6 i lov nr. 1080  

 af 17. december 2002 og § 4 i lov nr. 1083 af 17. december 2002  

 foretages følgende ændringer:
 § 15.  .
 1. I § 15 indsættes efter stk. 1 som  

 nye stykker:
"Stk. 2. Elever, der har tilmeldt sig en særlig  

 ordning, hvor det på forhånd er planlagt, at undervisningen i et  

 semester eller efter særlig tilladelse fra Undervisningsministeriet i  

 op til et år skal foregå ved en udenlandsk  

 uddannelsesinstitution, kan afkræves betaling for egen rejse, eget  

 ophold og egen forplejning i forbindelse med dette udlandsophold.
Der kan  

 ikke kræves betaling af eleverne for udgifter, der vedrører  

 undervisningen eller lærernes deltagelse.
Hjælp til afholdelse af  

 omkostninger, der er forbundet med undervisningen i udlandet, skal komme  

 samtlige deltagere til gode, medmindre der er tale om rabatter, legater eller  

 lignende, der efter givers bestemmelse er ydet til bestemte af deltagerne.  

 Undervisningsministeren kan fastsætte maksimum for det beløb, en  

 elev kan afkræves for et udlandsophold.
Stk. 3. Såfremt elever trods tilmelding ikke deltager i  

 ophold ved en udenlandsk uddannelsesinstitution, påhviler det elevernes  

 skole at sørge for, at eleverne uden forsinkelse kan fortsætte i  

 den ordinære uddannelse på den skole, hvor de allerede er  

 optaget, eller på en anden skole." Stk. 2   9 bliver herefter stk. 4   11.
Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen giver anledning til  

 en forhøjelse eller nedsættelse af beløbet,  

 bekendtgøres dette af undervisningsministeren.
 2. I § 15, stk. 5, der bliver stk. 7,  

 ændres "stk. 3 og 4" til: "stk. 5 og  

 6".
 Stk. 6. De undervisningsmidler, der er nødvendige for  

 undervisningen, skal af skolen stilles til rådighed for eleverne uden  

 betaling, jf. dog stk. 7.
 3. I § 15, stk. 6 og 8, der bliver  

 stk. 8 og 10, ændres "stk. 7" til:  

 "stk. 9".
 Stk. 8. Undervisningsministeren kan delegere sine  

 beføjelser efter stk.7 til skolerne.
 Stk. 9. En skole, der udbyder erhvervsgymnasiale uddannelser i  

 medfør af § 2, stk. 3, kan uanset bestemmelserne i  

 stk. 1-7 opkræve betaling for deltagelse i undervisningen m.v.  

 Dette gælder dog kun, hvis skolen ikke modtager samme tilskud fra  

 staten som en institution godkendt efter lov om institutioner for  

 erhvervsrettet uddannelse.
 4. I § 15, stk. 9, der bliver stk. 11,  

 ændres "stk. 1-7" til: "stk. 1-9".
 § 22. Loven om arbejdsskadeforsikring finder tilsvarende  

 anvendelse for så vidt angår elevers eventuelle skader under  

 uddannelserne, der skyldes undervisning under arbejdspladslignende forhold.  

 Risikoen med hensyn til disse skader påhviler staten.
 5. I § 22 ændres "Loven om  

 arbejdsskadeforsikring" til: "Lov om sikring mod følger af  

 arbejdsskade".
