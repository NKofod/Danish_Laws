Resumé  



  

 Kammeradvokaten var af Erhvervsfremme Styrelsen spurgt om hvorvidt  

 "man ... bør anmode politiet om at se nærmere på sagen" vedrørende  

 et  

 bestemt firma.
Kammeradvokaten foretog en overvejende strafferetlig vurdering  

 af nogle dokumenter i sagen.
 Myndighederne gav afslag på en anmodning om aktindsigt og  

 henviste til at henvendelsen til Kammeradvokaten afspejlede styrelsens  

 overvejelser om hvilke retlige skridt der kunne indledes i sagen - herunder  

 også overvejelser om f.eks. eventuelt erstatningssøgsmål.
 Ombudsmanden mente ikke der var grundlag for at kritisere at  

 myndighederne anvendte offentlighedslovens § 10, nr. 4, til at afslå  

 aktindsigt.
 Ombudsmanden mente heller ikke der var grundlag for at anfægte  

 Erhvervsministeriets vurdering af at hovedparten af de faktuelle oplysninger  

 som var omfattet af ekstraheringspligten i offentlighedslovens § 11, stk. 1,  

 kunne undtages efter lovens § 12 og § 13, stk. 1, nr. 3, og ombudsmanden var  

 enig i at en ekstrahering af dokumentets øvrige faktuelle oplysninger ville  

 fremtræde så summarisk og løsrevet at det ikke ville give mening. (J.nr.  

 1997-247-301).
Afslag på aktindsigt i responsum  

 fra Kammeradvokaten A klagede over afslag på  

 aktindsigt i en udtalelse fra Kammeradvokaten til Erhvervsfremme Styrelsen.
 Det fremgik af de  

 foreliggende oplysninger at Erhvervsfremme Styrelsen i brev af 13. december  

 1996 bad Kammeradvokaten om en juridisk vurdering af om "man på det  

 foreliggende grundlag bør anmode politiet om at se nærmere på sagen".  

 Den  

 sag der henvistes til, var sagen om selskabet B som producerer kunstige  

 hofter.
Til brug for Kammeradvokatens  

 vurdering vedlagdes en revisionsrapport, kopier af regnskaber fra de  

 implicerede selskaber og en redegørelse af 26. november 1996 fra styrelsen om  

 sagen.  

 Selskabet B og nogle andre selskaber udførte opgaver for offentlige  

 hospitaler  

 i forbindelse med hofteoperationer.
Revisionsrapporten viste at store beløb  

 var udbetalt til selskaberne og enkeltpersoner under omstændigheder der  

 skabte  

 tvivl om hvorvidt beløbene var blevet anvendt i overensstemmelse med  

 bevillingsforudsætningerne.
Disse spørgsmål skulle ses i sammenhæng med at B  

 havde leveret cement til hofteoperationer som var slået fejl.
 I sit svar af 13. december  

 1996 fremkom Kammeradvokaten med en nærmere juridisk vurdering af sagens  

 strafferetlige aspekter.
 A bad om aktindsigt i  

 Kammeradvokatens udtalelse af 17. januar 1997, og styrelsen afslog i brev af  

 22. januar 1997.
 Denne afgørelse påklagede A  

 til Erhvervsministeriet som stadfæstede afslaget den 7. februar 1997.
 Erhvervsfremme Styrelsens  

 afgørelse af 22. januar 1997 havde følgende indhold:
"Styrelsen har per  

 telefax 20. januar 1997 modtaget anmodning om 'aktindsigt i kammerfuldmægtig  

 (C)'s foreløbige responsum af  

  

 17/1-97  

  

 vedr. evt. bedragerianmeldelse.' Jeg skal hermed meddele, at  

 styrelsen ikke vil give indsigt i nævnte responsum.
Som begrundelse for denne  

 beslutning kan henvises til offentlighedslovens § 10, stk. 4, som undtager  

 brevveksling med sagkyndige til brug i retssager eller ved overvejelse af, om  

 retssag bør føres." Erhvervsministeriet skrev i  

 sin afgørelse af 7. februar 1997 følgende:
 "Tak for dit brev af 24.  

 januar 1997, hvor du klager over, at Erhvervsfremme Styrelsen ikke vil give  

 dig  

 aktindsigt i Kammeradvokatens udtalelse af 17. januar 1997.
 Det er korrekt, at  

 Kammeradvokatens udtalelse kan friholdes af begæring om aktindsigt, sådan som  

 Erhvervsfremme Styrelsen gør det i styrelsens svar af 22. januar 1997 på din  

 anmodning af 20. januar 1997.
Jeg har nu haft lejlighed til  

 at vurdere sagen, og jeg er enig i Erhvervsfremme Styrelsens vurdering.  

 Kammeradvokatens udtalelse indeholder en række overvejelser og anbefalinger,  

 som ikke egner sig til videregivelse.
Dels er der hensynet til ikke  

 ubegrundet  

 at skade virksomhedernes ry, og dels er der hensynet til ikke at skade de  

 videre overvejelser." A klagede over afgørelsen til  

 mig, og jeg bad i brev af 21. februar 1997 Erhvervsministeriet og  

 Erhvervsfremme Styrelsen om en udtalelse om klagen samt om følgende:
 "På baggrund af ordlyden  

 af offentlighedslovens § 10, nr. 4), bestemmelsens formål, samt  

 bemærkningerne  

 i betænkning nr. 478 fra 1978 om offentlighed i forvaltningen, s. 239, (skal  

 være nr. 857; min bemærkning) må jeg umiddelbart anse det for tvivlsomt om en  

 myndigheds brevveksling med sagkyndige til brug for overvejelse af om  

 myndigheden  

 vil anmelde et privat firma til politiet, er omfattet af  

 undtagelsesbestemmelsen.
 Jeg beder om  

 Erhvervsministeriets og Erhvervsfremme Styrelsens bemærkninger til  

 ovenstående.
Endvidere beder jeg om en  

 redegørelse for de overvejelser Erhvervsministeriet og Erhvervsfremme  

 Styrelsen har foretaget vedrørende retten til aktindsigt i eventuelle  

 ekstraheringspligtige oplysninger i Kammeradvokatens responsum i  

 overensstemmelse  

 med offentlighedslovens almindelige regler, jf. offentlighedslovens § 11,  

 stk. 1." Erhvervsfremme Styrelsen  

 svarede i et notat af 14. marts 1997. Styrelsen anførte bl.a.:
"  

  

 2. Offentlighedsloven nr. 4 om undtagelse fra aktindsigt 2.1. Anmodning om at politiet ser nærmere på sagen.
 Styrelsen har henvist til  

 offentlighedslovens § 10 nr. 4 som begrundelse for afslag på anmodning om  

 aktindsigt.
 Det er styrelsens opfattelse,  

 at formålet og hensynet bag bestemmelsen i offentlighedslovens § 10 nr. 4  

 ikke  

 tilgodeses, såfremt kammeradvokatens responsum i den konkrete sag omfattes af  

 aktindsigt.
 Ved vurderingen af  

 anmodningen om aktindsigt er der især lagt vægt på beskyttelseshensynet bag  

 bestemmelsen, der beskrives i Betænkning 857/1978 p. 237, hvor det fremgår,  

 at:  

 '...det offentlige på samme måde som en modpart må have ret til ‑ som  

 grundlag for sine overvejelser ‑ at søge fornøden sagkyndig vejledning,  

 uden at andre skal gøre sig bekendt med sådanne responsa.'.
 Det er endvidere styrelsens  

 vurdering, at overvejelserne i styrelsens henvendelse til kammeradvokaten,  

 der  

 er formuleret som: '...bør anmode politiet om, at se nærmere på sagen",  

 er  

 omfattet af ordlyden i § 10 nr. 4, der lyder: '....om retssag bør føres', jf.  

 betænkning 857/1978 p. 239, hvor det fremgår, at: 'Det er i princippet uden  

 betydning, om der er tale om civile sager eller sager indenfor  

 strafferetsplejen.'. Med denne formulering må det formodes, at man ved  

 bestemmelsens tilblivelse accepterede, at overvejelser om at 'føre retssag'  

 også kan omfatte overvejelser om strafferetlige skridt, hvor en del af disse  

 overvejelser kan være, om der skal indgives politianmeldelse.
Den omstændighed, at der  

 endnu ikke er indgivet politianmeldelse, udelukker undtagelse af materialet  

 efter offentlighedslovens § 2 om sager inden for strafferetsplejen.
Det er  

 dog  

 styrelsens vurdering, at det i det konkrete tilfælde indtil en evt.  

 indgivelse  

 af politianmeldelse er muligt at anvende undtagelsen i § 10 nr. 4. Formålet  

 med bestemmelsen ses ikke at være opfyldt, såfremt bestemmelsen ikke undtager  

 kammeradvokatresponsa, hvor overvejelserne om 'at føre retssag' indeholder  

 strafferetlige  

 elementer, herunder overvejelser om indgivelse af politianmeldelse.
I sager som den konkrete vil  

 det på grund af indholdet af strafferetlige elementer og sagens alvorlige  

 karakter være helt nødvendigt for styrelsen at søge fornøden sagkyndig  

 vejledning.
Der vil være tale om udførlige og vanskelige overvejelser,  

 forinden  

 en evt. beslutning om indgivelse af politianmeldelse træffes.
En evt.  

 offentliggørelse af disse overvejelser vil være ødelæggende for myndighedens  

 arbejde.
Beskyttelseshensynet der  

 ligger til grund for § 10 nr. 4 gør sig særligt gældende i tilfælde, hvor  

 overvejelserne indeholder mulighederne for at foretage politianmeldelse på  

 grund af karakteren af disse overvejelser.
Formålet og beskyttelseshensynet  

 med  

 bestemmelsen ses ikke at være opfyldt, såfremt overvejelser af denne karakter  

 udelukkes fra undtagelse frem til det tidspunkt, hvor der indgives  

 anmeldelse.  

 Det er styrelsens opfattelse, at formålet med offentlighedslovens § 10 nr. 4  

 også har været at beskytte overvejelser af denne karakter frem til  

 tidspunktet  

 for indgivelse af politianmeldelse.
I denne fase er oplysninger i  

 dokumenterne omfattet af ekstraheringspligten i offentlighedslovens § 11,  

 hvilket bevirker at denne type sager i denne fase er mindre beskyttede end i  

 tidspunktet efter en anmeldelse, hvor der er tale om en sag inden for  

 strafferetsplejen.
Efter tidspunktet for indgivelse af politianmeldelse og en  

 evt. indledning af straffesag, er der en mere omfattende undtagelsesadgang  

 efter offentlighedslovens § 2.
En forudsætning for  

 undtagelse fra aktindsigt efter offentlighedslovens § 10 nr. 4 er også, at  

 det  

 offentlige enten er eller vil kunne blive formelt inddraget i sagen som part,  

 biintervenient eller på anden lign. måde.
Ved gennemførelsen af en  

 politianmeldelse  

 og evt. senere strafferetlig forfølgning, vil styrelsens nødvendige og tætte  

 inddragelse i en sådan sag bevirke, at styrelsens rolle kan sidestilles med  

 den forudsatte 'partsstatus' efter bestemmelsen i offentlighedslovens § 10  

 nr.  

 4. Jf. igen ovennævnte formulering i betænkning 857/1978 om, at: 'Det er i  

 princippet uden betydning, om der er tale om civile sager eller sager  

 indenfor  

 strafferetsplejen.'.
 Med denne formulering må det  

 formodes, at det har været accepteret, at den rolle, som en myndighed vil få  

 i  

 en strafferetlig sag, er tilstrækkelig til at opfylde partsforudsætningen,  

 jf.  

 også betænkning 857/1978 p. 239, hvor det fremgår, at: 'Det er formentlig en  

 forudsætning....'. Kravet er derfor ikke ubetinget.
 Styrelsen har på denne  

 baggrund med sin besvarelse af 22. januar 1997 på anmodningen om aktindsigt  

 vurderet, at kammeradvokatens responsum er omfattet af undtagelsen fra  

 aktindsigt i offentlighedslovens § 10 nr. 4.
2.2. Overvejelser om øvrige retslige skridt Det kan samtidig oplyses, at  

 styrelsens henvendelse til kammeradvokaten af 13. december 1996 alene  

 afspejler styrelsens indledende overvejelser af hvilke retslige skridt, der  

 kunne indledes i forbindelse med (B) sagen.
Styrelsens henvendelse til  

 kammeradvokaten retter sig i formuleringen først og fremmest mod en  

 undersøgelse af muligheden for at bede politiet om at se nærmere på sagen.  

 Henvendelsen bør dog på grund af sin indledende karakter opfattes som et  

 udtryk  

 for styrelsens helt generelle ønske om at undersøge mulige konsekvenser af  

 sagen, herunder overvejelser om evt. erstatningssøgsmål.
Det forhold, at  

 sagen  

 forelægges for kammeradvokaten, vil i almindelighed indicere, at et senere  

 sagsanlæg betragtes som en mulighed, jf. betænkning 857/1978 p. 238.
 Det er derfor styrelsens  

 vurdering, at der i dette tilfælde også er tale om: '...en brevveksling med  

 sagkyndige om juridiske tvivlsspørgsmål, der ikke har direkte sammenhæng med  

 et aktuelt eller evt. sagsanlæg, men hvor dette må underforstås, som en  

 nærliggende mulighed i forbindelse med den pågældende sag.......Dette har  

 formentlig størst praktisk betydning i forhold til offentlige myndigheders  

 brevveksling med kammeradvokaten.', jf. betænkning 857/1978 p. 240.
I det konkrete tilfælde, er  

 det således en helt relevant og nærliggende mulighed, at den sagsbehandling,  

 som vil blive en følge af brevvekslingen med kammeradvokaten kan blive en  

 retssag, jf.
FOB 1995 side 309.
 Det er styrelsens opfattelse,  

 at også disse forhold giver mulighed for at undtage kammeradvokatens  

 responsum  

 fra aktindsigt efter offentlighedslovens § 10 nr. 4.
3. Offentlighedslovens § 11 For så vidt angår spørgsmålet  

 omkring ekstraheringspligtige oplysninger efter offentlighedslovens § 11 kan  

 styrelsen oplyse, at det ved en skønsmæssig vurdering er konkluderet, at  

 materialet ikke indeholder oplysninger om faktiske omstændigheder, der er af  

 væsentlig betydning for sagsforholdet.
Styrelsen har tillige vurderet, at  

 materialet indeholder oplysninger, der er omfattet af undtagelserne i  

 offentlighedslovens § 12 nr. 2.
 Behandlingen af denne  

 problemstilling fremgår beklageligvis ikke af styrelsens besvarelse af  

 henholdsvis  

 22. januar 1997 og 10. februar 1997.
4. Offentlighedslovens § 13 stk. 1 nr. 3 Efter styrelsens vurdering  

 vil kammeradvokatens responsum i den konkrete sag også være omfattet af  

 undtagelsen i offentlighedslovens § 13 stk. 1 nr. 3. Overvejelser omkring  

 ekstraheringspligtige oplysninger burde i så fald være sket i henhold til  

 offentlighedsloven § 13 stk. 1 nr. 3.
 Da § 13 stk. 1 nr. 3 ikke  

 nævnes i styrelsens besvarelse, burde det endvidere have fremgået af  

 besvarelsen,  

 at anmodningen ikke kunne imødekommes allerede fordi, det pågældende  

 materiale  

 er omfattet af undtagelsen i § 10 nr. 4.
5. Konklusion På denne baggrund anser  

 styrelsen forsat kammeradvokatens responsum som værende omfattet af  

 undtagelsen  

 i offentlighedslovens § 10 nr. 4, jf. § 11 og undtagelsen i  

 offentlighedslovens  

 § 13 stk. 1 nr. 3, jf. § 13 stk. 2." Erhvervsministeriet svarede i  

 brev af 21. marts 1997. Ministeriet henviste til følgende:
 "Erhvervsministeriet kan  

 henholde sig til det i styrelsens udtalelse anførte, idet ministeriet dog for  

 en god ordens skyld skal bemærke følgende:
 1.Anvendelsen af offentlighedslovens § 10, nr. 4.
Bestemmelsen i  

 offentlighedslovens § 10, nr. 4, svarer til § 5, nr. 7, i den tidligere  

 offentlighedslov fra 1970, og der blev således i bet. nr. 857/1978 om  

 offentlighedslovens revision ikke fundet anledning til at ændre bestemmelsen.  

 I betænkningen side 237‑240 er der nærmere redegjort for baggrunden for  

 bestemmelsen og udvalgets overvejelser.
På side 238 er Justitsministeriet  

 således citeret for bl.a. at have oplyst følgende over for  

 folketingsudvalget:
'I relation til den tilsvarende  

 bestemmelse i partsoffentlighedslovens § 6, nr. 4, har det været gjort  

 gældende, at denne bestemmelse efter omstændighederne må kunne finde  

 anvendelse, også når et ministerium indhenter en udtalelse fra  

 kammeradvokaten  

 om en påtænkt forvaltningsafgørelses lovlighed, selv om der på dette  

 tidspunkt  

 ikke er aktuel udsigt til, at sagen vil blive indbragt for domstolene; det  

 forhold, at sagen forelægges for kammeradvokaten, vil i almindelighed  

 indicere, at et senere sagsanlæg betragtes som en mulighed.
Praksis er  

 muligvis  

 i overensstemmelse hermed.' Både ministeriet og styrelsen  

 er således som udgangspunkt gået ud fra, at udtalelser fra Kammeradvokaten er  

 undtaget fra aktindsigt efter offentlighedslovens § 10, nr. 4. Hertil kommer,  

 at Kammeradvokatens vurdering af et evt. strafferetligt ansvar i denne sag  

 har  

 en nær sammenhæng med, om staten (in casu Erhvervsministeriet) har lidt et  

 økonomisk tab.
Et sådant tab kunne inddrages under en straffesag eller gøres  

 gældende ved et selvstændigt civilt søgsmål.
 I relation hertil har  

 ombudsmanden som nævnt henvist til bet. nr. 857/1978 side 239, hvor det  

 formentlig er følgende passus, der tænkes på:
'Det er formentlig en  

 forudsætning for at undtage dokumenter med hjemmel i offentlighedslovens § 5,  

 nr. 7, at det offentlige enten er eller vil kunne blive formelt inddraget i  

 sagen som part, biintervenient eller på anden lignende måde.' Det er umiddelbart  

 Erhvervsministeriets opfattelse, at denne forudsætning er opfyldt i  

 nærværende  

 sag på baggrund af sagens økonomiske aspekter.
Ministeriet er naturligvis  

 opmærksom på, at staten ikke som udgangspunkt vil være inddraget i  

 straffesager  

 som part eller lignende, men at de konkrete omstændigheder kan føre dertil.
I  

 tilknytning hertil skal opmærksomheden henledes på, at undtagelsen i § 10,  

 nr.  

 4, både omfatter civile sager og sager inden for strafferetsplejen, jf. bet.  

 nr. 857/1978 side 239 og kommenteret offentlighedslov ved John Vogter side  

 172.
 2.Undtagelse fra aktindsigt efter andre bestemmelser i offentlighedsloven.
 Udover henvisningen til  

 offentlighedslovens § 10, nr. 4, er en væsentlig del af oplysningerne i den  

 omhandlede redegørelse fra Kammeradvokaten undtaget fra aktindsigt efter  

 lovens  

 § 12, stk. 1, nr. 1, og § 13, stk. 1, nr. 3.
Redegørelsen indeholder  

 således oplysninger, der vedrører enkeltpersoners helt private forhold.
I  

 dette  

 tilfælde er også selve sagen af sensitiv karakter, og oplysning om en persons  

 inddragelse heri kan i sig selv føre til undtagelse fra aktindsigt, jf.  

 kommenteret offentlighedslov side 185 og FOB 1975, side 107.
 Endvidere er den helt  

 overvejende del af oplysningerne i redegørelsen fra Kammeradvokaten omfattet  

 af undtagelsen i § 13, stk. 1, nr. 3, om nødvendig beskyttelse af væsentlige  

 hensyn til forebyggelse, opklaring og forfølgning af lovovertrædelser,  

 straffuldbyrdelse og lignende samt beskyttelse af sigtede, vidner eller andre  

 i  

 sager om strafferetlig eller disciplinær forfølgning.
I tilknytning hertil bemærkes  

 det, at Kammeradvokatens redegørelse er af foreløbig karakter, og at der på  

 baggrund deraf er iværksat yderligere undersøgelser.
Ministeriet og styrelsen  

 har således endnu ikke taget endelig stilling til, hvorvidt den omhandlede  

 sag  

 skal overdrages til politiet til efterforskning, og sålænge de yderligere  

 undersøgelser desangående fortsat pågår, er oplysningerne i redegørelsen  

 efter  

 Erhvervsministeriets opfattelse undtaget fra aktindsigt efter § 13, stk. 1,  

 nr. 3.
 Afslutningsvis bemærkes det,  

 at ministeriet og styrelsen ikke finder, at der har været grundlag for efter  

 offentlighedsloven § 11, stk. 1, § 12, stk. 2, eller § 13, stk. 2, at  

 foretage  

 ekstrahering i redegørelsen fra Kammeradvokaten, idet en ekstrahering i  

 redegørelsen  

 vil medføre, at så væsentlige dele undtages, at det vil savne mening at  

 udlevere det resterende.
 Endvidere er det ministeriets  

 opfattelse, at man på grund af karakteren af oplysningerne i redegørelsen er  

 afskåret fra at meddele meroffentlighed efter lovens § 4, stk. 1, idet en  

 væsentlig del af oplysningerne i redegørelsen må anses for omfattet af  

 bestemmelserne  

 om tavshedspligt i forvaltningslovens § 27, stk. 1, nr. 3 og 6. I den  

 forbindelse skal der henvises til FOB 1994, side 334ff, vedrørende en sag af  

 lignende karakter.
Såfremt der skulle være behov  

 for yderligere oplysninger, står ministeriet naturligvis til rådighed,  

 ligesom  

 man, hvis der foranlediges partshøring i denne sag, ønsker mulighed for at  

 fremkomme med supplerende bemærkninger." Ombudsmandens udtalelse "  

  

 Afslaget på aktindsigt Erhvervsfremme Styrelsens og Erhvervsministeriets afslag blev meddelt under  

 henvisning til offentlighedslovens § 10, nr. 4. Denne bestemmelse har  

 følgende indhold:
 'Retten til aktindsigt omfatter ikke:
 ...
4) Myndigheders brevveksling med sagkyndige til brug i retssager eller ved  

 overvejelse af, om retssag bør føres.' I lovforslagets bemærkninger til § 10, nr. 4, anførtes:
'Bestemmelsen i  

  

 nr. 5  

  

 svarer til den gældende offentlighedslovs § 5, nr. 7. Der kan derfor med  

 hensyn til rækkevidden af denne bestemmelse henvises til beskrivelsen af  

 gældende ret i betænkningen side 238 ff. og til udvalgets overvejelser side  

 245 ff.' (Folketingstidende 1985-86, tillæg A, sp. 224).
 I den nævnte betænkning (betænkning nr. 857/1978) anførtes s. 239, 2. sp.,  

 bl.a.:
'Udtrykket  

  

 'til brug i retssager eller ved overvejelse af, om retssag bør føres'  

  

 skal forstås i vid forstand.
Det fremgår som nævnt af folketingsudvalgets  

 betænkning til offentlighedslovforslaget, at udtrykket 'retssag' omfatter en  

 voldgiftssag, jfr.
F.T. 1969/70, tillæg B, sp. 2056. Også retshandlinger i  

 forbindelse med håndhævelsen eller fuldbyrdelsen af retskrav, som f. eks.  

 fogedforbud, udsættelsesforretninger og formentlig også tvangsauktioner, må  

 anses for omfattet af undtagelsesbestemmelsen i offentlighedslovens § 5, nr.  

 7. Det er principielt uden betydning, om der er tale om civile sager eller  

 sager inden for strafferetsplejen, men i sidstnævnte henseende har  

 undtagelsesadgangen dog mindre betydning som følge af den særlige  

 undtagelsesbestemmelse i lovens § 6, stk. 1.
Det er formentlig en  

 forudsætning for at undtage dokumenter med hjemmel i offentlighedslovens § 5,  

 nr. 7, at det offentlige enten er eller vil kunne blive formelt inddraget i  

 sagen som part, biintervenient eller på anden lignende måde.  

 Justitsministeriet  

 har således i sagen  

  

 L.A. 1976-543-94  

  

 bl. a. udtalt, at brevveksling mellem en offentlig myndighed og en sagkyndig  

 efter ministeriets opfattelse '... i hvert fald kun [vil] være omfattet af  

 undtagelsen, såfremt den vedrører spørgsmål i forbindelse med myndighedens  

 eventuelle inddragelse i retshandlingen som part til varetagelse af det  

 offentliges interesser, f. eks. [i relation til en tvangsauktion] som  

 rekvirent eller panthaver.'...' Deres begæring angik et brev  

 fra Kammeradvokaten hvori denne som svar på en forespørgsel fra  

 Erhvervsfremme  

 Styrelsen fremkom med en overvejende strafferetlig vurdering af nogle  

 dokumenter  

 i (B)-sagen.
 Begrundelsen for undtagelsens  

 bestemmelser i § 10, nr. 4, er at sikre at det offentlige på samme måde som  

 en  

 modpart har ret til - som grundlag for sine overvejelser forud for eller i  

 forbindelse med en retssag - at søge fornøden sagkyndig vejledning uden at  

 andre skal have adgang til at gøre sig bekendt med sådanne responsa.
 Der er efter min mening ikke  

 tvivl om at det forhold at styrelsens forespørgsel direkte angik en  

 strafferetlig  

 vurdering, ikke i sig selv udelukker en anvendelse af § 10, nr. 4. Det er  

 udtrykkeligt nævnt i forarbejderne til bestemmelsen at den finder anvendelse  

 hvad enten der er tale om civile sager eller sager inden for  

 strafferetsplejen.  

 Er der tale om en sag inden for strafferetsplejen, har bestemmelsen blot  

 mindre  

 praktisk betydning idet sager af denne type generelt er undtaget fra  

 aktindsigt,  

 jf. § 2, stk. 1, 1. punktum. § 10, nr. 4, har dog praktisk betydning for  

 tiden  

 indtil en sag overgår fra civil sag til sag inden for strafferetsplejen, i  

 tilfælde  

 hvor en myndighed opgiver at anmelde en sag til politiet, samt hvor en sag  

 opsplittes i to, en civil og en strafferetlig del.
 En anden betingelse for at  

 undtage brevveksling i henhold til § 10, nr. 4, er at den er foretaget i  

 relation  

 til en aktuel retssag eller til en overvejelse af om retssag bør føres.
Udtrykket retssag sigter  

 ifølge forarbejdsbemærkningerne til sager hvori den pågældende myndighed  

 optræder som part, biintervenient eller på lignende måde.
Det er derfor ikke  

 tilstrækkeligt til opfyldelse af denne betingelse at der er rejst tiltale,  

 eller at det overvejes at rejse tiltale.
På dette punkt er jeg ikke enig med  

 Erhvervsfremme Styrelsen.
 Styrelsen og ministeriet har  

 påberåbt sig at henvendelsen til Kammeradvokaten afspejlede styrelsens  

 overvejelser af hvilke retslige skridt der kunne indledes - herunder også  

 overvejelser om f.eks. eventuelt erstatningssøgsmål.
 Jeg har tidligere givet  

 udtryk for at det må antages at også brevveksling med sagkyndige om  

  

 juridiske tvivlsspørgsmål  

  

 der ikke har  

 direkte sammenhæng med et aktuelt eller eventuelt sagsanlæg, men hvor dette  

 må  

 underforstås som en nærliggende mulighed i forbindelse med den pågældende  

 sag,  

 vil kunne undtages fra aktindsigt efter offentlighedslovens § 10, nr. 4. Jeg  

 henviser herved til min beretning for året 1995, s. 308, især s. 312, og de  

 dér anførte henvisninger.
 Styrelsen bad i brevet af 13.  

 december 1996 om Kammeradvokatens vurdering af om 'man ... bør anmode  

 politiet  

 om at se nærmere på sagen'. Kammeradvokatens vurdering begrænsede sig i  

 overensstemmelse  

 hermed til en strafferetlig bedømmelse af det tilsendte materiale.
Dette forhold peger ikke  

 umiddelbart i retning af at der blev gjort overvejelse om andre retslige  

 skridt  

 end en straffesag.
Det må dog tages i betragtning at forespørgslen blev rejst  

 på et indledende stadium af sagen og måtte opfattes som en anmodning om hjælp  

 til at foretage den første generelle vurdering af lovligheden af en række  

 økonomiske transaktioner.
Jeg finder det forsvarligt at lægge til grund at  

 overvejelserne ikke var lagt i faste rammer, og at muligheder f.eks. for et  

 erstatningssøgsmål kunne være indeholdt heri.
 Herefter finder jeg ikke at  

 have grundlag for at kritisere at styrelsen og ministeriet fandt at kunne  

 anvende § 10, nr. 4, i den foreliggende situation.
 Offentlighedslovens § 11,  

 stk. 1, indeholder følgende bestemmelse:
'Oplysninger i dokumenter,  

 der er omfattet af § 7 og § 10, nr. 1-4, om faktiske omstændigheder, der er  

 af  

 væsentlig betydning for sagsforholdet, skal uanset disse bestemmelser  

 meddeles  

 i overensstemmelse med lovens almindelige regler.' Ministeriet har oplyst at en  

 række af oplysningerne i Kammeradvokatens brev var omfattet af § 11, stk. 1,  

 men at de var blevet tilbageholdt i henhold til lovens § 12 og § 13, stk. 1,  

 nr. 3. De resterende oplysninger skulle efter ministeriets mening ikke  

 udleveres da de ikke ville give sproglig mening.
Jeg kan ikke anfægte  

 ministeriets vurdering om at hovedparten af de faktuelle oplysninger ville  

 kunne undtages efter de nævnte bestemmelser.
Jeg er enig i at en ekstrahering  

 af dokumentets øvrige faktuelle oplysninger vil fremtræde så summarisk og  

 løsrevet at det ikke vil give en sammenhængende mening.
 Jeg har således ikke grundlag  

 for at kritisere afslaget på Deres begæring.
Begrundelsen Afgørelser om aktindsigt  

 efter offentlighedsloven er omfattet af forvaltningsloven og skal derfor  

 ledsages af en begrundelse såfremt de meddeles skriftligt og ikke giver  

 pågældende part fuldt ud medhold, jf. forvaltningslovens § 22.
 § 24 i forvaltningsloven har  

 følgende indhold:
'En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
...' Erhvervsfremme Styrelsen har  

 oplyst at styrelsen i forbindelse med afslaget overvejede om der skulle ske  

 ekstrahering i henhold til § 11, og vurderede at en række oplysninger kunne  

 holdes tilbage i henhold til § 12, stk. 1, nr. 2, og § 13, stk. 2, nr. 3.  

 Styrelsens brev af 22. januar 1997 burde derfor have indeholdt en henvisning  

 til §§ 11, 12 og 13 i offentlighedsloven og oplysning om at det havde været  

 overvejet at foretage ekstrahering af faktiske oplysninger i dokumentet, men  

 at oplysningerne kunne nægtes udleveret i henhold til § 12 og § 13.
 Erhvervsministeriet burde i  

 sin afgørelse af 7. februar 1997 også have henvist til § 11 samt anført at  

 faktiske oplysninger blev nægtet udleveret i henhold til § 12, stk. 1, nr. 1,  

 og § 13, stk. 1, nr. 3, og fordi de resterende oplysninger ikke kunne  

 udleveres  

 idet de ville savne mening.
Jeg har gjort Erhvervsfremme  

 Styrelsen og Erhvervsministeriet bekendt med min opfattelse." NOTER: (*1) Jf.  

 FOB 1995, s. 309, FOB 1975, s. 107, og  

 FOB 1994, s. 334ff.
