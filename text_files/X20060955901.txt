Interessentskab  selvstændigt  

 skattepligtigt subjekt Spørgsmål Det ønskes  

 afklaret, om SKAT er enig i, at A ikke er skattepligtig.
Svar Ja.
Beskrivelse af de faktiske forhold A er et  

 interessentskab mellem 11 kommuner.
A's primære formål er at nyttiggøre den  

 varme  

 fra kraftvarmeværkerne m.v., som opstår ved værkernes produktion af el og  

 anden  

 overskudsvarme til fremme af den mest samfunds- og forbrugerøkonomiske  

 anvendelse heraf.
A er et  

 varmetransmissionsselskab, der driver virksomhed ved at forsyne en række  

 lokale  

 fjernvarmeselskaber i interessentkommunerne med varme.
A driver og  

 vedligeholder i den forbindelse et varmetransmissionssystem.
A producerer  

 ikke  

 selv varme, men køber varme af en række kraftvarmeproducenter og andre  

 varmeproducenter og videresælger denne varme til de kommunale  

 fjernvarmeselskaber.  

 Der er alene tale om overskydende varme hidrørende fra elproduktion og  

 afbrænding  

 af affald.
De lokale fjernvarmeselskaber varetager den videre distribution af  

 varmen til slutbrugerne.
 A udøver ikke  

 virksomhed inden for produktion, transport, handel med eller levering af  

 elektricitet.  

 A driver således ikke virksomhed omfattet af elforsyningsloven, jf.  

 elforsyningsloven § 2, stk. 1 eller virksomhed, der efter lovens § 2, stk. 4  

 er  

 undtaget fra elforsyningsloven.
Ifølge A's  

 årsrapport for 2003 havde selskabet i 2003 en omsætning på ca. 904 mio. kr.  

 og  

 et driftsmæssigt overskud på ca. 26,5 mio. kr.
Det er i årsrapporten anført,  

 at  

 selskabet ikke er skattepligtigt.
Ifølge vedtægterne for A er det hensigten,  

 at  

 selskabet skal hvile i sig selv økonomisk.
 For  

 interessentskabets forpligtelser overfor tredjemand hæfter  

 interessentkommunerne direkte, solidarisk og med hele deres formue.
 I det indbyrdes  

 forhold imellem interessentkommunernes hæfter hver interessentkommune for så  

 stor en del af interessentskabets forpligtelser, som svarer til det planlagte  

 aftag af fjernvarme ved det fuldt udbyggede anlæg.
 Ingen af  

 interessentkommunerne er pligtige at foretage indskud.
 Nye  

 interessentkommuner kan kun optages, såfremt mindst 7 kommuner,  

 repræsenterende  

 mindst 75 % af det forventede varmeaftag, samtykker heri.
 I tiden indtil  

 udbygningsplan med tids- og økonomiplaner er vedtaget, og aftaler med B og  

 med  

 C er indgået, kan en interessentkommune udtræde af interessentskabet med 3  

 måneders  

 skriftlig varsel, som også varsles til øvrige interessentkommuner.
 I tiden efter  

 det nævnte tidspunkt kan en interessentkommune udtræde af interessentskabet,  

 hvis interessentkommunerne er enige herom og vilkårene herfor.
 Udtræder en  

 interessentkommune, hæfter vedkommende fortsat for opfyldelsen af de  

 forpligtelser, som påhviler interessentskabet i udtrædelsesøjeblikket.  

 Hæftelsen varer i tiden, indtil forpligtelsen enten er ophørt, eller indtil  

 interessentskabet lovligt kunne have frigjort sig fra forpligtelserne.
 Overskud/  

 underskud ved interessentskabets opløsning udbetales til/dækkes af  

 interessentkommunerne i forhold til deres hæftelse.
Bestyrelsen er  

 interessentskabets øverste myndighed.
De i bestyrelsen behandlede anliggender  

 afgøres med simpelt flertal.
Dog kræver visse nærmere angivne beslutninger,  

 at  

 mindst ¾ af bestyrelsens medlemmer er enige herom.
 Beslutning om at  

 erhverve et selskab med begrænset ansvar kræver ifølge vedtægterne enighed  

 imellem interessentkommunerne.
 Beslutning om  

 interessentskabets opløsning eller fusionering med andre organisationer  

 træffes  

 af interessentkommunerne i enighed.
Spørgers opfattelse ifølge anmodning og bemærkninger til sagsfremstilling Det er  

 spørgerens opfattelse, at et interessentskab civilretligt er en selvstændig  

 juridisk person.
Skatteretligt udgør et interessentskab imidlertid ikke et  

 selvstændigt skattesubjekt, idet skattepligten i stedet påhviler de enkelte  

 interessenter forholdsmæssigt (skattemæssig transparens). Da A er organiseret  

 som et interessentskab, udgør A efter spørgerens opfattelse ikke et  

 selvstændigt skattesubjekt.
Spørgeren  

 opfatter A som et non profit selskab, der ikke er skattepligtigt.
A's  

 aktiviteter ligger alene indenfor fjernvarmesektoren med drift og  

 vedligeholdelse af dets kraftvarmesystem, køb og salg og distribution af  

 kraftvarme og drift og vedligeholdelse af lokale  

 fjernvarmedistributionsselskaber.  

 A er i øvrigt medejer af et geotermivarmeprojekt og udlejer antennepladser på  

 en skorsten.
Spørgeren mener, at spørgerens opfattelse støttes af, at  

 varmeforsyningsloven gælder for A's aktiviteter.
 Sagsfremstillingen  

 er sendt til udtalelse hos A den 5. maj  

 2006. A  

 har meddelt, at det ikke har  

 kommentarer til sagsfremstillingen eller til SKATs indstilling til  

 Skatterådet.
SKATs indstilling og begrundelse Det er af  

 afgørende betydning for, om A må anses for et selvstændigt skattepligtigt  

 subjekt, om sammenslutningen kan karakteriseres som et interessentskab eller  

 som en forening omfattet af selskabsskatteloven § 1, stk. 1, nr. 6.
En række forhold  

 taler for, at der er tale om et interessentskab.
Interessentkommunerne hæfter  

 direkte  

 og solidarisk med hele deres formue.
Solidarisk hæftelse er et typisk  

 kendetegn  

 for interessentskaber, og hæftelsen taler derfor for, at der foreligger et  

 interessentskab.
Desuden er der  

 restriktioner overfor såvel indtræden i som udtræden af interessentskabet,  

 hvilket medfører at deltagerkredsen må forventes at være stort set uforandret  

 under sammenslutningens beståen.
Der kan ikke siges at være åbenhed overfor  

 en  

 ubestemt kreds af personer, som det typisk er tilfældet i foreninger.
 Endelig  

 forefindes der ikke nogen generalforsamling i sammenslutningen, hvilket ofte  

 er  

 tilfældet i foreninger.
Udtræden af et  

 interessentskab betragtes selskabsretligt som en opløsning.
Udtræden af en  

 forening har ikke betydning for foreningens beståen, ligesom udtræden ikke  

 giver den udtrædende ret til udbetaling af nogen del af foreningens formue.  

 Det  

 fremgår ikke af vedtægterne for A, om der sker udbetaling af en del af  

 formuen  

 ved udtræden, bortset fra ved interessentskabets opløsning.
Det er derfor  

 ikke  

 muligt på baggrund af vedtægternes regler om udtræden at vurdere, om der er  

 tale om et interessentskab eller en forening.
En række andre  

 forhold taler efter SKATs opfattelse for, at der er tale om en forening.
I  

 interessentskaber kræver beslutninger normalt enighed blandt deltagerne, mens  

 det i foreninger er bestyrelsen og generalforsamlingen, der tager  

 beslutninger.  

 Da bestyrelsen i A er sammenslutningens øverste myndighed, og beslutninger,  

 bortset fra beslutninger om erhvervelse af selskaber med begrænset  

 skattepligt  

 og beslutninger om opløsning af interessentskabet ikke kræver enighed mellem  

 de  

 deltagende kommuner, taler dette for, at der er tale om en forening.
 Foreningers formål  

 er typisk af ideel karakter, mens interessentskabers formål typisk er rent  

 erhvervsmæssige.  

 Da formålet med A er at fremme den mest samfundsøkonomiske og  

 forbrugerøkonomiske  

 anvendelse af overskudsvarme fra kraftvarmeværker m.v. og da  

 interessentskabet  

 skal hvile økonomisk i sig selv, taler det for, at der er tale om en  

 forening.
Ud fra en  

 samlet, konkret vurdering er det SKATs opfattelse, at A må karakteriseres som  

 et interessentskab.
SKAT lægger ved vurderingen heraf særlig vægt på  

 oplysningerne om, at interessentkommunerne hæfter direkte og solidarisk med  

 hele deres formue for interessentskabets forpligtelser, og at der er  

 restriktioner på ind- og udtræden af sammenslutningen.
Det forhold at  

 bestyrelsen udgør den øverste myndighed i sammenslutningen, og at  

 beslutninger,  

 når bortses fra beslutninger om erhvervelse af selskaber med begrænset  

 skattepligt og beslutninger om opløsning af interessentskabet, ikke kræver  

 enighed, findes ikke at kunne tillægges afgørende betydning.
Et  

 interessentskab udgør ikke et selvstændigt skattepligtigt subjekt, da  

 skattepligten påhviler de enkelte interessenter forholdsmæssigt.
Da A må  

 anses  

 for at være et interessentskab, udgør selskabet ikke et selvstændigt  

 skattepligtigt subjekt.
Sagsfremstillingen  

 og SKATs indstilling er sendt til udtalelse hos Skattecenter X.
Skattecenter  

 X  

 udtaler, at skattecenteret ikke har yderligere oplysninger af betydning for  

 sagens afgørelse, men er enig i det fremsendte udkast.
Skatterådets afgørelse og begrundelse Skatterådet  

  

 tiltræder SKATs  

 indstilling og begrundelse.
