3.  

 DE KOMMUNALE OPGAVER (KOMMUNALFULDMAGTEN)  





  

 Om lovligheden af en kommunes køb af et areal med henblik på at  

 bortforpagte og efterfølgende videresælge arealet til en statslig institution  




  

 Generelt udtalt, at det efter kommunalfuldmagtsreglerne som udgangspunkt  

 ikke er en lovlig kommunal opgave at drive handel med fast ejendom.
En  

 kommune  

 kan dog efter kommunalfuldmagtsreglerne erhverve fast ejendom med henblik på  

 at  

 varetage kommunale formål, herunder plan- og miljømæssige formål.
Det er i  

 den  

 forbindelse antaget, at en kommune kan erhverve jord med henblik på at sikre  

 et  

 tilstrækkeligt udbud af byggemodne erhvervsgrunde i kommunen.
Endvidere  

 udtalt, at en kommune som udgangspunkt kun kan gennemføre foranstaltninger,  

 der  

 kommer en bredere kreds af kommunens borgere til gode.
En kommune kan derfor  

 normalt ikke uden lovhjemmel gennemføre foranstaltninger, som udelukkende  

 eller  

 i det væsentlige er motiveret i varetagelsen af individuelle interesser hos  

 enkeltpersoner eller enkelte virksomheder.
Det vil således ikke være lovligt  

 for en kommune at erhverve et areal med det formål at begunstige  

 enkeltpersoner  

 eller enkelte virksomheder.
Dette gælder i reglen uanset, om formålet hermed  

 er  

 at sikre eksistensen af arbejdspladser i kommunen.
Endvidere  

 udtalt, at kommuner efter kommunalfuldmagtsreglerne som udgangspunkt ikke  

 lovligt kan varetage eller bidrage økonomisk til løsning af opgaver, som det  

 påhviler statslige myndigheder at varetage.
Et kommunalt ønske om at bistå  

 statslige myndigheder på grund af disses betydning for kommunen og  

 arbejdspladser heri kan ikke i sig selv fravige dette udgangspunkt.
Der må,  

 for  

 at kommunen kan medvirke til løsningen af den statslige opgave, samtidig være  

 tale om, at kommunen varetager en kommunal opgave, som ikke på anden vis kan  

 varetages i medfør af lovgivningen.
De hensyn, der ligger bag fordelingen af  

 opgaver mellem statslige og kommunale organer, kan ikke tilsidesættes ved  

 aftaler mellem de involverede organer.
 I den  

 konkrete sag var det oplyst, at kommunens formål med erhvervelsen var at  

 bortforpagte grunden til et forskningscenter, der var en statslig  

 institution,  

 og derved sikre grundlaget for en udvidelse af forskningscentret i en  

 periode,  

 hvor forskningscentret ikke selv havde økonomisk mulighed for at erhverve  

 arealet.
På den  

 baggrund var Indenrigs- og Sundhedsministeriet enigt med tilsynsrådet i, at  

 kommunen ikke varetog et lovligt kommunalt formål, da kommunen købte det  

 omhandlede areal med henblik på at bortforpagte og efterfølgende videresælge  

 arealet til forskningscentret.
Ministeriet bemærkede i den forbindelse, at  

 det  

 ikke efter kommunalfuldmagtsreglerne kunne antages at være en kommunal opgave  

 at understøtte den forskning, som Danmarks Jordbrugsforskning, herunder det  

 pågældende forskningscenter, forestår.
Endelig  

 udtalt, at ministeriet fandt det mest nærliggende at antage, at en kommunes  

 besiddelse af en ejendom ikke kunne anses for ulovlig, alene fordi  

 kommunalbestyrelsen havde varetaget et ulovligt formål i forbindelse med  

 erhvervelsen af det pågældende areal.
Det hænger sammen med, at en  

 kommunalbestyrelse lovligt kan erhverve og bibeholde en ejendom uden at have  

 et  

 konkret formål dermed.
Det skyldes også, at tilsidesættelsen af  

 kommunalfuldmagtsreglerne i en sag af den her omhandlede type sker ved  

 kommunens køb af det pågældende areal og består uafhængigt af, om kommunen  

 beholder arealet eller afhænder dette.
Det  

 anførte måtte i hvert fald gælde, hvor arealet efterfølgende blev anvendt til  

 et andet og lovligt formål.
Men også hvor en kommunalbestyrelse anvender  

 arealet til et formål, der isoleret set må anses for sagligt, men som i den  

 konkrete sag må bedømmes i sammenhæng med det usaglige formål, som kommunen  

 varetog i forbindelse med ejendommens erhvervelse, var Indenrigs- og  

 Sundhedsministeriet mest tilbøjeligt til at antage, at kommunalbestyrelsen  

 ikke  

 havde pligt til afhænde arealet, så længe kommunen ellers lovligt ville have  

 kunnet eje arealet.
 Sammenfattende  

 var Indenrigs- og Sundhedsministeriet mest tilbøjeligt til at mene, at  

 kommunen  

 ikke havde pligt til at opsige bortforpagtningsaftalen for derefter at  

 afhænde  

 det omhandlede areal til tredjemand.
Udtalelse afgivet af Indenrigs- og Sundhedsministeriet om  

 lovligheden af en kommunes køb af et areal med helblik på at bortforpagte og  

 efterfølgende videresælge arealet til en statslig institution Tjele Kommune  

  

 Rådhus Allé 2  

  

 Ørum  

  

 8830 Tjele Ved brev af 21. september  

 2000 rettede Tjele Kommune henvendelse til Indenrigsministeriet (nu  

 Indenrigs-  

 og Sundhedsministeriet) vedrørende et påbud, som Tilsynsrådet for Viborg Amt  

 havde udstedt til Tjele Kommune den 16. august 2000 i forbindelse med  

 kommunens  

 køb af en fast ejendom.
Tjele Kommune anmodede efterfølgende om at sagen blev  

 stillet i bero, men bekræftede ved brev af 31. oktober 2001, at kommunen  

 fortsat ønskede ministeriets stillingtagen til sagen.
Indenrigs- og  

 Sundhedsministeriet har nu afsluttet behandlingen af sagen, og ministeriet er  

 enigt med Tilsynsrådet for Viborg Amt i, at Tjele Kommune ikke varetog et  

 lovligt kommunalt formål, da kommunen købte den omhandlede ejendom med  

 henblik  

 på at bortforpagte arealet til Forskningscenter Foulum og efterfølgende  

 videresælge det til forskningscentret.
Ministeriet er imidlertid mest  

 tilbøjeligt  

 til at mene, at Tjele Kommune ikke har pligt til at opsige  

 bortforpagtningsaftalen for derefter at afhænde det omhandlede areal til  

 tredjemand.
Endelig har ministeriet anmodet Tilsynsrådet for Viborg Amt om at  

 vurdere lovligheden af prisfastsættelsen for forpagtningsaftalen samt af  

 Tjele  

 Kommunes aftale med Danmarks Jordbrugsforskning om, at sidstnævnte inden for  

 tre år skal kunne erhverve den omhandlede ejendom til den samme pris, som  

 kommunen har købt den for.
 Her følger først en  

 gennemgang af sagens baggrund og derefter en nærmere begrundelse for  

 Indenrigs-  

 og Sundhedsministeriets opfattelse.
 Sagens  

 baggrund:
 Tjele Kommunalbestyrelse  

 vedtog den 14. december 1999 en bevilling til kommunens erhvervelse af ca. 45  

 hektar af matrikel nr. 1 d, 4 d og 10 k, Foulum by, Tjele, beliggende Hobro  

 Landevej 10.
 Til brug for  

 kommunalbestyrelsens beslutning blev der udfærdiget en ansøgning til  

 anlægsbevilling, som blev godkendt på mødet den 14. december 1999. Af  

 ansøgningen fremgik bl.a. følgende:
"Arealet er erhvervet  

 med videresalg for øje til staten, Statens Jordbrugsforskning, med henblik på  

 ekspansion.
Det er tanken, at der senere skal indgås en forpagtningsaftale  

 med  

 Statens Jordbrugsforskning, hvor udgangspunktet for aftalen vil være en  

 forpagtningsafgift på 6 procent af handelssummen eller ca. kr. 210.000  

 årligt.  

 ...
Det er aftalt, at Statens  

 Jordbrugsforskning forpagter arealet, indtil det kan videresælges uden  

 omkostninger for kommunen.
Arealet videresælges, så snart beløbet er afsat på  

 finansloven. ...
Betinget skøde er under  

 udarbejdelse." Herefter købte Tjele Kommune  

 det nævnte areal.
I skødets § 1 anføres det, at arealet alene udgøres af  

 landbrugsjord, og at Tjele Kommune erhverver arealet med henblik på udlejning  

 af arealet til Danmarks Jordbrugsforskning, således at sidstnævnte kan  

 udnytte  

 arealet til forsknings- og udviklingsaktiviteter indenfor jordbruget.
Det  

 anføres videre, at Tjele Kommune havde betinget sig, at Jordbrugskommissionen  

 for Viborg Amt kunne godkende erhvervelsen af det pågældende landbrugsareal  

 til  

 anden erhvervsmæssig anvendelse.
I skødets § 8 aftales købesummen til kr.  

 3.540.000, svarende til 78.000 kr. pr. ha.
 Det tilføjes, at Danmarks  

 Jordbrugsforskning - og herunder underafdelingen Forskningscenter Foulum - er  

 en statslig institution under Ministeriet for Fødevarer, Landbrug og Fiskeri.  

 Institutionen har som formål at gennemføre forskning, indsamle og opbygge  

 viden  

 af betydning for vegetabilsk produktion, erhvervsmæssig husdyrbrug og  

 udnyttelse af jordbrugsteknik i Danmark samt at bidrage til en hurtig og  

 sikker  

 formidling af resultaterne til brugerne, jf. § 1 i institutionens vedtægter.  

 Det tilføjes også, at Forskningscenter Foulum forinden indgåelsen af handlen  

 havde indhentet en udtalelse af 15. oktober 1999 fra Told- og  

 Skattestyrelsen,  

 hvoraf det fremgik, at prisforlangendet på 78.000 kr. pr. ha. lå inden for  

 den  

 skønsusikkerhed, hvormed arealets værdi kunne bedømmes under hensyntagen til  

 det dagældende prisniveau på landbrugsjord i området.
Ved brev af 9. februar 2000  

 meddelte Jordbrugskommissionen for Viborg Amt tilladelse til, at Tjele  

 Kommune  

 erhvervede arealet med henblik på senere videresalg til Forskningscenter  

 Foulum  

 i henhold til § 21, stk. 2, nr. 1, i lov om landbrug.
Som begrundelse anførte  

 Jordbrugskommissionen, at arealet skulle anvendes til forsøg/forskning.
Det  

 var  

 et vilkår, at Tjele Kommune inden 3 år havde afhændet arealet til  

 Forskningscenteret.
Ved brev af 7. december 1999 søgte Viborg  

 Landinspektørkontor Jordbrugskommissionen om tilladelse til, at det  

 omhandlede  

 areal blev udstykket og tilskødet Tjele Kommune på vilkår af  

 videreoverdragelse  

 til Forskningscenter Foulum.
Det fremgår endvidere af sagsakterne, at  

 Jordbrugskommissionen var blevet oplyst, om, at formålet med Tjele Kommunes  

 erhvervelse af arealet var straks at bortforpagte arealet til  

 Forskningscenter  

 Foulum, og at det i løbet af 1-2 år skulle afhændes til samme, idet  

 forskningscenteret ikke på daværende tidspunkt havde bevillingsmæssig  

 baggrund  

 for selv at erhverve arealet.
Det fremgår også af sagsakterne, at Tjele  

 Kommune  

 havde udtalt, at kommunen tidligere havde anvendt denne fremgangsmåde for at  

 sikre forskningscenteret arealer til opbygning og udvidelse af institutionen.
Ved breve af 6. og 13. marts  

 2000 rettede advokat Ørn Bergmann på vegne af sin klient Peter Thomsen  

 henvendelse til Tilsynsrådet for Viborg Amt.
Advokaten oplyste, at Peter  

 Thomsen ønskede at erhverve arealet til en pris af kr. 60.000 pr. ha.  

 Tilsynsrådet blev på den baggrund anmodet om at undersøge lovligheden af  

 Tjele  

 Kommunes erhvervelse af arealet, idet advokaten bl.a. gjorde gældende, at  

 Tjele  

 Kommune optrådte som stråmand for Forskningscenter Foulum, at Tjele Kommune  

 ikke selv skulle anvende området, at prisen for arealet lå over  

 markedsprisen,  

 og at der var risiko for, at Tjele Kommune ville tabe penge på arrangementet.
 Tjele Kommunalbestyrelse  

 afgav herefter ved brev af 30. juni 2000 til tilsynsrådet følgende  

 redegørelse  

 om baggrunden for ejendomskøbet:
"Kommunen har erhvervet  

 ejendommen som led i at sikre, at kommunens største erhvervsvirksomhed  

 fortsat  

 har mulighed for at ekspandere.
Altså en elementær disposition for at sikre  

 jordforsyningen til kommunens erhvervsliv.
 Handelen er godkendt af  

 Jordbrugskommissionen for Viborg Amt den 9. februar 2000 i henhold til  

 landbrugslovens § 21 stk. 2 nr. 1. Betingelsen er, at kommunen afhænder  

 arealet  

 til Danmarks Jordbrugsforskning inden 3 år.
Indtil et videresalg kan  

 finde sted, er ejendommen bortforpagtet til Danmarks Jordbrugsforskning til 6  

 procent af købesummen.
Der er - i forhold til markedsrenten - intet rentetab.
 Kommunen har indhentet en  

 udtalelse fra Told og Skat om hvorvidt købesummen svarer til markedsprisen.  

 Udtalelsen vedlægges sammen med de bilag der i øvrigt er fremsendt fra  

 Tilsynsrådet.
 I den anledning anmoder  

 kommunalbestyrelsen i øvrigt om, at Tilsynsrådet oplyser om det lovgrundlag  

 der  

 gælder, når en kommune erhverver fast ejendom, da rådets opgave må være at se  

 på, at kommunen overholder gældende love og ikke om kommunalbestyrelsens  

 dispositioner er hensigtsmæssige.
Der foreligger en - ikke  

 skriftlig - indgået aftale med direktionen for Danmarks Jordbrugsforskning  

 om,  

 at ejendommen erhverves til samme pris som den kommunen har erhvervet den for  

 -  

 inden tre år.
Et videresalg opfattes ikke som omfattet af bekendtgørelsen om  

 offentligt udbud, idet salg til staten er undtaget jfr. § 2 stk. 2 nr.  

 1" Ved brev af 9. august 2000  

 fremsendte Tjele Kommunalbestyrelse til tilsynsrådet et udkast til  

 forpagtningsaftale mellem kommunen og Danmarks Jordbrugsforskning.
Kommunen  

 anførte,  

 at aftalen stort set var accepteret.
Af aftaleudkastet fremgik bl.a., at  

 arealet skulle anvendes til landbrugsmæssigt formål, og at  

 forpagtningsperioden  

 løb fra 1. januar 2000 til og med den 31. december 2002. Det fremgik videre,  

 at  

 aftalen ikke kunne opsiges i forpagtningsperioden.
Tilsynsrådet for Viborg Amt  

 meddelte ved brev til advokat Ørn Bergmann af 16. august 2000 sin vurdering  

 af  

 sagen.
I brevet anføres bl.a. følgende:
"Spørgsmålet om  

 lovligheden af en kommuners adgang til at erhverve fast ejendom skal afgøres  

 efter almindelige kommunalretlige grundsætninger om kommuners  

 opgavevaretagelse.
Efter disse grundsætninger er det ikke er en lovlig  

 kommunal  

 opgave at drive handel, håndværk, industri og finansiel virksomhed.
En  

 kommune  

 kan efter de nævnte grundsætninger erhverve fast ejendom med henblik på at  

 varetage kommunale opgaver.
En kommune kan derimod ikke erhverve fast ejendom  

 med henblik på at opnå fortjeneste ved videresalg, ligesom en kommune ikke  

 gennem ejendomskøb kan søge at begunstige enkeltpersoner.
 En kommune kan således bl.a.  

 erhverve fast ejendom med henblik på at fremskaffe byggejord til boliger og  

 erhvervsvirksomheder og med henblik på etablering af rekreativt område for  

 kommunens borgere.
En kommune kan dog ikke på  

 privatretligt grundlag erhverve fast ejendom udelukkende med henblik på at  

 varetage formål, der er omfattet af reguleringslovgivningen, og hvor denne  

 lovgivning anviser midler, der kan anvendes til at opnå formålet.
En kommune  

 kan  

 normalt ej heller uden lovhjemmel gennemføre foranstaltninger, som  

 udelukkende  

 eller i det væsentlige er motiveret i varetagelsen af individuelle interesser  

 hos enkeltpersoner eller enkelte virksomheder.
En kommune kan således ikke  

 erhverve et areal med det formål at begunstige enkeltpersoner eller enkelte  

 virksomheder.
Kommunen kan som udgangspunkt ikke uden lovhjemmel overtage  

 forpligtelser, som efter lovgivningen påhviler grundejerne, f.eks.  

 bortskaffelse af spildevand og affald.
Efter de foreliggende  

 oplysninger har Tjele Kommune erhvervet arealet for at finansiere et jordkøb  

 for Forskningscenter Foulum i en periode, indtil centeret selv får økonomisk  

 mulighed for at erhverve arealet.
At centeret eventuelt har et behov for  

 arealet til udspredning af husdyrgødning i henhold til reglerne herom, er  

 ikke  

 et hensyn, der kan varetages af kommunen i forbindelse med arealerhvervelse.  

 Som anført ovenfor er det ikke en kommunal opgave at drive finansiel  

 virksomhed, medmindre der er lovhjemmel for det.
Dette gælder uanset om der  

 er  

 tale om direkte udlån eller gennem køb af fast ejendom, der stilles til  

 rådighed for en bestemt virksomhed.
 Det er tilsynsrådets  

 opfattelse, at Tjele kommunalbestyrelse har truffet en ulovlig beslutning ved  

 at erhverve det omhandlede areal og bortforpagte det til Forskningscenter  

 Foulum.
Tilsynsrådet har især lagt  

 vægt på, at det af skødet og korrespondancen i sagen fremgår, at  

 Forskningscenteret ikke har haft økonomisk mulighed for umiddelbart selv at  

 erhverve arealet.
Der foreligger ingen oplysninger om, at der - udover  

 manglende  

 økonomiske muligheder - har været hindringer for, at Forskningscenteret har  

 kunnet erhverve arealet ved direkte aftale med den, der har solgt arealet til  

 kommunen.
Endelig har tilsynsrådet  

 lagt vægt på, at kommunen ved arrangementet har varetaget individuelle  

 interesser over for Forskningscenteret på en måde, som ikke er hjemlet i  

 lovgivningen." Tilsynsrådet for Viborg Amt  

 meddelte samme dag følgende til Tjele Kommune:
 "Såfremt der ikke  

 allerede er indgået en forpagtningsaftale med Forskningscenteret eller  

 såfremt  

 Forskningscenteret ikke har fået en for kommunen bindende meddelelse om  

 kommunalbestyrelsens beslutning om at indgå forpagtningsaftale, sætter  

 tilsynsrådet hermed kommunalbestyrelsens beslutning om at indgå  

 forpagtningsaftaler ud af kraft.
 Såfremt der er indgået en  

 forpagtningskontrakt, pålægger tilsynsrådet hermed kommunalbestyrelse at  

 opsige  

 forpagtningskontrakten med Forskningscenteret til hurtigst muligt ophør i  

 overensstemmelse med det i kontrakten fastsatte varsel, således at det bliver  

 muligt  

 for kommunen at afhænde arealet.
Tilsynsrådet anmodes om  

 underretning om kommunalbestyrelsens beslutning om ovenstående inden 3 uger  

 fra  

 i dag.
Underretningen må ledsages af de fornødne dokumenter." Tilsynsrådet præciserede, at  

 dets afgørelse rettede sig mod "...selve beslutningen,  

 ikke mod den forvaltningsakt eller aftale, hvorved beslutningen bringes til  

 udførelse.
En beslutning er bragt til udførelse, når den har fået  

 retsvirkninger udadtil, typisk ved at adressaten har fået meddelelse om,  

 beslutningen fra kommunen.
Tilsynsmyndigheden kan således ikke annullere  

 aftalen mellem kommunen og sælgeren og ej heller aftalen mellem kommunen og  

 Forskningscenteret.
Derimod kan tilsynsrådet pålægge kommunalbestyrelsen at  

 opsige aftalen med Forskningscenteret om forpagtning.
Kommunen har ved brev af 9.  

 august 2000 fremsendt forpagtningskontrakt, der foreligger i udkast og ifølge  

 brevet er stort set accepteret." Kommunalbestyrelsen i Tjele  

 Kommune besvarede tilsynsrådets anmodning om dokumentation for, at der var  

 indgået en bindende aftale, ved brev af 4. september 2000. I brevet anførte  

 kommunalbestyrelsen følgende:
 "Det kan ... meddeles,  

 at der i den samlede aftale, og som det allerede fremgår af  

 kommunalbestyrelsens beslutningsprotokol fra mødet den 14. december 1999,  

 foreligger en retlig bindende aftale mellem parterne om forpagtning.
Kommunalbestyrelsen har  

 foreløbigt taget til efterretning, at forpagtningsaftalen skal opsiges med 2  

 års varsel så hurtigt som muligt - det varsel der i øvrigt fremgår af det  

 fremsendte  

 udkast til forpagtningsaftale." Da tilsynsrådet ikke fandt  

 kommunalbestyrelsens besvarelse tilstrækkelig, anmodede rådet ved brev af 11.  

 september 2000 kommunalbestyrelsen om at indsende en egentlig dokumentation  

 for, at der forelå en retlig bindende aftale med Danmarks Jordbrugsforskning.  

 Tilsynsrådet fremhævede i den forbindelse, at en udskrift af  

 beslutningsprotokollen for et kommunalbestyrelsesmøde ikke udgjorde en  

 tilstrækkelig dokumentation for, at der forelå en retlig bindende aftale.
På den baggrund kontaktede  

 kommunaldirektøren i Tjele Kommune den 15. september 2000 telefonisk  

 Tilsynsrådet for Viborg Amt for at få oplyst, hvilken form for dokumentation  

 for forpagtningsaftalen der ønskedes.
Kommunaldirektøren oplyste i den  

 forbindelse, at der tidligere var indsendt et næsten færdigt udarbejdet  

 udkast  

 til forpagtningskontrakt, ligesom der forelå en mundtlig aftale om  

 forpagtning  

 mellem Tjele Kommune og Danmarks Jordbrugsforskning.
Tilsynsrådet svarede  

 hertil, at det var kommunen, som anførte, at der forelå en retligt bindende  

 aftale, og at Tilsynsrådet ønskede dokumentation herfor - f.eks. i form af en  

 underskrevet forpagtningskontrakt.
Ved brev af 20. september  

 2000 anmodede kommunalbestyrelsen i Tjele Kommune Indenrigsministeriet om at  

 gå  

 ind i sagen.
Kommunalbestyrelsen anførte bl.a., at Tjele Kommune ikke havde  

 drevet finansiel virksomhed, men derimod sikret erhvervsvirksomhedens  

 forsyning  

 med erhvervsjord.
Der var desuden ikke varetaget usaglige hensyn, idet  

 arrangementet foregik på et rent forretningsmæssigt grundlag og uden nogen  

 individuel begunstigelse.
I den forbindelse fremhævede kommunalbestyrelsen,  

 at  

 den indhentede udtalelse fra Told- og Skattestyrelsen viste, at erhvervelsen  

 var sket til markedspris.
På tilsvarende måde havde kommunalbestyrelsen  

 sikret  

 sig, at et kommende salg ville være en økonomisk forsvarlig disposition, idet  

 arealet efter aftalen skulle sælges til samme pris, som det var erhvervet  

 for.  

 Efter kommunalbestyrelsens opfattelse kunne det næppe antages, at  

 markedsprisen  

 til sin tid ville overstige erhvervelsesprisen.
Kommunalbestyrelsen anførte  

 herudover, at der ikke forelå den fornødne klarhed til at træffe afgørelse  

 efter § 61, stk. 1, i lov om kommunernes styrelse.
Endvidere stred  

 tilsynsrådets påbud til kommunen om at opsige forpagtningsaftalen mod den  

 kommunale styrelseslovs § 61, stk. 1, nr. 3. Det skyldtes, at der i sagen  

 forelå væsentlige modhensyn til forskningscenterets dispositioner.  

 Kommunalbestyrelsen fremhævede i den forbindelse, at forpagtningsaftalen var  

 begunstigende for forskningscenteret.
 Ved brev af 5. oktober 2000  

 til tilsynsrådet anførte Tjele Kommune, at der forelå en underskrevet  

 forpagtningsaftale, og at der herved måtte foreligge dokumentation for, at  

 der  

 var indgået en retligt bindende aftale med Danmarks Jordbrugsforskning.
Direktoratet for  

 Fødevareerhverv ophævede den 2. november 2000 - på baggrund af en klage fra  

 advokat Ørn Bergmann - Jordbrugskommissionen for Viborg Amts tilladelse til,  

 at  

 Tjele Kommune i henhold til lov om landbrug kunne erhverve det sagen  

 omhandlede  

 areal, og hjemviste afgørelsen til fornyet behandling i  

 jordbrugskommissionen.  

 Baggrunden var, at Jordbrugskommissionen efter direktoratets opfattelse havde  

 udøvet en forkert regelanvendelse, idet kommunen ikke selv skulle anvende  

 arealet til forsøg og forskning, men derimod ønskede at bortforpagte arealet  

 til Forskningscenter Foulum og efterfølgende overdrage det til  

 forskningscenteret.
Der var derfor ikke hjemmel i den nedenfor omtalte  

 bestemmelse i landbrugslovens 21, og jordbrugskommissionen måtte derfor  

 vurdere, om betingelserne i lovens § 8, stk. 4, var opfyldt.
 Det er oplyst over for  

 Indenrigs- og Sundhedsministeriet, at jordbrugskommissionen endnu ikke har  

 truffet afgørelse i denne sag, idet man afventer Indenrigs- og  

 Sundhedsministeriets udtalelse i nærværende sag.
 Ved brev af 16. november  

 2000 anmodede Tjele Kommune ministeriet om at udsætte sagens behandling.  

 Tjele  

 Kommune meddelte som ovenfor nævnt ministeriet ved brev af 31. oktober 2001,  

 at  

 man opretholdt klagen over rådets afgørelse.
Med kommunens brev fulgte  

 notat udarbejdet af kommunens advokat Dorthe Horstmann.
I notatet anførte  

 advokat Dorthe Horstmann bl.a., at aftalen om Tjele Kommunes køb af den  

 omhandlede ejendom var blevet indgået efter en henvendelse fra Danmarks  

 Jordbrugsforskning, Foulum Forsøgscenter, som havde brug for yderligere  

 arealer.
Danmarks Jordbrugsforskning havde ikke selv på daværende tidspunkt  

 mulighed for uden bevillingsmæssig hjemmel i Finansudvalget at rejse penge  

 til  

 anskaffelse af arealet.
Det var derfor, at Tjele Kommune købte arealet,  

 således  

 at dette kunne bortforpagtes til statsinstitutionen, indtil denne havde  

 mulighed for at købe arealet.
Advokat Horstmann anførte videre, at  

 forpagtningsperioden nu var begyndt, og at der blev betalt forpagtningsafgift  

 i  

 henhold til aftalen.
Advokat Horstmann bestred  

 ikke, at en kommune som udgangspunkt ikke lovligt kunne optræde som  

 mellemmænd  

 eller financier i en ejendomshandel.
I den foreliggende situation var  

 formålet  

 imidlertid at skaffe arealer til en fortsat ekspansion af særligt store  

 arbejdspladser i kommunen.
En kommune kunne efter hendes opfattelse lovligt  

 kunne købe ejendomme med henblik på at skaffe jord til anlæg af statslige  

 institutioner, og det centrale i kommunens disposition var netop sikringen af  

 arealanskaffelsen og kun i mindre grad økonomisk hjælp til Danmarks  

 Jordbrugsforskning.
Da arealet skulle sælges til den pris, som kommunen havde  

 købt det for, var der ikke tale om, at kommunen drev finansiel virksomhed.  

 Der  

 var heller ikke blevet varetaget individuelle interesser, idet købsprisen var  

 fastsat til markedspris, og arealet forpagtet til en rente på 6 %. Herved var  

 det efter advokatens opfattelse sikret, at Tjele Kommune ikke led tab ved  

 dispositionerne, og at der ikke var tale om støtte til forskningscenteret.  

 Ved  

 at erhverve arealet med henblik på videresalg havde kommunen ikke blot gjort  

 det muligt for den største arbejdsplads at ekspandere, men også skaffet sig  

 mulighed for en generel udvidelse af området, som i almenhedens interesse var  

 bestemt for agroindustrielle formål.
Advokat Dorthe Horstmann fandt det  

 endelig  

 utvivlsomt, at Tjele Kommune ikke havde handlet klart ulovligt, hvorfor der  

 ikke kunne pålægges kommunen sanktioner efter § 61 i den kommunale  

 styrelseslov.
Ved brev af 12. marts 2002  

 anmodede Indenrigs- og Sundhedsministeriet Direktoratet for Fødevareerhverv  

 om  

 en udtalelse om, hvorvidt bestemmelserne i §§ 8, stk. 4, og 21 i lov om  

 landbrugsejendomme indeholder en udtømmende regulering af, i hvilke tilfælde  

 en  

 kommune lovligt kan erhverve landbrugsjord med henblik på at bortforpagte  

 jorden eller videresælge denne.
Direktoratet besvarede forespørgslen ved  

 telefax af 18. april 2002, hvori det udtales, at landbrugslovgivning ikke  

 udgør  

 en udtømmende regulering, der fortrænger kommunalfuldmagtsreglerne.  

 Direktoratet henviste herved til Christian Jørgensen m.fl., Jordlovgivning,  

 1997, s. 672, der giver udtryk for, at regler uden for landbrugsloven,  

 herunder  

 kommunalfuldmagten, kan være til hinder for en kommunes erhvervelse af en  

 landbrugsejendom.
 Indenrigs-  

 og Sundhedsministeriets udtalelse:
 Det tilsyn, som de kommunale  

 tilsynsmyndigheder - Indenrigs- og Sundhedsministeriet og de for hvert amt  

 nedsatte tilsynsråd - udøver over for kommunerne, er et retligt tilsyn.  

 Tilsynet omfatter kun spørgsmålet om, hvorvidt der er sket en tilsidesættelse  

 af  

 lovgivningen, herunder f.eks. offentligretlige retsgrundsætninger, jf. §§ 47  

 og  

 61 i lov om kommunernes styrelse, jf. lovbekendtgørelse nr. 629 af 29. juni  

 2001.
De kommunale tilsynsmyndigheder  

 kan ikke tage stilling til, om kommunernes dispositioner er rimelige eller  

 hensigtsmæssige, eller til spørgsmål vedrørende skønsudøvelsen, så længe  

 skønnet udøves inden for de rammer, der er fastsat i lovgivningen.
Tilsynet  

 kan  

 heller ikke tage stilling til, om en kommune har iagttaget god  

 forvaltningsskik.
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag, jf. §  

 61 a i lov om kommunernes styrelse.
Det bemærkes i den  

 forbindelse, at tilsynsrådets påbud af 16. august 2000 til Tjele Kommune om  

 at  

 opsige forpagtningsaftalen (hvis denne var indgået) efter Indenrigs- og  

 Sundhedsministeriets opfattelse har karakter af et konstaterende (ikke  

 konstitutivt) påbud, som ikke er omfattet af de foranstaltninger, der kan  

 påklages til Indenrigs- og Sundhedsministeriet efter den kommunale  

 styrelseslov.
Det hænger sammen med, at et tilsynsråd ikke kan træffe andre  

 sanktioner over for en kommune end dem, der er opregnet i den kommunale  

 styrelseslovs § 61. Påbuddet må derfor antages at udtrykke tilsynsrådets  

 opfattelse af, hvilken pligt Tjele Kommune havde direkte i medfør af  

 lovgivningen.
Indenrigs- og  

 Sundhedsministeriet vil i det følgende først vurdere, om tilsynsrådet gav  

 udtryk for en korrekt retsopfattelse, da rådet udtalte, at Tjele Kommunes  

 erhvervelse af jordarealet ikke var forenelig med kommunalfuldmagtsreglerne,  

 jf. herom nedenfor under pkt. a). Det skal dernæst vurderes, om Tjele Kommune  

 har pligt til at afhænde ejendommen og - med henblik herpå - opsige  

 forpagtningsaftalen.
Dette spørgsmål tages op under pkt. b). I forlængelse  

 heraf under pkt. c) diskuteres spørgsmålet om prisfastsættelsen for  

 forpagtningsaftalen.
Endelig vil ministeriet drøfte lovligheden af aftalen  

 mellem Tjele Kommune og forskningscentret, om at sidstnævnte kan erhverve det  

 omhandlede areal til den pris, som kommunen havde købt det for, jf. herom  

 nedenfor under pkt. d).
 Ad a) Tjele  

 Kommunes adgang til at erhverve jordarealet med henblik på bortforpagtning og  

 videresalg til Forskningscenter Foulum.
 1.  

  

 §§ 8, stk. 4, og  

 21 i lov om landbrugsejendomme fastsætter følgende:
 "§ 8 ...
Stk. 4  

  

 . Uanset  

 bestemmelserne i § 7, stk. 1, kan bygningerne på en landbrugsejendom  

 fraskilles  

 uden krav om opførelse af ny beboelse, hvis ejendommen ejes og drives lovligt  

 sammen med en anden landbrugsejendom med beboelsesbygning.
Der kan dog kun  

 fraskilles bygninger på en af de samdrevne ejendomme.
Efter fraskillelsen må  

 der ikke uden ministerens for fødevarer, landbrug og fiskeris tilladelse  

 opføres nye bygninger på ejendomme, og den skal ejes og drives lovligt sammen  

 med en landbrugsejendom med beboelsesbygning.
Ved ejerskifte skal ejendommen  

 afhændes til sammenlægning eller samdrift med en landbrugsejendom med  

 beboelsesbygning. ...
 § 21.  

  

 Bortset fra de i § 20 omhandlede tilfælde kan et selskab, en  

 forening eller anden sammenslutning eller fællesskab, en offentlig eller  

 privat  

 institution eller en udenlandsk offentlig myndighed kun med ministeren for  

 fødevarer, landbrug og fiskeris tilladelse erhverve adkomst på en  

 landbrugsejendom, der er beliggende i landzone.
Stk. 2.  

  

 Ministeren  

 kan meddele tilladelse, såfremt 1) erhvervelsen sker med  

 henblik på jordens anvendelse til forsøgs-, forsknings- eller  

 forædlingsvirksomhed ..." I den foreliggende sag har  

 Direktoratet for Fødevareerhverv som nævnt fastslået, at betingelserne i  

 landbrugslovens § 21, stk. 2, nr. 1, ikke er tilstede, hvorimod der ikke er  

 faldet afgørelse i spørgsmålet om, hvorvidt den omhandlede transaktion var  

 forenelig med reglerne i landbrugslovens § 8, stk. 4.
Indenrigs- og  

 Sundhedsministeriet er i den forbindelse enigt med Direktoratet for  

 Fødevareerhverv i, at  

    

 landbrugslovens §§  

 8, stk. 4,  

    

 ikke foretager en udtømmende  

 regulering af betingelserne for, at en kommune kan erhverve en  

 landbrugsejendom.
Det må således på baggrund af formålet den nævnte § 8, stk.  

 4, og de ovenfor omtalte udtalelser i den juridiske litteratur antages, at  

 det  

 forhold, at betingelserne i § 8, stk. 4, måtte være opfyldt, ikke i sig selv  

 er  

 tilstrækkeligt for, at en kommune lovligt kan erhverve en landbrugsejendom;  

 herudover må også de almindelige kommunalretlige grundsætninger om kommuners  

 opgavevaretagelse - kommunalfuldmagtsreglerne - og offentligretlige  

 retsgrundsætninger om saglighed i forvaltningen iagttages.
Det bemærkes  

 herved  

 også, at bestemmelsen må antages at finde anvendelse både på offentlige og  

 private retssubjekter.
 2.  

  

 § 2, stk. 1-2 og  

 stk. 4, i lovbekendtgørelse nr. 126 af 6. marts 1996 om kommuners og  

 amtskommuners deltagelse i erhvervsudviklingsaktiviteter som ændret senest  

 ved  

 lov nr. 451 af 7. juni 2001 fastsætter følgende:
"§ 2.  

  

 Kommuner og amtskommuner kan alene eller i samarbejde  

 med andre iværksætte kollektive erhvervsudviklingsaktiviteter i form af  

 information, rådgivning, erhvervsudviklingsprojekter, forskerparker og anden  

 erhvervsmæssig service, som stilles til rådighed for alle  

 erhvervsvirksomheder  

 eller grupper af virksomheder i kommunen eller amtskommunen.
Kommuner og  

 amtskommuner kan herunder medvirke til at udvikle den lokale og regionale  

 erhvervsmæssige infrastruktur gennem koordinerende indsatser og ved  

 etablering  

 af servicetilbud og serviceinstitutioner, der har til formål at fremme  

 produktudvikling samt at fremme etablering og udvikling af virksomheder.
 Stk. 2  

  

 . Kommuner og amtskommuner kan yde tilskud til de i stk. 1  

 omhandlede erhvervsudviklingsaktiviteter, herunder medfinansiere programmer  

 under Det Europæiske Fællesskab, jf. dog stk. 4.
 ...
Stk. 4  

  

 . Gennem de i stk. 1 og 2 omhandlede  

 erhvervsudviklingsaktiviteter må der ikke ydes direkte finansiel støtte til  

 enkelte erhvervsvirksomheder." I bemærkningerne til det  

 lovforslag, der ligger til grund for loven, er bl.a. anført følgende  

 (Folketingstidende 1991-92, tillæg A, sp. 1678 ff.):
"Det foreslås i § 2, at  

 der gives kommuner og amtskommuner adgang til sammen med andre at yde  

 generelt  

 virkende støtte til erhvervslivet gennem foranstaltninger i form af  

 information, rådgivning, erhvervsudviklingsprojekter og anden erhvervsmæssig  

 service.
Kommuners og amtskommuners erhvervsfremme skal som hidtil have  

 karakter af kollektive foranstaltninger, der stilles til rådighed for alle  

 virksomheder eller grupper af virksomheder i området.
Det er især  

 konkurrenceforvridningsrisikoen, som herigennem søges undgået.
Dette hensyn  

 varetages yderligere i stk. 4, hvoraf fremgår, at kommuner og amtskommuner  

 ikke  

 må yde direkte finansiel støtte til enkelte erhvervsvirksomheder.
Hvis en  

 kommune f.eks. opretter eller yder tilskud til et teknologicenter, må der  

 ikke  

 fra dette center ydes direkte finansiel støtte til de erhvervsvirksomheder,  

 der  

 betjenes af centret. ...
Ved  

 et...erhvervsudviklingsprojekt, må der lægges vægt på projektets generelle  

 betydning og det almene gode for lokalsamfundet, der opnås ved projektets  

 realisering i form af forøget økonomisk aktivitet.
Det offentliges formål med  

 at deltage i projektet vil derfor have et kollektivt sigte. ... Kommunal og  

 amtskommunal deltagelse i disse erhvervsudviklingsprojekter kan have til  

 formål  

 at skabe generelt bedre drifts- og udviklingsbetingelser for en flerhed af  

 eksisterende virksomheder eller at skabe gunstige betingelser for etablering  

 af  

 nye virksomheder.
Den kommunale deltagelse skal således kunne begrundes i en  

 generel udviklingsinteresse.
 Ved lov nr. 1089 af 1993  

 blev der i lovens § 2 indføjet en adgang til at støtte forskerparker, I  

 bemærkningerne til det tilgrundliggende lovforslag anføres bl.a. følgende  

 (Folketingstidende 1993-4, tillæg A, sp. 345 f):
"Det foreslås, at  

 kommuners og amtskommuners adgang til at yde støtte til forskerparker  

 indføjes  

 i lov om kommuners og amtskommuners deltagelse i  

 erhvervsudviklingsaktiviteter,  

 og at -støtten kan ydes efter de i denne lov gældende kriterier." Efter Indenrigs- og  

 Sundhedsministeriets opfattelse giver lov om kommuner og amtskommuners  

 deltagelse i erhvervsudviklingsaktiviteter ikke hjemmel til Tjele Kommunes  

 dispositioner i den foreliggende sag.
Det følger allerede af, at købet af den  

 omhandlede ejendom skete med henblik på at varetage interesser hos en bestemt  

 statslig myndighed, og at betingelserne i lovens § 2, stk. 4, således under  

 alle omstændigheder ikke er opfyldt, selv hvis det lægges til grund, at  

 aktiviteten i øvrigt omfattes af anvendelsesområdet for lovens § 2, stk. 1.
 3. Det under pkt. 1 og 2  

 anførte indebærer, at spørgsmålet om lovligheden af Tjele Kommunes  

 dispositioner må bedømmes efter kommunalfuldmagtsreglerne.
 Det er antaget i de  

 kommunale tilsynsmyndigheders praksis og i den juridiske litteratur, at det  

 efter almindelige kommunalretlige grundsætninger om kommuners  

 opgavevaretagelse  

 som udgangspunkt ikke er en lovlig kommunal opgave at drive handel med fast  

 ejendom.
En kommune kan dog efter de  

 nævnte grundsætninger erhverve fast ejendom med henblik på at varetage  

 kommunale formål, herunder plan- og miljømæssige formål.
Det er i den  

 forbindelse antaget, at en kommune kan erhverve jord med henblik på at sikre  

 et  

 tilstrækkeligt udbud af byggemodne erhvervsgrunde i kommunen.
Se herved i det  

 hele Erik Harder, Dansk Kommunalforvaltning II, Opgaver, 1987, side 149 ff,  

 Poul Carstensen, Kommunerne og erhvervspolitikken, 1993, s. 91, Betænkning  

 nr.  

 1153/1988, Kommunerne og erhvervspolitikken, side 85, Jens Garde og Jørgen  

 Mathiassen, Kommunalret, 1991, side 31 og 50, Martin Basse og Oluf Jørgensen,  

 Kommunalt Folkestyre, 2. udg. 1994, s. 94 f, samt Karsten Loiborg i Hans  

 Gammeltoft-Hansen m.fl., Forvaltningsret, 1994, side 467 f.
Se endvidere  

 Mogens  

 Heide-Jørgensen, Den kommunale Interesse, 1993, side 67 f og side 92 ff, der  

 dog forholder sig kritisk over for ovennævnte udgangspunkt.
En kommune kan som  

 udgangspunkt kun kan gennemføre foranstaltninger, der kommer en bredere kreds  

 af kommunens borgere til gode.
En kommune kan derfor normalt ikke uden  

 lovhjemmel gennemføre foranstaltninger, som udelukkende eller i det  

 væsentlige  

 er motiveret i varetagelsen af individuelle interesser hos enkeltpersoner  

 eller  

 enkelte virksomheder.
Det vil således ikke være lovligt for en kommune at  

 erhverve et areal med det formål at begunstige enkeltpersoner eller enkelte  

 virksomheder.
Dette gælder i reglen uanset, om formålet hermed er at sikre  

 eksistensen af arbejdspladser i kommunen, jf. betænkning 1153/1988, side 93,  

 Karsten Loiborg, a.st., side 454, samt Jens Garde og Jørgen Mathiassen,  

 a.st.,  

 side 54 f.
Det bemærkes herudover, at  

 kommuner efter kommunalfuldmagtsreglerne som udgangspunkt ikke lovligt kan  

 varetage eller bidrage økonomisk til løsning af opgaver, som det påhviler  

 statslige myndigheder at varetage, jf.
Karsten Loiborg, a.st., side 436 og  

 442  

 f, samt Jens Garde og Jørgen Mathiassen, a.st., side 34 ff, men sml.
Erik  

 Harder, a.st., s. 37 ff, og Claus Haagen Jensen, Kommunalret, 1972, side 58  

 f.
Et kommunalt ønske om at  

 bistå statslige myndigheder på grund af disses betydning for kommunen og  

 arbejdspladser heri kan efter Indenrigs- og Sundhedsministeriets opfattelse  

 ikke i sig selv fravige dette udgangspunkt.
Der må, for at kommunen kan  

 medvirke til løsningen af den statslige opgave, samtidig være tale om, at  

 kommunen varetager en kommunal opgave, som ikke på anden vis kan varetages i  

 medfør af lovgivningen.
Det tilføjes, at de hensyn, der ligger bag  

 fordelingen  

 af opgaver mellem statslige og kommunale organer, ikke kan tilsidesættes ved  

 aftaler mellem de involverede organer, jf. bl.a.
Erik Harder, a.st., side 55  

 ff.
 4. Det fremgår af sagens  

 akter, at Tjele Kommunes formål med erhvervelsen var at bortforpagte grunden  

 til den statslige institution Forskningscenter Foulum og derved sikre  

 grundlaget for en udvidelse af Forskningscenter Foulum i en periode, hvor  

 Forskningscenter Foulum ikke selv havde økonomisk mulighed for at erhverve  

 arealet.
 Indenrigs- og  

 Sundhedsministeriet er på den baggrund enigt med Tilsynsrådet for Viborg Amt  

 i,  

 at Tjele Kommune ikke varetog et lovligt kommunalt formål, da kommunen købte  

 det omhandlede areal med henblik på at bortforpagte arealet til  

 Forskningscenter Foulum og efterfølgende videresælge det til  

 forskningscentret.
Det bemærkes i den  

 forbindelse, at det ikke efter kommunalfuldmagtsreglerne kan antages at være  

 en  

 kommunal opgave at understøtte den forskning, som Danmarks  

 Jordbrugsforskning,  

 herunder Forskningscentret Foulum forestår.
På tilsvarende måde kan hensynet  

 til at sikre arbejdspladser i kommunen som nævnt ovenfor under pkt. 3 ikke  

 anses for en saglig grund til at foretage ejendomsdispositioner til fordel  

 for  

 en bestemt virksomhed.
Det bemærkes også, at det  

 ikke efter ministeriets opfattelse kan tillægges betydning for spørgsmålet om  

 lovligheden af Tjele Kommunes dispositioner, at købet efter det oplyste  

 tilsyneladende ikke har været en tabsforvoldende disposition for kommunen.
På  

 tilsvarende måde kan det ikke i denne sammenhæng tillægges vægt, at Tjele  

 Kommune modtager betaling for bortforpagtningen.
Det skyldes i begge  

 tilfælde,  

 at det nævnte forbud mod, at en kommune gennemfører foranstaltninger, som  

 udelukkende eller i det væsentlige er motiveret i varetagelsen af  

 individuelle  

 interesser hos enkelte fysiske eller juridiske personer, ikke forudsætter, at  

 kommunen derved lider et tab.
Ab b) Tjele  

 Kommunes adgang til at beholde arealet Som nævnt ovenfor under  

 beskrivelsen af sagens faktiske omstændigheder udtalte Tilsynsrådet for  

 Viborg  

 Amt den 16. august 2000, at Tjele Kommunalbestyrelse - såfremt der allerede  

 var  

 indgået en forpagtningsaftale med forskningscenteret - havde pligt til at  

 opsige denne forpagtningskontrakt hurtigst muligt i overensstemmelse med det  

 i  

 kontrakten fastsatte varsel, således at det blev muligt for kommunen at  

 afhænde  

 arealet.
 Indenrigs- og  

 Sundhedsministeriet skal hertil bemærke, at tilsynsrådets udtalelse må  

 antages  

 at forudsætte, at en kommunalbestyrelse, der i forbindelse med indgåelse af  

 aftaler om køb og bortforpagtning af en fast ejendom har varetaget ulovlige  

 formål og derved tilsidesat kommunalfuldmagtsreglerne, har en forpligtelse  

 til  

 at afhænde den pågældende ejendom.
Efter ministeriets  

 opfattelse kan det imidlertid give anledning til betydelig tvivl, om der  

 eksisterer  

 en sådan pligt.
Det hænger sammen med, at en kommunalbestyrelse lovligt kan  

 erhverve og bibeholde en ejendom uden at have et konkret formål dermed.
Det  

 skyldes også, at tilsidesættelsen af kommunalfuldmagtsreglerne i en sag af  

 den  

 her omhandlede type sker ved kommunes køb af det pågældende areal og består  

 uafhængigt af, om kommunen beholder arealet eller afhænder dette.
Ministeriet  

 finder det herefter mest nærliggende at antage, at en kommunes besiddelse af  

 en  

 ejendom ikke kan anses for ulovlig, alene fordi kommunalbestyrelsen varetog  

 et  

 ulovligt formål i forbindelse med erhvervelsen af det pågældende areal.
Det  

 bemærkes herved, at den efterfølgende bortforpagtning ikke i sig selv kan  

 antages at bevirke en bestående ulovlig retstilstand.
 Det anførte må i hvert fald  

 gælde, hvor arealet efterfølgende anvendes til et andet og lovligt formål.  

 Men  

 også hvor en kommunalbestyrelse anvender arealet til et formål, der isoleret  

 set må anses for sagligt, men som i den konkrete sag må bedømmes i sammenhæng  

 med det usaglige formål, som kommunen varetog i forbindelse med ejendommens  

 erhvervelse, er Indenrigs- og Sundhedsministeriet mest tilbøjeligt til at  

 antage, at kommunalbestyrelsen ikke har pligt til afhænde arealet, så længe  

 kommunen ellers lovligt ville have kunnet eje arealet.
 Indenrigs- og  

 Sundhedsministeriet er opmærksomt på, at denne retsstilling kan kritiseres  

 for  

 ikke at sikre en genopretning af de faktisk forhold, der forelå, før  

 vedkommende kommunalbestyrelse varetog det pågældende usaglige formål.  

 Ministeriet  

 skal imidlertid henlede opmærksomheden på, at de involverede  

 kommunalbestyrelsesmedlemmer kan ifalde erstatning efter bestemmelserne i den  

 kommunale styrelseslovs § 61, stk. 3, såfremt dispositionerne har påført  

 kommunen et tab, ligesom de pågældende vil kunne ifalde straf, såfremt  

 betingelserne herfor i lovens § 61 c må antages at være opfyldt.
 Sammenfattende er Indenrigs-  

 og Sundhedsministeriet mest tilbøjeligt til at mene, at Tjele Kommune ikke  

 har  

 pligt til at opsige bortforpagtningsaftalen for derefter at afhænde det  

 omhandlede areal til tredjemand.
 Det tilføjes, at den  

 konkrete sag ikke efter ministeriets opfattelse rejser spørgsmål om  

 erstatnings- eller strafansvar efter de nævnte §§ 61, stk. 3, og 61 c i den  

 kommunale styrelseslov.
Ad c) Den  

 aftalte pris for bortforpagtningen Det følger af  

 kommunalfuldmagtsreglerne, at en kommunes udleje (bortforpagtning) af et  

 kommunalt areal skal ske til markedsprisen, medmindre kommunen lovligt kan  

 støtte den pågældende aktivitet.
 Som anført ovenfor under  

 pkt. a) kan Tjele Kommune ikke lovligt kan støtte den aktivitet, der udøves  

 på  

 Forskningscenter Foulum.
 I den foreliggende sag er  

 det oplyst, at forpagtningsafgiften er fastsat til en rente på 6 % af  

 hektarprisen.
Tilsynsrådet for Viborg Amt  

 ses ikke at have haft lejlighed til at vurdere, om denne prisfastsættelse  

 modsvarer arealets markedsværdi.
Indenrigs- og Sundhedsministeriet har på den  

 baggrund anmodet tilsynsrådet om at overveje, om der er anledning til at  

 foretage  

 sig nærmere i denne anledning.
Ministeriet skal i denne sammenhæng fremhæve,  

 at  

 det forhold, at forpagtningsprisen efter det af advokat Dorthe Horstmann  

 anførte er fastlagt således, at Tjele Kommune ikke taber penge på  

 forpagtningen, ikke kan tages til indtægt for, at arealet er bortforpagtet  

 til  

 markedspris.
Ad d)  

 Vilkårene ved et efterfølgende videresalg af arealet Som nævnt ovenfor fremgår  

 det af sagsakterne, at Tjele Kommune og Danmarks Jordbrugsforskning har  

 indgået  

 en aftale om, at sidstnævnte inden for tre år skal erhverve den omhandlede  

 ejendom til den samme pris, som kommunen har købt den for.
 Idet det bemærkes, at Tjele  

 Kommune som anført ovenfor under pkt. a) og pkt. c) ikke lovligt kan støtte  

 de  

 aktiviteter, som Dansk Jordbrugsforskning udøver på det omhandlede areal,  

 skal  

 Indenrigs- og Sundhedsministeriet i den anledning udtale følgende:
Det følger af de almindelige  

 kommunalretlige grundsætninger om kommuners opgavevaretagelse, at en kommune  

 som udgangspunkt skal søge en kommunal ejendom afhændet til den i handel og  

 vandel højst opnåelige pris (markedsprisen). Det bemærkes i den forbindelse,  

 at  

 reglerne om offentligt udbud ikke gælder ved en kommunes salg af ejendomme  

 til  

 staten, jf. § 2, stk. 2, nr. 1, i bekendtgørelse om offentligt udbud ved salg  

 af kommunens faste ejendomme, men at den nævnte pligt til at søge en ejendom  

 afhændet til højest mulige pris også antages at gælde i forhold til  

 overdragelse af aktiver, der ikke er omfattet af udbudspligt.
Der henvises  

 hertil til Folketingets Ombudsmands udtalelse gengivet i beretningen 1972,  

 side  

 154 (172), og til Niels Preisler og Emil le Maire, Den kommunale styrelseslov  

 med kommentarer, 2000, side 274.
Fastlæggelsen af  

 markedsprisen for en ejendom vil ofte bero på et skøn.
Ved udøvelsen af dette  

 skøn må der tilkomme kommunalbestyrelsen en vis margin, der efter  

 omstændighederne må antages at være ganske vide.
Kommunalbestyrelsen skal  

 imidlertid efter de kommunale tilsynsmyndigheders praksis udfolde sædvanlige  

 og  

 rimelige bestræbelser på at konstatere markedsprisen forud for salget af en  

 kommunal ejendom.
Dette kan f.eks. ske ved konsultation af ejendomsmægler,  

 undersøgelser af prisniveau for sammenlignelige ejendomme eller på anden  

 måde.  

 Derimod kan en kommunalbestyrelse som udgangspunkt ikke lovligt blot lægge  

 den  

 offentlige vurdering til grund ved fastlæggelsen af markedsprisen for en  

 ejendom.
Den offentlige vurdering kan efter denne praksis alene give en vis  

 vejledning om en ejendoms handelsværdi, men er ikke nødvendigvis udtryk for  

 ejendommens værdi i handel og vandel.
Indenrigs- og  

 Sundhedsministeriet finder endvidere, at en kommune ved fastlæggelsen af  

 markedsprisen for en ejendom som udgangspunkt ikke lovligt blot kan lægge  

 kommunens erhvervelsespris til grund.
Ligesom tilfældet er for den offentlige  

 vurdering, kan erhvervelsesprisen efter omstændighederne give en vis  

 vejledning  

 om en ejendoms handelsværdi.
Erhvervelsesprisen er imidlertid kun en  

 indikation  

 på ejendommens værdi i handel og vandel.
Navnlig, hvis der er forløbet  

 længere  

 tid mellem tidspunktet for ejendommens erhvervelse og salgstidspunktet, kan  

 denne indikation være spinkel.
Tilsynsrådet for Viborg Amt  

 ses ikke at have haft lejlighed til at tage stilling til lovligheden af Tjele  

 Kommunes aftale med Danmarks Jordbrugsforskning om, at sidstnævnte inden for  

 tre år skal erhverve den omhandlede ejendom til den samme pris, som kommunen  

 har købt den for.
Indenrigs- og Sundhedsministeriet har på den baggrund dags  

 dato anmodet Tilsynsrådet for Viborg Amt om at overveje, om det nævnte aftale  

 må anses for lovlig efter de nævnte grundsætninger.
