Til virksomheder, der er registreret for fremstilling af eller  

 mellemhandel med sukker mm Ophævelse af lov om afgift af sukker mm Ved et af Folketinget vedtaget forslag til lov om ophævelse af lov om  

 afgift af sukker mm er afgiftspligten ophævet for:
1. Sukker (roe- og rørsukker) 2. Glucose 3. Invertsukker 4. Smørepålæg, der overvejende består af helt eller delvis inverteret sukker, og som ikke er afgiftspligtigt efter lov om afgift af chokolade- og sukkervarer mm 5. Sirup af de under nr 1-4 nævnte varer.
Ikrafttræden Loven træder i kraft den 1 januar 1990.
 Loven finder anvendelse på varer af den nævnte art, der fra den 1 januar  

 1990 udleveres fra de registrerede virksomheder eller som fra dette tidspunkt  

 angives til fortoldning.
Afgiftsgodtgørelse til registrerede mellemhandlere Registrerede mellemhandlere, der opgør den afgiftspligtige mængde på  

 grundlag af tilgangen til virksomheden af ubeskattede varer, og som den 1  

 januar 1990 har lager af sukker mm, kan få godtgjort den afgift, der er  

 berigtiget ved virksomhedens indkøb eller indførsel af lagervarerne.
 Afgiftsgodtgørelsen gives ved, at virksomheden ved opgørelsen af den  

 afgiftspligtige mængde for december måned 1989 fradrager mængden af  

 lagervarer pr 1 januar 1990.
Afgiftsgodtgørelse til ikke-registrerede virksomheder Virksomheder, der ikke er registreret efter sukkerafgiftsloven, og som den  

 1 januar 1990 har lager af sukker mm, kan efter ansøgning til det lokale  

 distriktstoldkammer få godtgjort den afgift, der er betalt (debiteret) ved  

 virksomhedens indkøb eller indførsel af lagervarerne.
 Der gives dog kun godtgørelse for den del af det samlede afgiftsbeløb, der  

 overstiger 500 kr.
Ansøgning om afgiftsgodtgørelse skal afgives på en særlig blanket, der fås  

 på toldkamret.
Ansøgningen skal være toldkamret i hænde senest den 1 februar  

 1990.
Afmeldelse fra registrering Som følge af lovens ophævelse vil virksomheden blive afmeldt fra  

 registrering.
Registreringsbeviset bedes derfor afleveret til  

 distriktstoldkamret.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
