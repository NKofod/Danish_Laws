Bekendtgørelse om indbetaling af  

 ATP-bidrag for modtagere af førtidspension I medfør af § 33 a, stk. 6, i lov om social pension, jf.  

 lovbekendtgørelse nr. 697 af 21. august 2002, fastsættes efter  

 indstilling fra bestyrelsen for Arbejdsmarkedets Tillægspension:
Obligatorisk indbetaling af ATP-bidrag for  

 førtidspensionister § 1. Kommunen indbetaler bidrag til  

 Arbejdsmarkedets Tillægspension for personer, som modtager  

 førtidspension efter lov om social pension, hvis  

 førtidspensionen er tilkendt den 1. januar 2003 eller senere, og hvis  

 sagen om førtidspension er påbegyndt den 1. januar 2003 eller  

 senere.
Frivillig indbetaling af ATP-bidrag for  

 førtidspensionister § 2. Førtidspensionister, som er tilkendt  

 førtidspension før den 1. januar 2003, eller for hvem der er  

 påbegyndt sag om førtidspension inden den 1. januar 2003, kan  

 vælge at betale bidrag til Arbejdsmarkedets Tillægspension.
 Stk. 2. Førtidspensionister, som allerede inden  

 den 1. januar 2003 har valgt at betale bidrag til Arbejdsmarkedets  

 Tillægspension, fortsætter med frivillig betaling af  

 ATP-bidrag.
Stk. 3. Førtidspensionister, jf. stk. 1, der  

 vælger at indbetale bidrag til Arbejdsmarkedets Tillægspension,  

 giver kommunen meddelelse herom.
Indbetaling af bidrag til Arbejdsmarkedets  

 Tillægspension sker med virkning fra den 1. i måneden efter, at  

 der er forløbet en måned fra meddelelsesdatoen.
 Stk. 4. Førtidspensionister, der har valgt at  

 indbetale bidrag til Arbejdsmarkedets Tillægspension, jf. stk. 1, eller  

 er omfattet af stk. 2, kan ophøre med at indbetale bidrag til  

 Arbejdsmarkedets Tillægspension ved at give kommunen meddelelse herom.  

 Ophør med indbetaling til Arbejdsmarkedets Tillægspension sker  

 med virkning fra den 1. i måneden efter, der er forløbet en  

 måned fra meddelelsesdatoen.
Fælles bestemmelser ATP-bidragets størrelse og betaling § 3. Kommunen indbetaler det ATP-bidrag, der er  

 fastsat efter § 15, stk. 1, i lov om Arbejdsmarkedets  

 Tillægspension, for hver måned, der udbetales  

 førtidspension.
Der kan ikke betales ATP-bidrag, hvis  

 førtidspensionen udgør mindre end 1.000 kr. pr.  

 måned.
 Stk. 2. 1/3 af bidraget efter stk. 1, betales af  

 førtidspensionisten uanset tidspunktet for tilkendelse af  

 førtidspension, jf. § 1 og § 2, stk. 1 og stk. 2.  

 Beløbet for en måned nedrundes til nærmeste hele  

 kronebeløb.
 Stk. 3. Kommunen tilbageholder beløbet, jf. stk.  

 2, ved den månedsvise udbetaling af førtidspension.
Stk. 4. 2/3 af bidraget efter stk. 1, betales af kommunen  

 uanset tidspunktet for tilkendelse af førtidspension, jf. § 1 og  

 § 2, stk. 1 og 2. Beløbet for en måned nedrundes til  

 nærmeste hele kronebeløb.
Staten refunderer 100 pct. af  

 kommunens udgifter til ATP-bidraget.
 § 4. Betaling af bidrag til Arbejdsmarkedets  

 Tillægspension for førtidspensionister, jf. § 1 og  

 § 2, stk. 1 og 2, ophører ved førtidspensionistens  

 død fra den 1. i den følgende måned.
Kommunens indbetaling til Arbejdsmarkedets  

 Tillægspension § 5. Det samlede ATP-bidrag opgøres og  

 indbetales til Arbejdsmarkedets Tillægspension efter udløbet af  

 hvert kvartal.
Kommunen indbetaler på de indbetalingskort, som  

 Arbejdsmarkedets Tillægspension udsender ved hvert kvartals  

 udløb.
Indbetalingen skal foretages på et særskilt  

 SE-nummer.
Stk. 2. Bidragene efter § 3 forfalder til betaling  

 den 1. i måneden efter udløbet af hvert kvartal.
Kommunen  

 betaler det samlede bidrag til Arbejdsmarkedets Tillægspension senest  

 den 14. i måneden efter udløbet af hvert kvartal.
For bidrag,  

 der skal indbetales i januar måned, er sidste rettidige indbetalingsdag  

 dog den 20. januar.
Stk. 3. Hvis kommunen ikke betaler bidrag rettidigt,  

 ifalder den ansvar for betaling af renter for forsinket indbetaling.
Renterne  

 opkræves af Arbejdsmarkedets Tillægspension og udgør 1½  

 pct. af det samlede bidrag for hver påbegyndt måned regnet fra  

 kvartalets udløb.
Kommunens indberetning til Arbejdsmarkedets  

 Tillægspension § 6. Kommunen indberetter til Arbejdsmarkedets  

 Tillægspension en gang om året under et særskilt SE-nummer,  

 jf. § 5, stk. 1, det samlede ATP-bidrag, der er indbetalt for hver  

 enkelt førtidspensionist.
Indberetningen sker på den  

 årlige oplysningsseddel til Told & Skat, som videresender  

 oplysninger til Arbejdsmarkedets Tillægspension.
Tilbagebetaling af ATP-bidrag § 7. Hvis en førtidspensionist skal  

 tilbagebetale førtidspension, skal indbetalte ATP-bidrag  

 overføres fra Arbejdsmarkedets Tillægspension til kommunen.
 Ikrafttræden m.v.
 § 8. Bekendtgørelsen træder i kraft  

 den 1. januar 2003.
 Stk. 2. Samtidig ændres bekendtgørelse nr.  

 520 af 7. juni 2001 om indbetaling af ATP-bidrag for modtagere af  

 kontanthjælp og andre ydelser således:
 1. Undertitlen affattes således:
» 2. I indledningen udgår: »§ 33 a, stk. 6 i lov om social pension, jf.  

 lovbekendtgørelse nr. 385 af 26. maj 2000, som senest ændret ved  

 lov nr. 285 af 25. april 2001, «.
 3. I overskriften til kapitel 2 udgår: »førtidspension eller«.
 4. I § 5, stk. 1, udgår: »førtidspension efter lov om social pension  

 eller« og », jf. dog stk. 2«.
 5. I § 5 ophæves stk. 2 og 3.
 Stk. 4 bliver herefter stk. 2.
 6. I § 6, stk. 1, 2 og 3, udgår »førtidspension eller«.
 7. I § 9, stk. 1, nr. 2, udgår »førtidspension og«.
