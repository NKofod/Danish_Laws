Landsskatteretskendelse vedr.
Salg af alle anparter i  

 kommanditselskab fordelt over 3 år  skattemæssig avance Klagen skyldes, at A er anset for skattepligtig af hele fortjenesten  

 ved salg af anparter i B K/S.
Landsskatterettens  

 afgørelse Indkomstårene 1999 og 2000  

 - Kapitalindkomst Skatteankenævnet har anset klageren for skattepligtig  

 af hele fortjenesten ved salg af anpart i B K/S på hhv. 157.103 kr. og  

 136.881  

 kr., selvangivet med hhv. 141.393 kr. og 123.994 kr.
 Landsskatteretten stadfæster  

 afgørelsen.
Sagens oplysninger Klageren har siden 1992 været  

 kommanditist i B K/S.
 Selskabets aktiviteter bestod  

 i at eje og udleje fly, samt at drive administrationsvirksomhed for C A/S og  

 hertil associerede selskaber.
 Ved udgangen af indkomståret  

 1998 ejede klageren efter det oplyste 7  % af kommanditselskabet.  

 Ejerandelen var ved udgangen af indkomståret 1999 nedbragt til 4,5 %, mens  

 den  

 ved udgangen af indkomståret 2000 var nedbragt til 2,5 %. Klageren afstod  

 efter  

 det oplyste sin sidste anpart i kommanditselskabet i 2001.
Ifølge bilag til  

 selvangivelsen for indkomståret 1999, er der opgjort en fortjeneste ved salg  

 af flyandel på 157.103 kr.  

 Klageren har herefter fratrukket en andel på 10 % af fortjenesten svarende  

 til  

 15.710 kr., hvorefter fortjenesten er opgjort til 141.393 kr.
Ifølge bilag til  

 selvangivelsen for indkomståret 2000, er der opgjort en fortjeneste ved salg  

 af  

 K/S andel på 136.881 kr.
Klageren har herefter fratrukket en andel på 10 % af  

 fortjenesten svarende til 13.688 kr., hvorefter fortjenesten er opgjort til  

 123.193 kr.
Skatteankenævnets  

 afgørelse Skatteankenævnet har anset  

 klageren for skattepligtig af hele fortjenesten ved successivt salg af  

 anparter  

 i B K/S.
Skatteankenævnet har anset  

 indkomståret 2001 for værende ophørsåret.
Ophørsåret for virksomheden var  

 hverken 1999 eller 2000, da klageren ved udgangen af 2000 stadig ejede en  

 anpart i kommanditselskabet B K/S.
 Afskrivningslovens § 9, stk.  

 4, kan ikke bringes i anvendelse for 1999 og 2000, og klageren skal derfor  

 medregne hele fortjenesten ved salg af anparter i kommanditselskabet.
 Skatteankenævnet har anført,  

 at ophørsåret ikke kan være både 1999, 2000 og 2001, og i den forbindelse  

 lagt  

 vægt på ordlyden af afskrivningslovens § 9, stk. 1 og 4.
 Skatteankenævnet har anført,  

 at der ved passiv deltagelse i driften af én virksomhed ikke kan være tale om  

 successiv afhændelse, hvorfor der ikke kan være tale om partielt  

 virksomhedsophør.
Klagerens påstand og  

 argumenter Repræsentanten har nedlagt  

 påstand om, at klageren efter afskrivningslovens § 9, stk. 4 alene skal  

 medregne 90 % af den opgjorte avance ved salg af anpart i B K/S.
 Til støtte for sin påstand  

 har repræsentanten henvist til definitionen af ophørsåret i  

 afskrivningslovens  

 § 9, stk. 1, 1. pkt.
 Repræsentanten har anført, at  

 virksomheden er solgt successivt, idet klageren har solgt anparter i  

 kommanditselskabet  

 i 1999 og 2000, og har afstået den sidste anpart i 2001. Der er ikke tale om  

 afståelse af driftsmidler.
Repræsentanten har videre  

 anført, at der i praksis ikke er noget krav om, at en virksomhed skal sælges samlet i ét  

 indkomstår.
Begrebet partiel afståelse er  

 anerkendt i praksis.
Der er i den forbindelse henvist til afgørelser  

 refereret  

 i Revision & Regnskab 1972,11 og Meddelelser fra Landsskatteretten 1976,  

 146.
 Repræsentanten har desuden  

 under henvisning til Ligningsvejledningen 2005, afsnit E.I.3.1 anført, at  

 medejendomsret til hvert interessentskab, kommanditselskab mv. skal anses for  

 én afgrænset virksomhed, når anparterne er erhvervet efter 12. maj 1989.
Landsskatterettens  

 bemærkninger og begrundelse Efter afskrivningslovens § 9,  

 stk. 1, skal f  

  

 ortjeneste eller tab på  

 driftsmidler eller skibe medregnes ved opgørelsen af den skattepligtige  

 indkomst i det indkomstår, hvori en virksomhed sælges eller i øvrigt ophører.
 Ved ophørsåret forstås det  

 år, hvori virksomheden sælges, afhændes, afstås eller i øvrigt ophører.
 Efter afskrivningslovens § 9,  

 stk. 4, medregnes fortjeneste eller tab, når virksomhedens indehaver er en  

 person, kun med 90 % ved indkomstopgørelsen for ophørsåret.
 Efter afskrivningslovens § 5,  

 stk. 1, skal driftsmidler og skibe, som en skattepligtig udelukkende benytter  

 erhvervsmæssigt, afskrives på en samlet saldo for den enkelte virksomhed.
Ved afståelse af en  

 kommanditanpart og ved kommanditselskabets afståelse af aktiver skal  

 kommanditisten  

 opgøre skattemæssig avance efter skattelovgivningens almindelige regler for  

 afståelse af de pågældende aktiver, idet kommanditisten skattemæssigt anses  

 for  

 at have afstået ideelle anparter i  

 kommanditselskabets aktiver og eventuelle passiver, jf.
Ligningsvejledning  

 2000, afsnit E.F.2.3.
Anparterne må anses som én  

 virksomhed, jf.
Ligningsvejledning 2000, afsnit E.I.3.1.1.
 Landsskatteretten anså i en  

 afgørelse offentliggjort i Meddelelser fra Landsskatteretten 1976, 146 salget  

 af en halvpart i en fiskekutter som salg af en del af en virksomhed.  

 Nærværende  

 sag kan ikke sidestilles med Landsskatterettens afgørelse fra 1976, idet  

 klageren i nærværende sag ikke har deltaget aktivt i driften af  

 kommanditselskabet.
 Klagerens virksomhed må således anses som passiv  

 besiddelse af anparter i B K/S, og denne virksomhed ophørte ikke i  

 indkomståret  

 1999 eller i indkomståret 2000.
 Landsskatteretten finder, at indkomståret 2001 må  

 anses for værende ophørsåret, jf. afskrivningslovens § 9, stk. 1, 1. pkt.  

 Salgssummer fra salg af anparter skal reguleres over den  

 afskrivningsberettigede  

 saldoværdi, jf. afskrivningslovens § 5, stk. 2., 2. pkt.
 Landsskatteretten stadfæster  

 afgørelsen.
