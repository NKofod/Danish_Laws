 Ved kgl. resolution af 15. december 1978 har Danmark ratificeret en i  

 Ottawa den 30. november 1977 undertegnet traktat mellem Danmark og Canada om  

 udlevering.
 Traktaten med bilag har følgende ordlyd:
TRAKTAT MELLEM KONGERIGET DANMARK OG CANADA OM UDLEVERING Kongeriget Danmark og Canada er i ønsket om at regulere spørgsmål om udlevering ved aftale blevet enige om følgende:
Artikel 1 1. Hver af de kontraherende stater indvilliger i - på  

 de betingelser, der er nævnt i denne traktat - til den anden kontraherende  

 stat at udlevere enhver person, der antræffes på dens territorium, og som af  

 en kompetent myndighed i den anden kontraherende stat sigtes for eller er  

 dømt af en sådan myndighed for en af de i denne traktats artikel 2 nævnte  

 lovovertrædelser begået inden for den begærende stats jurisdiktion.
 2. Hvis den begærende stat påberåber sig  

 jurisdiktionsmyndighed over en lovovertrædelse, der er begået uden for dens  

 territorium, er den anmodede stat kun forpligtet til at udlevere, såfremt den  

 ville påberåbe sig jurisdiktionsmyndighed på tilsvarende grundlag.
Artikel 2 1. Den anmodede stat skal kun tillade udlevering for  

 en handling eller undladelse, der realiserer gerningsindholdet i en  

 lovovertrædelse, som er omfattet af bilaget, og kun hvis handlingen eller  

 undladelsen er strafbar efter lovgivningen i begge de kontraherende stater.
2. Udlevering skal også tillades for forsøg på eller  

 medvirken til at begå enhver af de i bilaget nævnte lovovertrædelser.
Forsøg  

 omfatter conspiracy to commit efter canadisk ret.
 3. I denne traktat betyder lovovertrædelse enhver  

 handling eller undladelse som nævnt i stk. 1 og 2.
 4. Udlevering skal kun tillades, hvis lovovertrædelsen  

 efter begge de kontraherende staters lovgivning kan straffes med fængsel i  

 mere end 1 år eller med en mere alvorlig straf eller, hvis den person, der  

 begæres udleveret, allerede er dømt for en sådan lovovertrædelse, mindst fire  

 måneders frihedsberøvelse mangler at blive afsonet.
 5. Hvis udleveringsbegæringen vedrører flere  

 lovovertrædelser, hvoraf ikke alle opfylder betingelserne efter stk. 4, kan  

 den anmodede stat, hvis den tillader udlevering for mindst en  

 lovovertrædelse, der opfylder disse betingelser, også tillade udlevering for  

 de andre.
Artikel 3 1. Ingen af de kontraherende stater er forpligtet til  

 at udlevere egne statsborgere.
2. Hvis udlevering nægtes i henhold til denne artikel,  

 skal den anmodede stat på den begærende stats anmodning overgive sagen til de  

 kompetente myndigheder med henblik på strafforfølgning.
Til brug for denne  

 skal alle akter, dokumenter eg bilag oversendes til den anmodede stat, og  

 alle udgifter i forbindelse med anvendelse af bestemmelserne i dette stykke  

 bæres af den anmodede stat.
Den begærende stat skal have meddelelse om  

 resultatet af strafforfølgningen.
Artikel 4 1. Udlevering kan nægtes, hvis 2. Udlevering kan nægtes af enhver anden grund, som er  

 angivet i den anmodede stats lovgivning.
 3. Hvis tiltale for en lovovertrædelse, for hvilken  

 der begæres udlevering, er frafaldet i Danmark, kan udlevering kun ske, hvis  

 dansk lovgivnings betingelser herfor er opfyldt.
Artikel 5 Begæring om udlevering skal fremsættes ad diplomatisk vej.
Artikel 6 1. En udleveringsbegæring skal være skriftlig og  

 ledsages af 2. En udleveringsbegæring vedrørende en person, der er  

 tiltalt for en lovovertrædelse eller dømt som udeblevet, skal ud over de i  

 stk. 1 nævnte dokumenter ledsages af 3. En udleveringsbegæring vedrørende en domfældet  

 person skal ud over de i stk. 1 nævnte dokumenter ledsages af 4. Den anmodede stat kan kræve forelæggelse af  

 yderligere bevisligheder eller oplysninger, som findes nødvendige med henblik  

 på udleveringssagen.
Artikel 7 Dokumenter, der kan kræves efter artikel 6, beedigede eller bekræftede  

 erklæringer, som er modtaget i eller på den begærende stats vegne, eller  

 erklæringer, der ikke er beediget eller bekræftet, og som er afgivet i  

 overensstemmelse med lovgivningen i den begærende stat, som bekræftet af  

 eller for dens justitsminister, skal anerkendes som bevismidler i  

 udleveringssager i den anmodede stat, hvis det ved en underskrift af en  

 dommer eller en anden embedsmand i den begærende stat er bekræftet, at de er  

 originale eller en rigtig kopi deraf og de er legaliseret ved det officielle  

 segl fra den begærende stats justitsministerium.
Et sådant dokument eller en  

 sådan erklæring, som fremtræder som underskrevet og forsynet med segl på den  

 angivne måde, anses for at være retsmæssigt bekræftet og legaliseret.
Artikel 8 Hvis udlevering afslås på grund af utilstrækkeligt bevismateriale, kan den  

 pågældende person løslades af den anmodede stat, hvilket dog ikke skal  

 udelukke den begærende stat fra at fremsætte en ny anmodning om udlevering  

 for den samme lovovertrædelse ledsaget af yderligere bevismateriale.
Artikel 9 1. Inden fremsættelse af begæring om udlevering kan  

 den begærende stats kompetente myndigheder anmode om foreløbig anholdelse og  

 fængsling af den pågældende person ad diplomatisk vej, gennem Den  

 internationale politiorganisation (INTERPOL) eller ved direkte henvendelse  

 til den anmodede stats justitsministerium.
Hvis anmodningen om foreløbig  

 anholdelse og fængsling fremsættes gennem INTERPOL eller ved henvendelse til  

 den anmodede stats justitsministerium, skal anmodningen bekræftes ad  

 diplomatisk vej snarest muligt, hvis den pågældende person befinder sig i den  

 anmodede stat.
2. Anmodningen om foreløbig anholdelse og fængsling  

 skal ledsages af 3. Den anmodede stat skal underrette den begærende  

 stat, når den pågældende person er anholdt og fængslet.
 4. Hvis udleveringsbegæringen ikke er modtaget inden  

 udløbet af 30 dage efter anholdelsen på grundlag af anmodningen om foreløbig  

 anholdelse og fængsling eller efter udløbet af en eventuel yderligere frist  

 fastsat af en dommer i den anmodede stat, kan den pågældende person løslades.
 5. Løsladelse efter stk. 4 er ikke til hinder for  

 indledelse af senere udleveringssag, hvis udleveringsbegæringen modtages  

 efter en løsladelse.
Artikel 10 Hvis der for samme persons vedkommende fremsættes udleveringsbegæring fra  

 en af de kontraherende stater og en eller flere andre stater, kan den  

 anmodede stat efter eget skøn afgøre, til hvilken stat den pågældende person  

 skal udleveres.
Artikel 11 1. Den anmodende stat skal så hurtigt som muligt give  

 den begærende stat meddelelse om sin afgørelse vedrørende  

 udleveringsbegæringen og skal, hvis den imødekommes, holde den pågældende  

 person parat til at kunne overgives på det tidspunkt og sted, der er aftalt  

 mellem de kontraherende stater, til de personer, som den begærende stat har  

 bemyndiget dertil.
 2. Hvis den pågældende person har været holdt parat i  

 overensstemmelse med stk. 1, men ikke er blevet bragt ud af den anmodede  

 stats territorium inden 30 dage efter udleveringsbegæringen er blevet  

 imødekommet eller efter en eventuel yderligere frist fastsat af den anmodede  

 stats kompetente myndigheder, kan den pågældende person løslades, og den  

 anmodede stat kan derefter nægte at udlevere ham for samme lovovertrædelse.
 3. Den anmodede stat skal meddele den begærende stat,  

 hvor lang tid den pågældende har været anholdt og fængslet med henblik på  

 udleveringen.
Artikel 12 Den anmodede stat kan udsætte udleveringssagen eller overgivelsen af den  

 pågældende person med henblik på selv at strafforfølge ham eller for at han  

 kan afsone en straf for en anden lovovertrædelse end den, for hvilken han  

 begæres udleveret, og skal i så fald give den begærende stat meddelelse  

 herom.
Artikel 13 1. Hvis udleveringsbegæringen imødekommes, skal den  

 anmodede stat overlevere alle genstande, herunder penge, som er påkrævede som  

 bevismateriale, eller som er erhvervet som resultat af lovovertrædelsen, for  

 så vidt det er foreneligt med den anmodede stats lovgivning og med respekt af  

 tredjemands rettigheder.
Overleveringen skal så vidt muligt ske samtidig med  

 udleveringen af den pågældende person og uden særlig begæring herom.
 2. Den anmodede stat kan nægte at overlevere  

 genstande, såfremt den ikke modtager fyldestgørende forsikringer fra den  

 begærende stat om, at genstandene vil blive tilbageleveret så hurtigt som  

 muligt.
Artikel 14 1. En person, der er blevet udleveret i henhold til  

 denne traktat, må ikke tiltales, straffes eller tilbageholdes i den begærende  

 stat for nogen anden lovovertrædelse begået før udleveringen end den, han er  

 udleveret for, medmindre 2. Den udleverede person kan tiltales eller straffes  

 for en anden lovovertrædelse end den, han er udleveret for, hvis den anden  

 lovovertrædelse støttes på samme faktiske omstændigheder som angivet i  

 udleveringsbegæringen med ledsagende dokumenter, og forudsat at det er en  

 lovovertrædelse, for hvilken der kunne ske udlevering efter traktaten.
Artikel 15 Den kontraherende stat, som en person er blevet udleveret til i henhold  

 til denne traktat, må ikke uden samtykke fra den kontraherende stat, hvorfra  

 han blev udleveret, videreudlevere den pågældende til en tredje stat,  

 undtagen under de omstændigheder, der er angivet i artikel 14, stk. 1, litra  

 b). Anmodningen om samtykke til videreudlevering skal ledsages af de  

 originale udleveringsdokumenter fra det pågældende tredje land eller kopier  

 deraf.
Artikel 16 En kontraherende stat skal efter begæring tillade transport gennem sit  

 territorium af en person, som udleveres fra en tredje stat til den anden  

 kontraherende stat, for så vidt det er foreneligt med lovgivningen i den  

 kontraherende stat, gennem hvis territorium transporten skal ske.  

 Gennemtransport kan afslås af samme grunde, som udlevering af den pågældende  

 kunne nægtes i henhold til denne traktat.
Den kontraherende stat, der anmoder  

 om tilladelse til gennemtransport, skal fremskaffe de dokumenter, som den  

 anden kontraherende stat måtte kræve.
Artikel 17 Dokumenter, der fremsendes i overensstemmelse med denne traktat, skal  

 ledsages af en oversættelse, der er bekræftet i overensstemmelse med  

 lovgivningen i den begærende stat.
Sådanne oversættelser skal anerkendes som  

 bevismateriale i udleveringssager i den anmodede stat.
Artikel 18 Udgifter, der er påløbet i den anmodede stat i forbindelse med  

 udleveringen, bæres af denne stat, mens den begærende stat skal bære  

 udgifterne i forbindelse med transporten af den udleverede person fra det  

 sted, hvor han i den anmodede stat sidder i varetægt, til den begærende stat  

 og udgifter i forbindelse med gennemtransport.
Artikel 19 Fremgangsmåden i forbindelse med foreløbig anholdelse og fængsling,  

 udlevering og gennemtransport skal udelukkende bestemmes af lovgivningen i  

 den anmodede stat.
Artikel 20 1. I denne traktat betyder en henvisning til en  

 kontraherende stats territorium hele det territorium, som hører under denne  

 stats jurisdiktion, herunder territorialfarvand og luftrum.
2. Hvis en lovovertrædelse er blevet begået skal udlevering tillades i samme omfang, som hvis lovovertrædelsen var  

 blevet begået på den begærende stats territorium.
 3. En lovovertrædelse, der begås delvis inden for en  

 kontraherende stats territorium, skal anses for fuldt ud at være begået inden  

 for dens territorium.
Artikel 21 1. Denne traktat skal ratificeres, og  

 ratifikationsdokumenterne skal udveksles i København så snart som muligt.
 2. Traktaten træder i kraft på tidspunktet for  

 udvekslingen af ratifikationsdokumenterne.
 3. Når traktaten træder i kraft, skal den i forholdet  

 mellem Canada og Danmark ophæve og erstatte traktaten mellem Det forenede  

 Kongerige og Danmark om gensidig udlevering af kriminelle, som blev  

 underskrevet i København den 31. marts 1873.
 4. Denne traktat kan bringes til ophør af hver  

 kontraherende stat på et hvilket som helst tidspunkt ved opsigelse over for  

 den anden kontraherende stat, hvilken opsigelse får virkning 1 år efter  

 datoen for dens modtagelse.
 TlL BEKRÆFTELSE HERAF har undertegnede, som er behørigt bemyndigede dertil  

 af deres respektive regeringer, underskrevet denne overenskomst.
 UDFÆRDIGET i Ottawa den 30. november 1977 i to eksemplarer på dansk,  

 engelsk og fransk, idet de tre tekster har samme gyldighed.
H.
Tabor For Kongeriget Danmarks regering Don Jamieson For Canadas regering BILAG 1. Overtrædelse af lovgivningen om drab, herunder  

 mord, manddrab, barnedrab og uagtsomt manddrab.
 2. Overtrædelse af lovgivningen om simpel og grov  

 legemsbeskadigelse.
 3. Ulovlig svangerskabsafbrydelse.
 4. Kidnapning; bortførelse; ulovlig frihedsberøvelse.
 5. Voldtægt; forbrydelse mod kønssædeligheden;  

 blodskam; bigami.
 6. Ulovligt kønsligt forhold til børn under den alder,  

 som er angivet i lovgivningen i de kontraherende stater.
 7. Rufferi.
 8. Forsætlig tilsidesættelse af forsørgelsespligt  

 eller det at forlade et barn eller en anden af den pågældende afhængig  

 person, hvis barnets eller personens liv eller helbred udsættes eller  

 åbenbart risikerer at blive udsat for fare som følge af tilsidesættelsen af  

 forsørgelsespligten, eller fordi vedkommende forlades.
 9. Røveri; tyveri; indbrud; indbrudstyveri; underslæb;  

 afpresning.
 10. Forsætlig tingsbeskadigelse.
 11. Overtrædelse af lovgivningen om bedrageri og  

 mandatsvig; uretmæssig brug af betroede ting; tilvendelse af andres ejendom,  

 penge eller værdipapirer ved bedrageri eller andet falsk foregivende.
 12. Overtrædelse af lovgivningen om dokumentfalsk,  

 herunder brug af falske eller forfalskede dokumenter.
 13. Overtrædelse af lovgivningen om ulovlig modtagelse  

 eller besiddelse af andres ejendom, herunder penge og værdipapirer.
 14. Overtrædelse af lovgivningen om pengefalsk.
 15. Overtrædelse af lovgivningen om falsk forklaring,  

 herunder forledelse til falsk forklaring, om afgivelse af falsk, beediget  

 skriftlig erklæring, lovbestemt erklæring eller mundtlig forklaring under ed  

 eller i bekræftet form.
 16. Brandstiftelse.
 17. Overtrædelse af lovgivningen om forbrydelser, der  

 hindrer retssystemets funktion; hindring af retssagers forløb eller  

 sagsbehandlingen for regeringsorganer eller hindring af efterforskning  

 vedrørende kriminelle lovovertrædelser ved at påvirke, bestikke, sinke, true  

 eller på nogen måde beskadige rettens embedsmænd, nævninge eller domsmænd,  

 vidner eller en person, som er bemyndiget til at udføre efterforskningen.
 18. Hjælp til eller muliggørelse af en anholdt persons  

 flugt.
 19. Overtrædelse af lovgivningen om bestikkelse.
 20. Overtrædelse af lovgivningen om offentlige  

 uroligheder og optøjer.
 21. Overtrædelse af lovgivningen om ulovligt  

 hasardspil.
22. Enhver handling eller undladelse begået i den  

 hensigt eller som åbenbart indebærer risiko for at 23. Enhver ulovlig kapring eller overtagelse af  

 kontrollen med et luftfartøj under flyvning ved anvendelse af magt eller vold  

 eller trussel om anvendelse af magt eller vold eller nogen anden form for  

 skræmmemiddel.
 24. Enhver ulovlig handling eller undladelse begået i  

 den hensigt eller som åbenbart indebærer risiko for at bringe personer, som  

 rejser med eller opholder sig på en jernbane eller i et skib eller andet  

 transportmiddel, i fare.
 25. Sørøveri, mytteri eller en oprørshandling begået  

 ombord på et skib imod skibets kaptajn eller fører.
 26. Overtrædelse af lovgivningen om konkurs.
 27. Overtrædelse af lovgivningen om narkotika og andre  

 farlige stoffer, herunder stoffer opført på liste I, II og III til  

 enkeltkonventionen af 30. marts 1961 om kontrol med narkotiske midler og  

 stoffer opført på liste I, II og III til konventionen af 21. februar 1971 om  

 psykotrope stoffer, som disse lister måtte blive ændret.
 28. Overtrædelse af lovgivningen om skydevåben og  

 andre våben, ammunition, sprængstoffer brandstiftelsesgenstande eller  

 nukleart materiale.
 29. Overtrædelse af lovgivningen om køb og salg af  

 værdipapirer.
 30. Overtrædelse af lovgivningen om krænkelse af  

 tavshedspligt.
 31. Overtrædelse af lovgivningen om beskyttelse af  

 offentlighedens liv, sundhed og sikkerhed.
 32. Overtrædelse af lovgivningen om åger.
 33. Enhver anden lovovertrædelse, for hvilken der  

 efter lovgivningen i de kontraherende stater kan tillades udlevering.
 Efter at ratifikationsinstrumenterne var blevet udvekslet i København den  

 13. februar 1979, trådte traktaten i medfør af dennes artikel XXI i kraft  

 samme dato.
