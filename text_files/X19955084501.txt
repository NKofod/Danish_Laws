 Med skrivelse af 27. oktober 1994 til realkreditinstitutterne,  

 præciserede Finanstilsynet betingelserne for, at ejendomsbesigtelse og  

 værdiansættelse kan overlades til andre end realkreditinstitutternes ansatte.  

 Brug af eksterne vurderinger forudsætter blandt andet, at belåningsværdien er  

 under 2 mio., samt at der foretages en jævnlig og tilbundsgående  

 stikprøvekontrol af en passende andel af de eksternt foretagne besigtigelser  

 og værdiansættelser inden effektuering.
21.04.95 - 581-0018 Finanstilsynet meddelte i marts 1995 tilladelse til, at institutterne ved  

 belåning af landbrugsejendomme inden for 45 pct. af ejendommens værdi under  

 visse betingelser, jf. nedenfor, kan anvende DLR's vurderingsinspektørers  

 vurderinger, selvom belåningsværdien ikke er under 2 mio.
Endvidere  

 tilkendegav Finanstilsynet, at man under visse betingelser, jf. nedenfor,  

 kunne acceptere, at der ikke foretages den sædvanlige stikprøvekontrol.
Der blev herved henset til - at DLR værdiansætter efter reglerne i lov om henholdsvis bekendtgørelse  

 om Dansk Landbrugs Realkreditfond, der svarer til realkreditlovgivningens  

 værdiansættelsesregler, - at DLR som 2-lagsinstitut har en særlig værdiansættelsesekspertise og  

 tilskyndelse til forsigtig værdiansættelse, - at DLR's långivning er undergivet særligt tilsyn, - at Finanstilsynets tilsyn med institutternes overholdelse af 45 pct.-  

 lånegrænsen i landbrugssager fortsat kan ske på tilsynsbesøg i institutterne,  

 hvor værdiansættelserne i landbrugslånesager er udfærdiget af enten en  

 DLR-vurderingsinspektør eller af en af institutternes ansatte, - at den interne revisions forpligtelser i henhold til  

 revisionsbekendtgørelsens § 6, stk. 3, ikke afhænger af, om de pågældende  

 ejendomme er internt eller eksternt vurderet, og - at ansvaret i relation til realkreditlovens § 17 for værdiansættelse og  

 låneudmåling uanset opgavedelegationen forbliver i institutterne, jf. herved  

 endvidere lovens § 101, stk. 1 og 3-4.
Forudsætningen for at anvende DLR's vurderingsinspektørers vurdering ved  

 45 pct.'s belåning af landbrugsejendomme med en belåningsværdi på 2 mio.  

 eller mere er, - at DLR holder Finanstilsynet orienteret, såfremt DLR ændrer den gældende  

 vurderingsinstruks eller standardvurderingsrapport, - at institutterne modtager kopi af DLR's tilbud, hvorved institutterne  

 kan vurdere, i hvilket omfang DLR selv har lagt vurderingen til grund, og - at DLR's administration i tilfælde, hvor DLR ikke samtidigt tilbyder lån  

 - efter samme retningslinier, som DLR anvender ved lånesagsbehandlinger af  

 egne sager - tager konkret stilling til den af vuderingsinspektørerne  

 foretagne vurdering og meddeler institutterne resultatet heraf, og - at der i reakreditinstitutterne er ansat et passende antal medarbejdere,  

 som har erfaring med vurdering af landbrugsejendomme, således at disse kan  

 forholde sig til de foretagne vurderinger og forestå stikprøvekontrollen.
 Såfremt DLR enten samtidig tilbyder lån til ejendommen eller efter  

 moderation har lån placeret ud over 60 pct. af ejendommens værdi og har  

 meddelt realkreditinstitutterne fondens stillingtagen til  

 vurderingsinspektørens vurdering, kan den normale stikprøvekontrol, jf.  

 tilsynets skrivelse af 27. oktober 1994, udelades, således at der alene  

 foretages stikprøvekontrol, hvis værdiansættelsen fra DLR afviger væsentligt  

 fra den af realkreditinstitutternes medarbejdere (uden besigtelse) skønnede  

 værdi af ejendommen, eller specielle forhold i øvrigt tilsiger  

 kontrolbesigtigelse.
