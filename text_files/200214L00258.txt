Betænkning afgivet af Socialudvalget den  

 3. december 2002 Betænkning over Forslag til lov om ændring af lov om  

 individuel boligstøtte, lov om social pension og lov om  

 børnetilskud og forskudsvis udbetaling af børnebidrag (Særlige regler for tildeling af sociale ydelser til  

 personer ansat på skibe registreret i Dansk Internationalt Skibsregister) [af socialministeren (Henriette Kjær)] 1. Ændringsforslag Socialministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 3. oktober 2002 og var til  

 1. behandling den 22. oktober 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og socialministeren sendte den 3.  

 september 2002 dette udkast til udvalget, jf. 2001-02, 2. samling, alm. del  

 bilag 819. Den 15. oktober 2002 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse med høringssvar til lovforslaget fra  

 Sømændenes Forbund i Danmark.
Socialministeren har kommenteret  

 høringssvaret i det ovenfor nævnte høringsnotat.
Spørgsmål Udvalget har stillet 11 spørgsmål til  

 socialministeren til skriftlig besvarelse, som denne har besvaret bortset fra  

 spørgsmål 11, som forventes besvaret inden lovforslagets 2.  

 behandling.
3. Indstillinger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (S og EL) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Et tredje mindretal i udvalget (SF) vil  

 redegøre for sin stilling til lovforslaget ved 2. behandling, men vil  

 stemme for de stillede ændringsforslag.
 Et fjerde mindretal i udvalget (RV) vil  

 redegøre for sin stilling til lovforslaget ved 2. behandling, men vil  

 stemme for de stillede ændringsforslag.
 Et femte mindretal i udvalget (KRF) vil  

 redegøre for sin stilling til lovforslaget ved 2. behandling, men vil  

 stemme for de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af udvalget:
Til § 4 1) Efter nr. 1 indsættes som nyt nummer:
»01. I § 10 c, stk. 11, der bliver stk. 12, ændres  

 »stk. 10« til: »stk. 11«.« [Konsekvensrettelse] Til § 5 2) Paragraffen affattes således:
»§ 5 Stk. 1. Loven træder i kraft den 1. januar 2003,  

 jf. dog stk. 2 og 3.
 Stk. 2. § 2 træder i kraft den 31. december 2002 og  

 har virkning fra den 1. januar 2003.
Stk. 3. Overgangsreglerne i § 83 i lov om individuel  

 boligstøtte anvendes ikke på boligstøtteændringer,  

 som følger af indkomstændringer i medfør af § 1.« [Boligstøttelovens overgangsregler for husstande,  

 hvis boligstøtte reduceres, foreslås ikke anvendt her] Bemærkninger Til nr. 1 Ændringsforslaget har lovtekniske årsager.
Til nr. 2 Boligstøttelovens § 83 indeholder en  

 kompensationsordning, hvorefter en boligstøttemodtager, hvis  

 boligstøtte nedsættes med mere end 1.000 kr. om året som  

 følge af en ændring af boligstøtteloven, skal have den  

 resterende nedsættelse af boligstøtten udbetalt som et  

 kompensationsbeløb.
Hvert år reduceres kompensationen med 1.000  

 kr., og lovændringen slår således gradvis igennem.
For  

 husstande, hvis indkomst ikke overstiger 110.000 kr. (1998-niveau),  

 udgør nedsættelsen 500 kr. årligt.
 Hensigten med lovforslaget er, som det fremgår af  

 bemærkningerne, at rette op på, at personer, der arbejder  

 på skibe registreret i Dansk Internationalt Skibsregister, utilsigtet  

 har kunnet få højere sociale ydelser og herunder højere  

 boligstøtte end andre med samme indkomst til rådighed.
 Der findes derfor ikke grundlag for en gradvis  

 indførelse af ændringen over for de personer, der i en periode  

 har modtaget en utilsigtet høj boligstøtte.
 Det foreslås derfor fastsat, at  

 kompensationsbestemmelsen i boligstøttelovens § 83 ikke skal  

 gælde for den ændring af opgørelsen af indkomst efter  

 boligstøtteloven, der foreslås ved lovforslagets § 1.
 Den særlige ikrafttrædelsesbestemmelse for  

 lovforslagets § 2 har lovtekniske årsager.
Økonomiske og administrative bemærkninger til  

 ændringsforslaget Det er i lovforslagets økonomiske  

 bemærkninger forudsat, at overgangsordningen ikke skal finde  

 anvendelse. Ændringsforslaget har således ikke økonomiske  

 konsekvenser.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Pia Kristensen (DF)  

  Jette Jespersen (DF)  

 Charlotte Dyremose (KF) nfmd.  

  Nils-Ole Heggland (KF)  

  Tove Videbæk (KRF) fmd.  

  Jette Bergenholz Bautrup (S)  

  Grete Schødts (S) Jørn Pedersen (S)  

  Karen Jespersen (S)  Lotte Bundsgaard (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 6 Bilagsnr.
