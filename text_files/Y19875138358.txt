 Foranlediget af en konkret sag, hvor en årbog anvendte billeder af  

 kendte personer i deres annoncer uden at have indhentet tilladelse hertil fra  

 de afbildede personer, udstedte Forbrugerombudsmanden retningslinier for  

 anvendelse af portrætbilleder i markedsføring.
 Retningslinierne forbyder anvendelse af portrætbilleder eller  

 referance til personlige kendetegn, med mindre man har indhentet de afbildede  

 personers udtrykkelige tilladelse hertil.
2.5. Brug af portrætbilleder i markedsføringen Et forlag indrykkede i forbindelse med udgivelsen af et humoristisk  

 årshæfte en række annoncer, hvor der var anvendt portrætbilleder af kendte  

 personer, herunder Hendes Majestæt Dronningen og statsminister Poul Schluter.
 Samtidig var teksten i annoncerne formuleret som en personlig anprisning  

 fra de afbildede af det pågældende årshæfte.
 På forespørgsel blev det over for FO oplyst, at hverken Hendes Majestæt  

 Dronningen eller statsminister Poul Schluter havde givet tilladelse til  

 benyttelsen af portrætbilleder og tekst.
 Det var derfor FO's opfattelse, at den pågældende markedsføring var i  

 strid med god markedsføringsskik, jfr. markedsføringslovens § 1 samt  

 Internationalt Kodeks for Reklamepraksis, artikel 8.
 Forlaget meddelte herefter FO, at annonceringen var standset, og at den  

 ikke ville blive gentaget.
 Foranlediget af bl.a. denne sag fandt FO, at der var behov for at  

 præcisere, hvilke synspunkter der efter FO's opfattelse bør lægges til grund  

 ved brug af portrætbilleder m.v. i markedsføringen.
 FO meddelte herefter over for branchen, at følgende retningslinier vil  

 indgå ved FO's vurdering efter markedsføringsloven i sager vedrørende  

 anvendelse af portrætbilleder m.v.
 Retningslinier for anvendelse af portrætbilleder eller andre  

 personlige kendetegn i markedsføringen.
 På given foranledning har jeg udarbejdet nedenstående vejledende  

 retningslinier for anvendelse af portrætbilleder eller andre personlige  

 kendetegn i markedsføringen:
1. Anvendelse af portrætbilleder af personer, det være sig i disses  

 private eller offentlige egenskaber, må ikke finde sted i reklamer uden  

 forudgående tilladelse fra de afbildede personer.
Dette gælder reklame af  

 enhver art, herunder i dagblade, ugeblade o.lign. samt i andre medier.
Det  

 vil dog være tilladt i reklamer for dagblade, ugeblade o.lign. samt i andre  

 medier at bringe portrætbilleder af personer, omtalt i det redaktionelle  

 indhold såfremt de afbildede personer har givet tilladelse til, at det  

 redaktionelle indhold ledsages af portrætbilleder.
 2. Der må ikke uden forudgående tilladelse fra de pågældende personer  

 afbildes eller refereres til personlige kendetegn, herunder navne, på en  

 måde, der er egnet til at give indtryk af en personlig anbefaling.
 3. Portrætbilleder af offentlige eller private personer, eller per-  

 sonlige kendetegn på disse personer må ikke anvendes i præmie- konkurrencer  

 eller lignende, på emballage og på varer, herunder gaveartikler uden  

 forudgående tilladelse fra de pågældende personer.
 4. Såfremt der anvendes portrætbilleder af eller refereres til personlige  

 kendetegn på en person, der er mindreårig eller umyndiggjort, skal der  

 indhentes samtykke til anvendelsen hos den pågældende persons værge.
 (* 1) Offentliggjort i Forbrugerombudsmandens Årsberetning 1987, side 18.
