Nr LSF 74 Forslag til Lov om ændring af lov om tilskud til produktudvikling i  

 jordbruget Fremsat af landbrugsministeren (Tørnæs) den 22. november 1989 Vedtaget ved tredjebehandling den 15. december 1989 Lov nr. 851 af 20/12/1989 § 1 I lov nr. 364 af 10. juni 1987 om tilskud til produktudvikling i  

 jordbruget foretages følgende ændringer:
1. I § 1, stk. 1, ændres »1989« til: »1991«, og  

 »en beløbsramme på 48 mio. kr.« ændres til: »beløbsrammer, der  

 fastsættes på de årlige finanslove.« 2. I § 1, stk. 2, ændres »1990« til: »1992«, og  

 »1989« ændres til: »1991«.
3. I § 4, stk. 2, ændres »250.000 kr.« til: »300.000  

 kr.« 4. I § 4, stk. 3, ændres »25.000 kr.« til: »30.000  

 kr.« § 2 Landbrugsministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 364 af 10. juni 1987 om tilskud til produktudvikling i  

 jordbruget foretages følgende ændringer:
1. I § 1, stk. 1, ændres »1989« til: »1991« og  

 »en beløbsramme på 48 mio. kr.« ændres til: »beløbsrammer, der  

 fastsættes på de årlige finanslove.« 2. I § 1, stk. 2, ændres »1990« til: »1992« og  

 »1989« ændres til: »1991«.
 3. I § 4, stk. 2, ændres »250.000 kr.« til: »300.000  

 kr.«.
 4. I § 4, stk. 3, ændres »25.000 kr.« til: »30.000  

 kr.«.
§ 2 Landbrugsministeren fastsætter tidspunktet for lovens ikrafttræden.
Bemærkninger til lovforslaget 1. Almindelige bemærkninger Lov nr. 364 af 10. juni 1987 om tilskud til produktudvikling i jordbruget  

 blev vedtaget af Folketinget i 1987. Vedtagelsen skete samtidig med  

 vedtagelsen af lov om tilskud til produktudvikling i forarbejdning m.v. af  

 jordbrugsprodukter, jf. lov nr. 365 af 10. juni 1987.
 Om behandlingen af loven henvises til Folketingstidende 1986/87 spalte  

 5022, 11628, 11806, A 2515, B 1665.
Efter vedtagelsen forhandledes med EF-Kommissionen om godkendelse af  

 bekendtgørelserne for de to ordninger i henhold til EØF traktatens art. 93,  

 stk. 3 om statsstøtte.
Lov om tilskud til produktudvikling i jordbruget kunne  

 derfor først træde i kraft den 1. februar 1988.
 Vedrørende lovens hidtidige funktion kan oplyses følgende:
Frem til den 7. oktober 1989 var der indkommet 270 ansøgninger.
Heraf er  

 der bevilget tilskud til 146 projekter, og der er givet afslag på 45  

 ansøgninger. 79 sager var endnu ikke afgjort eller var opgivet af ansøger.
 Der blev givet tilsagn om tilskud på 20,4 mill. kr. til de 146 projekter.  

 43 pct. af det samlede tilskud vedrører projekter i landbrugssektoren, 39  

 pct. vedrører projekter i gartnerisektoren, mens 18 pct. vedrører  

 forskningsinstitutioner o.lign.
 Den forholdsvis store repræsentation af projekter fra gartnerisektoren  

 skyldes bl.a., at produktudviklingsindsatsen i landbrugssektoren er kommet  

 forholdsvis sent i gang, hvorimod der i gartnerisektoren er en vis tradition  

 for udviklingsarbejde på de enkelte bedrifter.
 Det gennemsnitlige tilskud for samtlige projekter udgør ca. 140.000 kr.
I det oprindelige lovforslag var ordningens samlede tilsagnsramme for  

 perioden 1987-1989 24 mill. kr.
Under trediebehandlingen blev tilsagnsrammen  

 forhøjet til 48 mill. kr.
Med den for finanslovforslaget for 1990 optagne  

 tilsagnsramme på 14 mill. kr. er der i alt afsat 45,2 mill kr. for årene  

 1987-90 incl., hvilket skyldes en besparelse på 2,8 mill. kr. i forhold til  

 den maksimale tilsagnsramme.
Pr. den 7. oktober 1989 er der givet tilsagn for  

 i alt 20,4 mill. kr.
 Det forventes, at der i 1989 vil blive givet yderligere tilsagn for 6,3  

 mill. kr. for ansøgninger indgivet inden udgangen af 1989.
 Ansøgningsfristen i lov om tilskud til produktudvikling i jordbruget  

 udløber ved udgangen af 1989. Der har således reelt kun været knap 2 år til  

 at indgive ansøgninger i under ordningen, når ansøgningsfristen udløber - mod  

 de 3 år, som oprindeligt var hensigten.
 Det er på denne baggrund regeringens opfattelse, at lovens  

 funktionsperiode bør forlænges.
Loven foreslås forlænget med 2 år inden for en uændret økonomisk ramme.  

 Loven vil herefter udløbe samtidig med lov om tilskud til produktudvikling i  

 forarbejdning m.v. af jordbrugsprodukter.
I forbindelse med udløbet af de to  

 love vil spørgsmålet om tilskud til produktudvikling blive taget op til  

 generel overvejelse.
 Det foreslås, at den samlede tilsagnsramme for den gældende lov og for den  

 2-årige forlængelsesperiode bliver 45,2 mill. kr. svarende til, hvad der er  

 afsat til den gældende lov, men som kun delvist udnyttes under denne.
 Beløbsrammen foreslås ikke længere fastsat direkte i loven, men fastsat på  

 de årlige bevillingslove.
Beløbsgrænserne i loven foreslås endvidere ajourført.
Maksimumsgrænsen  

 vedrørende tilskud i lovens § 4, stk. 2, foreslås forhøjet fra 250.000 kr.  

 til 300.000 kr.
Grænsen i lovens § 4, stk. 3, for mindstestørrelsen af de  

 tilskudsberettigede omkostninger foreslås forhøjet fra 25.000 kr. til 30.000  

 kr.
2. Lovforslagets økonomiske og administrative konsekvenser Som omtalt ovenfor foreslås der ikke afsat nye midler til ordningen.  

 Tilsagnsrammerne for den nye lov forventes at blive henholdsvis 7,5 og 5,0  

 mill. kr. i 1990 og 1991. Uudnyttede tilsagnsrammer kan overføres til  

 følgende finansår, dog ikke ud over 1992. Hvis der er uudnyttede  

 tilsagnsrammer, vil der endvidere også kunne gives støtte i 1992, forudsat at  

 ansøgningerne er indgivet senest i 1991.
 I tabel 1 er vist tilsagn og udbetalinger for den 2-årige  

 forlængelsesperiode begyndende i 1990.
 Tabel 1. Tilsagnsskema for lovforslaget.
I tabel 2 er vist tilsagn og udbetalinger samlet for den gældende lov og  

 lovforslaget om forlængelse.
Det bemærkes, at der i 1990 foruden tilsagn på  

 7,5 mill. kr. vedrørende ansøgninger indkommet i 1990, også forventes givet  

 tilsagn på 6,0 mill. kr. vedrørende ansøgninger indkommet forud for 1990.
Tabel 2. Samlet tilsagnsskema for den gældende lov og lovforslaget Det er hensigten fortsat at henlægge administrationen af ordningen til  

 Jordbrugsdirektoratet.
Der er med den gældende lov bevilget lønudgifter  

 svarende til 1 AC-årsværk og 1 HK-årsværk samt udgifter til kontorhold m.v.  

 til udgangen af 1991.
Forlængelsen af loven vil kræve, at loven fortsat administreres indtil  

 udgangen af 1993. Lønudgifterne bliver 550.000 kr. pr. år, og udgifter til  

 kontorhold, konsulentbistand og information vil være 150.000 kr. pr. år.
Til  

 udskiftning af EDB-udstyr medgår 100.000 kr. i 1990 og i 1991.
 Udgifter til løn og kontorhold m.v. afholdes inden for de på Forslag til  

 finanslov for 1990 og følgende BO-år afsatte bevillinger til  

 Jordbrugsdirektoratets drift.
3.Notifikation for EF-Kommissionen Lovforslaget skal notificeres for EF-Kommissionen.
4.Høring Landbrugsraadet, De Danske Landboforeninger, Danske Husmandsforeninger,  

 Dansk Erhvervsgartnerforening og Arbejderbevægelsens Erhvervsråd er hørt  

 vedrørende lovforslaget.
5. Bemærkninger til de enkelte bestemmelser Til § 2 Da forslaget skal notificeres for EF-Kommissionen, bestemmer  

 landbrugsministeren efter forslaget tidspunktet for lovens ikrafttræden.
