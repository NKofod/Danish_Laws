Bekendtgørelse om ændring af bekendtgørelse om genåbning og fortsat delvis suspension af beskæftigelsesindsatsen som følge af COVID-19 § 1 I bekendtgørelse nr. 1398 af 25. september 2020 om genåbning og fortsat delvis suspension af beskæftigelsesindsatsen som følge af COVID-19, som ændret ved bekendtgørelse nr. 1897 af 9. december 2020, foretages følgende ændringer:
 1. I § 1, stk. 1, indsættes som nr. 3 og 4:
 »3) § 52, stk. 1, nr. 1-3, om mulighed for tilbud, kapitel 11-13 om tilbud om virksomhedspraktik, ansættelse med løntilskud, nytteindsats og § 91 om tilbud om øvrig vejledning og opkvalificering, jf. dog stk. 2-5. Fravigelsen gælder til og med den 31. januar 2021.
4) Kapitel 15 og 16 om ret- og pligttilbud.
Fravigelsen gælder til og med den 31. januar 2021.« 2. § 1, stk. 2, affattes således:
»Stk. 2. Uanset stk. 1, nr. 3, kan tilbud om virksomhedspraktik og løntilskudsjob efter lovens kapitel 11 og 12 genoptages hos en arbejdsgiver, hvor borgeren var i samme praktikforløb eller løntilskudsjob umiddelbart før den 5. november 2020, og hvor forløbet blev afbrudt, herunder sat i bero, eller ophørte som følge af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Borgeren skal være enig i, at tilbuddet genoptages.
Den samlede varighed af tilbuddet før og efter afbruddet/ophøret kan ikke overstige de varighedsbegrænsninger, der gælder efter lovens §§ 61 og 68. De øvrige betingelser for tilbuddet i lovens kapitel 11 og 12 anses for opfyldt, hvis det samme tilbud genoptages inden den 1. februar 2021.« 3. I § 1 indsættes efter stk. 2 som nye stykker:
»Stk. 3. Uanset stk. 1, nr. 3, kan allerede bevilgede og påbegyndte tilbud om virksomhedspraktik og løntilskudsjob efter lovens kapitel 11 og 12 videreføres og forlænges efter reglerne for de enkelte tilbud, hvis borgeren er enig.
Jobcenteret skal fortsat udbetale løntilskud til arbejdsgivere, der har ret hertil efter lovens kapitel 12.
 Stk. 4. Uanset stk. 1, nr. 3, kan der bevilges og påbegyndes tilbud om virksomhedspraktik og løntilskudsjob efter lovens kapitel 11 og 12, hvis forløbet afholdes digitalt, og borgeren er enig.
Stk. 5. Uanset stk. 1, nr. 3, kan tilbud om øvrig vejledning og opkvalificering efter lovens § 91 bevilges, påbegyndes og videreføres, hvis tilbuddet gennemføres digitalt, eller hvis der er en arbejdsgivererklæring om, at borgeren ansættes ordinært efter opkvalificeringen.« Stk. 3 og 4 bliver herefter stk. 6 og 7.
 4. I § 1, stk. 4, der bliver stk. 7, ændres »stk. 1-3« til: »stk. 1-6«.
 5. I § 3 indsættes efter stk. 2 som nyt stykke:
»Stk. 3. Personer omfattet af stk. 1 eller 2 anses alene for at have pligt til at stå til rådighed for virksomhedsrettede tilbud i perioden fra denne bekendtgørelses ikrafttræden og frem til og med den 31. januar 2021, jf. § 1, såfremt personen har givet informeret og uigenkaldeligt samtykke til, at vedkommende ønsker at deltage eller fortsætte i tilbuddet.« Stk. 3 bliver herefter stk. 4.
 6. I § 4, stk. 1, indsættes som nr. 2:
»2) Uanset § 12, stk. 1-4, har medlemmet frem til og med den 31. januar 2021 ikke pligt til at deltage i virksomhedsrettede tilbud, jf. § 1. Det gælder dog ikke, hvis medlemmet frivilligt har accepteret at deltage eller fortsætte i tilbuddet i perioden fra denne bekendtgørelses ikrafttræden og frem til og med den 31. januar 2021.« 7. I § 4 indsættes efter stk. 1 som nyt stykke:
»Stk. 2. Arbejdsløshedskassen skal ikke træffe afgørelse om dagpengemæssige konsekvenser på baggrund af, at medlemmet ikke opfylder de krav, der fraviges i stk. 1, nr. 2, 1. pkt.« Stk. 2 bliver herefter stk. 3.
 8. Efter § 4 indsættes før overskriften til § 5:
»Fravigelser angående bekendtgørelse om selvforskyldt ledighed § 4 a.
Med henblik på at forebygge og inddæmme udbredelsen af COVID-19 her i landet fraviges følgende forpligtelser for arbejdsløshedskasserne og deres medlemmer efter bekendtgørelse nr. 1169 af 25. november 2019 om selvforskyldt ledighed:
 1) Uanset § 10 er et medlem ikke selvforskyldt ledig, hvis medlemmet uden en gyldig grund har afslået at deltage i et virksomhedsrettet tilbud, jf. § 1, der skulle have været påbegyndt i perioden fra denne bekendtgørelses ikrafttræden og frem til og med den 31. januar 2021.
 2) Uanset § 11 er et medlem frem til og med den 31. januar 2021 ikke selvforskyldt ledig, hvis medlemmet uden en gyldig grund ophører i et virksomhedsrettet tilbud, jf. § 1. Det gælder dog ikke, hvis medlemmet frivilligt har accepteret at deltage eller fortsætte i tilbuddet i perioden fra denne bekendtgørelses ikrafttræden og frem til og med den 31. januar 2021.
Stk. 2. Arbejdsløshedskassen skal ikke træffe afgørelse om selvforskyldt ledighed på baggrund af, at medlemmet ikke opfylder de krav, der fraviges i stk. 1, nr. 1 og nr. 2, 1. pkt.« 9. I § 5, stk. 1, indsættes som nr. 2 og 3:
»2) §13 c, stk. 1, og stk. 3-6, om indsats efter kapitel 11, 12 og 14 i lov om en aktiv beskæftigelsesindsats til sygemeldte visiteret til kategori 2 efter § 12, stk. 1, nr. 2, jf. dog stk. 2-4. Sygemeldte kan fortsat vende gradvist tilbage i arbejde.
Fravigelsen gælder til og med den 31. januar 2021.
3) §13 d stk. 1 og stk. 2, om indsats efter kapitel 11, 12 og 14 i lov om en aktiv beskæftigelsesindsats til sygemeldte visiteret til kategori 3 efter § 12, stk. 1, nr. 3, jf. dog stk. 2-4. Fravigelsen gælder til og med den 31. januar 2021.« 10. I § 5 indsættes efter stk. 1 som nye stykker:
»Stk. 2. Uanset stk. 1, nr. 2 og 3, kan allerede igangsatte tilbud om virksomhedspraktik og løntilskudsjob efter kapitel 11 og 12 i lov om en aktiv beskæftigelsesindsats videreføres og forlænges efter reglerne for de enkelte tilbud, hvis borger er enig.
Jobcenteret skal fortsat udbetale løntilskud til arbejdsgivere, der har ret hertil efter kapitel 5 i lov om en aktiv beskæftigelsesindsats.
 Stk. 3. Uanset stk. 1, nr. 2 og 3, kan der bevilges og påbegyndes tilbud om virksomhedspraktik og løntilskudsjob efter lovens kapitel 11 og 12, hvis forløbet afholdes digitalt, og borgeren er enig.
Stk. 4. anset stk. 1, nr. 2 og 3, kan tilbud om øvrig vejledning og opkvalificering efter § 91 i lov om en aktiv beskæftigelsesindsats bevilges, påbegyndes og videreføres, hvis tilbuddet gennemføres digitalt, eller hvis der er en arbejdsgivererklæring om, at borgeren ansættes ordinært efter opkvalificeringen.« Stk. 2 bliver herefter stk. 5.
 11. § 6 affattes således:
 »§ 6. Med henblik på at forebygge og inddæmme udbredelsen af COVID-19 her i landet fraviges forpligtelser for det offentlige og privates rettigheder over for det offentlige i lov om kompensation til handicappede i erhverv m.v., jf. lovbekendtgørelse nr. 108 af 3. februar 2020 kapitel 5 om muligheden for at give tilbud om ansættelse med løntilskud, jf. dog stk. 2. Fravigelsen gælder til og med den 31. januar 2021.
Stk. 2. Uanset stk. 1, kan allerede bevilgede og påbegyndte tilbud om løntilskudsjob efter lovens kapitel 5 videreføres og forlænges efter reglerne for tilbud om ansættelse med løntilskud, hvis borgeren er enig.
Jobcenteret skal fortsat udbetale løntilskud til arbejdsgivere, der har ret hertil efter lovens kapitel 5.
 Stk. 3. Uanset stk. 1, kan der bevilges og påbegyndes tilbud om løntilskudsjob efter lovens kapitel 5, hvis forløbet afholdes digitalt, og borgeren er enig.
Stk. 4. Uanset stk. 1, kan tilbud om løntilskudsjob efter lovens kapitel 5 genoptages hos en arbejdsgiver, hvor borgeren var i samme løntilskudsjob umiddelbart før den 5. november 2020, og hvor forløbet blev afbrudt, herunder sat i bero, eller ophørte som følge af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Borgeren skal være enig i, at tilbuddet genoptages.
Den samlede varighed af tilbuddet før og efter afbruddet/ophøret kan ikke overstige varighedsbegrænsningen i lovens § 15 b, stk. 3. De øvrige betingelser for tilbuddet i lovens kapitel 5 anses for opfyldt, hvis det samme tilbud genoptages inden den 1. februar 2021.
 Stk. 5. For tilbud, som er givet hos en arbejdsgiver, hvor personen var i samme løntilskudsjob umiddelbart før den 12. marts 2020, og hvor forløbet blev afbrudt eller ophørte som følge af suspensionen af beskæftigelsesindsatsen, kan den samlede varighed af tilbuddet før og efter afbruddet/ophøret ikke overstige varighedsbegrænsningen på 1 år, jf. § 15 b, stk. 3. Alle de øvrige betingelser for tilbuddet i lovens kapitel 5 skal være opfyldt.
Stk. 6. For så vidt angår kravet i lovens § 15, stk. 1, om, at personen, som skal deltage i løntilskudsjob ved ansættelse af nyuddannede personer med handicap, ikke har opnået ansættelse op til 2 år efter uddannelsens afslutning, kan kravet fraviges i de tilfælde, hvor kravet om de 2 år er udløbet i perioden eller umiddelbart før perioden fra den 15. december 2020 til og med den 31. januar 2021, og hvor personen ikke har kunnet opnå ansættelse som følge af den nationale udmelding om restriktioner i beskæftigelsesindsatsen.« 12. I § 7, nr. 3 og 4, indsættes efter »som før afbrydelsen«: », samt at borgeren er enig i, at tilbuddet genoptages«.
§ 2 Bekendtgørelsen træder i kraft den 20. december 2020.
