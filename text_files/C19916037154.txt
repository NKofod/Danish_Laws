(Rektorerne ved børnehave- og  

 fritidsseminarierne, rektorerne ved lærerseminarierne, rektorerne ved  

 seminarier der uddanner ernærings- og husholdningsøkonomer,  

 forstanderne ved håndarbejdsseminarierne og forstanderne  

 ved sløjdlærerskolerne) Undervisnings- og forskningsministeriet, Lønafdelingen, delegerer herved  

 sin kompetence til at udstede skriftlig kørselsbemyndigelse til rektorerne  

 for - lærerseminarierne, - børnehave- og fritidspædagogseminarierne, - ernærings- og husholdningsøkonomseminarierne og forstanderne for - håndarbejdsseminarierne og - sløjdlærerskolerne.
 Som hovedregel gælder det, at offentligt befordringsmiddel skal benyttes  

 ved tjenesterejser.
 Skønnes det mest økonomisk, kan eget befordringsmiddel benyttes, og  

 udgifterne godtgøres efter lav sats.
 Er der tale om regelmæssig kørsel i større omfang, kan der udsted en  

 skriftlig kørselsbemyndigelse, hvorefter udgifterne godtgøres efter høj sats.
 Finansministeriet udsender pr. 1. januar hvert år cirkulære indeholdende  

 de regulerede satser.
 De nærmere retningslinier for udstedelse af kørselsbemyndigelse fremgår af  

 vedlagte vejledning.
 Med hensyn til afholdelse af udgifter til tjenesterejser iøvrigt henvises  

 til Finansministeriets personaleadministrative vejledning kapitel 23.
Med venlig hilsen Dorthea Clausen fuldmægtig Bilag VEJLEDNING OM UDSTEDELSE AF SKRIFTLIG KØRSELSBEMYNDIGELSE PÅ SEMINARIERNE  

 OG SLØJDLÆRERSKOLERNE.
For at få godtgjort tjenestekørsel i eget befordringsmiddel efter høj sats  

 skal der udstedes skriftlig bemyndigelse, jfr.
Finansministeriets cirkulære  

 af 15. april 1988 om godtgørelse af merudgifter ved tjenesterejser.
 Undervisningsministeriet har delegeret sin kompetence til at udstede  

 skriftlig kørselsbemyndigelse til seminariernes rektorer og forstanderne ved  

 håndarbejdsseminarierne og sløjdlærerskolerne.
HVORNÅR GIVES BEMYNDIGELSE TIL KØRSEL EFTER HØJ SATS ? Som udgangspunkt gælder, at der til tjenesterejser fortrinsvis skal bruges  

 offentlige befordringsmidler.
Det kan imidlertid tillades, når særlige forhold taler for det, f.eks. når  

 det i det givne tilfælde er mest økonomisk, at eget befordringsmiddel  

 benyttes.
Udgangspunktet er, at kørslen godtgøres efter lav sats.
Er der tale om regelmæssig kørsel af større omfang normalt mindst 5000 km,  

 kan der gives en skriftlig kørselsbemyndigelse, hvorefter kørslen godtgøres  

 med høj sats indtil 12000 km pr. finansår.
Herefter udbetales lav sats.
 I tilfælde, hvor det vurderes, at særlige tjenstlige hensyn gør sig  

 gældende, kan bemyndigelsen gives, selv om den årlige kørselsmængde er  

 mindre.
 Ved vurderingen skal der ikke anlægges forskellig betragtning på heltids-  

 og deltidsansatte.
HVORDAN GIVES BEMYNDIGELSE TIL KØRSEL EFTER HØJ SATS ? Bemyndigelsen gives på baggrund af en ansøgning indeholdende oplysning om - rejseaktivitetens formål samt kørselsmængde i det søgte finansår.
- hvorvidt der fra anden offentlig myndighed er givet tilladelse til  

 kørsel efter høj sats.
Hvis der fra anden offentlig myndighed er givet  

 tilladelse til kørsel efter høj sats, skal det samlede antal km, der er givet  

 tilladelse til oplyses.
Samlet må det tilladte antal km til kørsel efter høj  

 sats ikke overstige 12000 km årligt.
 På baggrund heraf udstedes en skriftlig bemyndigelse indeholdende  

 oplysninger om rejseaktivitetens formål og antal km, som vil kunne foretages  

 i henhold til bemyndigelsen.
Bemyndigelsen gives under forudsætning af, at det angivne kørselsbehov  

 svarer til den kørselsmængde, der søges om.
Viser det sig ved årets udgang,  

 at rejseaktiviteten har været mindre end påregnet, skal differencen mellem  

 højeste og laveste sats ikke tilbagebetales, men der vil normalt ikke kunne  

 gives bemyndigelse i det kommende år.
 Genpart af bemyndigelsen sendes til Rigsrevisionen.
 Der henvises i øvrigt til Finansministeriets Personaleadministrativ  

 vejledning kap. 23.
