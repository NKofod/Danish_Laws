 I Meddelelse om køretøjers indretning og udstyr nr. 1614 af 22. oktober  

 1992 blev varslet nye regler om akseltryk og totalvægt mv. i international  

 trafik.
De nye regler giver blandt andet mulighed for at få registreret en  

 tre-akslet lastbil med en tilladt totalvægt på 26.000 kg, der kan udnyttes  

 ved international kørsel.
En sådan tre-akslet lastbil har hidtil kunnet  

 registreres med en tilladt totalvægt på 24.000 kg, og har kunnet godkendes  

 med et påhængekøretøj med en tilladt totalvægt på 24.000 kg, således at den  

 tilladte totalvægt af vogntoget blev 48.000 kg.
 Med henblik på bl.a. at muliggøre, at en sådan lasbil med en  

tilladt  totalvægt på 26.000 kg fortsat kan anvendes med den  

faktiske  totalvægt på 24.000 kg, sammen med et påhængskøretøj med en  

 tilladt totalvægt på 24.000 kg og dermed en faktisk vogntogsvægt på  

 48.000 kg, uanset summen af køretøjernes tilladte totalvægte udgør  

 50.000 kg, foretages følgende ændringer i reglerne:
 1. Detailforskrifterne for Køretøjer 1993.
»3.01.200 VOGNTOG 2. Synsfri sammenkobling.
 I Meddelelse nr. 1545 og 1546 af 30. januar 1989 slettes henholdsvis pkt.  

 2.1 (1) b) og 2.1 (5) a), hvor det hidtil har været kontrolleret, at  

tilladt totalvægt for vogntog ikke oversteg 48.000 kg.
 I de samme Meddelelsers pkt. 2.1 (1) c) g d) henholdsvis 2.1 (5) b) og c)  

 kontrolleres vægt af påhængskøretøj (»1,5 gange reglen«) og  

 drivakseltryk (»20 % reglen«). Disse skal alene kontrolleres ud fra  

 de nationalt tilladte vægte.
 3. Bestemt kombination.
 For køretøjer (fast eller variabel) kombination kontrolleres vægt af  

 påhængskøretøj (»1,5 gange reglen«) og drivakseltryk (»20 %  

 reglen«) ud fra de nationalt tilladte vægte.
Et sættevogntog i bestemt kombination har een fælles påskrift for  

 vogntoget.
Såfremt summen af bilens tilladte totalvægt og sættervognens  

 tilladte akseltryk overstiger 48.000 kg angives vogntogets tilladte totalvægt  

 som 48.000 kg.
 4. Eksempler.
Ændringerne vil medføre, at f.eks. en lastbil med en tilladt  

  totalvægt på 26.000 kg vil kunne synsfri sammenkobles med en påhængsvogn med  

 en tilladt totalvægt på 24.000 kg.
Chaufføren skal da vide at - ved national kørsel må bilens faktiske totalvægt ikke overstige  

 24.000 kg og vogntogets faktiske totalvægt må ikke overstige 48.000 kg.
- ved international kørsel må vogntogets faktiske totalvægt ikke  

 overstige 40.000 kg.
Vogntogsvægten kan f.eks. fordeles med 26.000 kg på  

 bilen og 14.000 kg på påhængsvognen.
Man vil også med de ny regler kunne få godkendt en 4-akslet lastbil med en  

 tilladt totalvægt på 31.000 kg til kørsel med største påhængsvognsvægt på  

 19.000 kg (forudsat 10.000 kg drivakseltryk). Den faktiske vogntogsvægt må  

 heller ikke i dette tilfælde overstige 48.000 kg.
Vogntogsvægten kan f.eks.  

 fordeles med 29.000 kg på bilen og 19.000 kg på påhængsvognen.
 5. Ikrafttræden.
 Meddelelsen træder i kraft den 1. januar 1993.
 Detailforskrifter for Køretøjer 1993 træder i kraft den 1. april 1993 og  

 gælder for køretøjer, der registreres, godkendes eller tages i brug 1. gang  

 på ikrafttrædelsesdatoen eller senere.
 Ethvert køretøj kan dog fra den 1. januar 1993 indrettes i  

 overensstemmelse med ovenstående bestemmelser.
P.
M.
V:
E.
B.
