Nr BSF 32 Forslag til folketingsbeslutning om forbud mod produktion af phenmedipham  

 på Kemisk Værk Køge A/S Fremsat af Dorte Bennedsen (S) Helen Beim (S) Baadsgaard (S) Pia Gjellerup  

 (S) Erik Holst (S) Helge Mortensen (S) Henning Nielsen (S) Trøjborg (S) den 3. november 1987 Folketinget pålægger regeringen at forbyde igangsættelse af produktion af bekæmpelsesmidlet phenmedipham på Kemisk Værk Køge A/ S.
BEMÆRKNINGER TIL LOVFORSLAGET Kemisk Værk Køge A/S ønsker at påbegynde en produktion af bekæmpelsesmidlet phenmedipham.
Der er ingen særlig risiko forbundet med det færdige produkt, men i selve fremstillingsprocessen indgår stoffer af stor giftighed, bl.a.
MTI (metatotylisocyanat) og CMME (chlormyresyremethylester).
Efter en gennemgang af ansøgningen fra virksomheden meddelte Hovedstadsrådet den 30. maj 1985 afslag på produktionen, bl.a. med begrundelse i risikoen ved de meget giftige råstoffer.
Køge Byråd har ligeledes drøftet ansøgningen og et enigt byråd har udtalt, at man ikke ønsker en sådan produktion placeret midt i et tæt befolket område.
 Hovedstadsrådets afslag blev indbragt for Miljøstyrelsen, som den 14.
 maj 1986 gav en midlertidig tilladelse for en 2-årig periode.
Denne tilladelse blev af bl.a.
Danmarks Naturfredningsforening påklaget til Miljøankenævnet.
I kendelse af 21. oktober 1987 har Miljøankenævnet stadfæstet Miljøstyrelsens afgørelse med enkelte mindre ændringer.
 I sin kendelse (p. 26) siger Miljøankenævnet:
»Nævnet finder det endvidere betænkeligt at bygge en afgørelse på risikovurderinger, hvor sandsynlighed og konsekvens vægtes lige meget, hvis det drejer sig om anlæg, hvor konsekvenserne ved uheld kan være meget store, medens sandsynligheden er meget lille.
Der bør i disse tilfælde også lægges vægt på, om de mulige konsekvenser overhovedet er acceptable for samfundet.« Forslagsstillerne er enige i disse bemærkninger og skal hertil føje, at der ved den omtalte ansøgning fra Kemisk Værk Køge A/ S er tale om en ny kemisk produktion, og at der ikke forud for denne afgørelse har været nogen overvejelser om, hvad der samfundsmæssigt er acceptabelt.
Det nærmeste, man har været sådanne overvejelser, har været drøftelsen i Køge Byråd og i Hovedstadsrådet, som begge har sagt nej til at tillade produktionen.
På denne baggrund er forslagsstillerne af den opfattelse, at det ikke er rimeligt at gå imod de lokale myndigheders afvisning af produktionen, som skal finde sted midt i et tæt befolket område, og at produktionen derfor ikke skal igangsættes.
Forslagsstillerne mener endvidere, at forbuddet mod igangsættelse af denne produktion skal følges op af en grundig principiel debat om, hvilke typer af kemisk produktion der vil være acceptabel i Danmark, og om krav til placering af sådanne virksomheder.
