Rigsadvokatmeddelelsen, afsnittet: Freds- og ærekrænkelser (§§ 263-275 a) Revideret 8. november 2017 1. Overblik og tjekliste Nedenfor er en oversigt over påtalereglerne vedrørende straffelovens kapitel 27. Se nærmere herom i pkt. 4.
2. Politiets efterforskning og sagsbehandling 3. Forberedelse 4. Jura Det fremgår af straffelovens § 275, stk. 1, 1. pkt., at forbrydelserne i kapitel 27 er undergivet privat påtale.
Det gælder dog ikke bestemmelserne i § 266, § 266 a og § 266 b, som er undergivet offentlig påtale, jf. straffelovens § 275, stk. 1, 2. pkt.
 Offentlig påtale kan dog ske i de i §§ 263-264 d nævnte tilfælde, hvis forurettede anmoder om det, jf. § 275, stk. 2, 1. pkt. (betinget offentlig påtale).
 En anmeldelse fra den berettigede skal anses som en begæring om offentlig påtale, medmindre andet fremgår af anmeldelsen, jf. retsplejelovens § 720, stk. 2, 2. pkt.
 Herudover kan anklagemyndigheden - hvis forurettede anmoder om det, jf. § 275, stk. 2, 2. pkt. - påtale et forhold, hvis en offentlig ansat mv. bliver beskyldt eller lignende for forhold, der kan medføre eller kunne have medført stillingens fortabelse.
 Det samme gør sig gældende, hvis en beskyldning fremsættes i en skrivelse uden afsender eller i en skrivelse med forkert/falsk navn som afsender.
 For så vidt angår bestemmelsen i § 275, stk. 2, 2. pkt., om krænkelse af offentligt ansatte, se Rigsadvokatmeddelelsen afsnit om Chikane, trusler og vold mod offentligt ansatte mv., pkt. 4.1.8.
 Hvis en handling, der indeholder en lovovertrædelse, som er henvist til privat forfølgning, også indeholder en lovovertrædelse, der er undergivet offentlig påtale, kan anklagemyndigheden påtale begge lovovertrædelser under ét efter begæring af den private påtaleberettigede, jf. retsplejelovens § 727, stk. 1.
Endvidere kan der ske offentlig påtale af en lovovertrædelse, der er henvist til privat forfølgning, hvis almene hensyn kræver det, jf. retsplejelovens § 727, stk. 2, 1. pkt.
Almene hensyn kan f.eks. foreligge, hvis forholdet har tilknytning til de øvrige forhold i sagen, men hvor der ikke er tale om samme handling, jf.
TfK2002. 463V.
I den pågældende sag var T tiltalt for overtrædelse af straffelovens § 264, stk. 1, nr. 1, § 244 og § 266, ved at have sparket en dør op og skaffet sig adgang til A's lejlighed og derefter udøvet vold mod og truet A.
A var ikke blevet vejledt om, at han skulle have anmodet om offentlig påtale af husfredskrænkelsen, hvorfor dette ikke var sket, men da husfredskrænkelsen havde sammenhæng med de to andre forhold, fandt retten at betingelserne for offentlig påtale i retsplejelovens § 727, stk. 2, var opfyldt.
Skønnet over, hvorvidt almene hensyn kræver offentlig påtale, tilkommer anklagemyndigheden, ikke retten, jf.
U 2001.2149Ø.
Det er en forudsætning for anvendelse af § 727, stk. 2, 1. pkt., at der foreligger en tilkendegivelse enten direkte i anklageskriftet eller indirekte ved tiltalens formulering.
5. Straf og andre retsfølger 6. Efter dom 6.1. Domme til Vidensbasen Det skal overvejes, om dommen er egnet til at indgå i anklagemyndighedens Vidensbase.
En dom kan være egnet til Vidensbasen, hvis den belyser strafniveauet eller praksis for rettighedsfrakendelse mv. inden for et sagsområde, eller hvis dommen belyser problemstillinger af generel/principiel betydning for retstilstanden.
Samtidig kan en dom være egnet, hvis den vedrører et område, som ikke allerede er dækket på Vidensbasen.
 Kun endelige domme må indsendes til Vidensbasen.
 Skemaer til indsendelse af domme til Vidensbasen findes i Vidensbasen på AnklagerNet.
