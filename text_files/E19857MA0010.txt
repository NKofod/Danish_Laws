 Der var rejst spørgsmål om, hvorvidt afgiften i forbindelse med udgifterne  

 ved anskaffelse og drift af en racerbil og en lastbil kunne medregnes til den  

 indgående afgift.
Det var oplyst, at virksomhedens afgiftspligtige omsætning hidrørte fra  

 sponsorbidrag og honorarer for forskellige reklamearrangementer i forbindelse  

 med deltagelse i motorløb med en Formel 1 racerbil samt udlejning af en anden  

 racerbil, der ifølge lejekontrakten skulle leveres på konkurrencestedet uden  

 særligt vederlag.
Lastbilen anvendes dels som værksted, dels til transport af  

 de to racerbiler.
Nævnet fandt, at den omhandlede racerbil ikke kunne betragtes som et  

 personmotorkøretøj i relation til merværdiafgiftslovens § 16, stk 3, punkt g.  

 Der var derfor fuld fradragsret for afgiften i forbindelse med anskaffelse og  

 drift af racerbilen under forudsætning af, at køretøjet udelukkende anvendes  

 erhvervsmæssigt, og at de præmier, der vindes i løbene, medregnes til den  

 afgiftspligtige værdi/ omsætning.
Der var ligeledes fuld fradragsret for  

 afgiften ved anskaffelse og drift af lastbilen, såfremt den udelukkende  

 benyttes til afgiftspligtige formål, herunder til transport af racerbilerne  

 til motorløb, hvortil der er knyttet sponsoraftaler.
 Se også Mn.868.
