Indholdsfortegnelse Bilag 1-14 Bygge- og Boligstyrelsens bekendtgørelse nr. 985 af 14. december 1993 om støttet byggeri Indledning Ved ændring af lov om boligbyggeri (boligbyggeriloven), lov om boliger for  

 ældre og personer med handicap (ældreboligloven) og realkreditloven ved lov  

 nr. 440 af 30.juni 1993 er der etableret en yderligere decentralisering af  

 støttesagsbehandling og tilsagnsgivning for det støttede byggeri.
 Den øgede decentralisering træder i kraft den 1.januar 1994.
For almennyttigt boligbyggeri og ungdomsboliger afskaffes den centrale  

 kvotestyring.
Dette gælder også renovering mm. af ungdomsboliger.
I stedet  

 overlades det til den enkelte kommunalbestyrelse - på baggrund af en nøje  

 vurdering af behovet for nyt boligbyggeri - at træffe beslutning om opførelse  

 af nyt byggeri. Ældreboliger er fortsat ikke belagt med kvote.
For private  

 støttede andelsboliger opretholdes reglerne om kvote.
 For alle boligtyper indføres vejledende rammebeløb, og der indføres en  

 harmonisering både af den statslige og kommunale finansieringsandel for de  

 ikke-kvotebelagte boligtyper.
 I de tilfælde, hvor der søges om godkendelse af fravigelser fra de  

 gældende regler som et led i forsøg, jf. boligbyggerilovens § 62 a eller  

 tilskud til forsøg efter boligbyggerilovens § 54, skal Bygge- og  

 Boligstyrelsens godkendelse indhentes.
I tilknytning til den ændrede støtteprocedure skal kommunalbestyrelsen,  

 ligesom det har været gældende fra 1. januar 1992, indberette de oplysninger,  

 der er en forudsætning for den decentrale støttesagsbehandling og  

 tilsagnsgivning samt for finansieringen af byggeriet og udbetalingen af den  

 offentlige støtte til Informations- og forvaltningssystemet for støttet  

 byggeri og byfornyelse - BOSSINF.
Systemet er udbygget til efter den 1.januar  

 1994 også at omfatte ældreboliger og renovering mv. af ungdomsboliger.
Det er fortsat overladt til kommunalbestyrelsen at vurdere og tage  

 stilling i de tilfælde, hvor der kan opstå tvivl om, hvorvidt konkrete  

 forhold er omfattet af de gældende bestemmelser.
Det er kommunalbestyrelsens  

 ansvar at foretage de nødvendige skøn og fortolkninger i forbindelse med  

 støttesagsbehandlingen ud fra loven og øvrige gældende regler.
 I forbindelse med lovændringen har Bygge- og Boligstyrelsen udstedt  

 bekendtgørelse nr. 985 af 14. december 1993 om støttet byggeri  

 (støttebekendtgørelsen). Der er heri gennemført en harmonisering af reglerne  

 for de forskellige typer af støttet byggeri, således at der fremover vil være  

 tale om at følge den samme tilsagnsgivningsprocedure, uanset hvilken af de  

 støttede boligtyper, der er tale om.
 Bygge- og Boligstyrelsen har ligeledes udarbejdet forslag til nye skemaer  

 til brug for støttesagsbehandlingen og vejledning til udfyldelse og  

 indberetning af disse, jf. kapitel 12 nedenfor.
Støttebekendtgørelsen med bilag gælder for tilsagn, som gives efter den 1.  

 januar 1994. Støttebekendtgørelsen er optrykt som bilag til vejledningen.
Med  

 vejledningen tilsigtes en uddybning og forklaring af indholdet i  

 støttebekendtgørelsen.
 Denne vejledning erstatter:
* Bygge- og Boligstyrelsens vejledning af 29. november 1991 om offentligt  

 støttet byggeri efter lov om boligbyggeri, og (* 1) * Bygge- og Boligstyrelsen vejledning af 25. november 1988 om  

 administration af ældreboliger, afsnit 4-7.
1. Boligtyper Vejledningen omfatter alle typer af byggeri, som får støtte efter  

 boligbyggeriloven og ældreboligloven bortset fra kollektive bofællesskaber  

 efter kapitel 12 a i boligbyggeriloven.
 Det drejer sig om følgende boligtyper efter lov om boligbyggeri:
* almennyttige boliger, * private andelsboliger, og * ungdomsboliger, samt ældreboliger efter lov om boliger for ældre og personer med handicap.
2. Almindelige betingelser for støtte 2.1. Bygherrekredsen Bygherrekredsen er afhængig af boligtypen.
 For almennyttige boliger er bygherrekredsen begrænset til  

 almennyttige boligselskaber, dvs. dels selskaber, der i medfør af  

 boligbyggeriloven er godkendt til at udøve almennyttig boligvirksomhed på  

 grundlag af reglerne i loven, dels selskaber, der inden boligbyggerilovens  

 ikrafttræden, er godkendt til at udøve almennyttig boligvirksomhed.
For private andelsboliger kan enhver være bygherre i den  

 udstrækning, anden lovgivning ikke er til hinder herfor.
Bygherrekredsen  

 omfatter således andelsboligforeninger, der er dannet med henblik på  

 opførelse af boliger til foreningens medlemmer samt personer, institutioner,  

 selskaber og fonde, som ønsker at opføre boliger med henblik på overdragelse  

 til en andelsboligforening.
Der gælder forskellige regler, alt efter om  

 bygherren er en andelsboligforening bestående af de kommende beboere eller  

 ej.
Bygherrekredsen for ungdomsboliger kan være et almennyttigt  

 boligselskab, eller en selvejende institution, hvis vedtægter er godkendt af  

 kommunalbestyrelsen på grundlag af normalvedtægten.
Inden tilsagn gives til  

 en selvejende institution, skal institutionen være stiftet.
Der skal være  

 godkendt vedtægter og udpeget en midlertidig bestyrelse, indtil et medlem,  

 der repræsenterer beboerne, kan udpeges.
 For ældreboliger kan bygherren være en kommune, et almennyttigt  

 boligselskab, en selvejende institution eller en pensionskasse.
 Opføres ældreboliger af et almennyttigt boligselskab gælder samme regler  

 som anført ovenfor under almennyttigt boligbyggeri.
Hvis ældreboligerne er organiseret som en selvejende institution, skal  

 institutionen være stiftet, inden der gives tilsagn, ligesom der skal være  

 godkendt vedtægter og udpeget en bestyrelse.
Det er et krav, at der skal  

 stiftes en selvejende institution for hvert ældreboligprojekt, der gives  

 tilsagn til.
Der er ikke fastsat bestemmelser om indholdet af vedtægterne.
Bygherrerne, der opfører støttet byggeri efter boligbyggeriloven og  

 ældreboligloven har et ansvar for, at de for byggeriet gældende støtteregler  

 overholdes.
Kommunalbestyrelsen har således mulighed for at afkræve  

 bygherrerne det materiale, som i hvert enkelt tilfælde måtte findes påkrævet,  

 for at kommunalbestyrelsen kan vurdere, om bygherren lever op til dette  

 ansvar.
2.2. Byfornyelsesloven Kommunalbestyrelsen kan, jf. støttebekendtgørelsens § 2, stk. 3, ikke give  

 tilsagn om støtte til et projekt, hvis projektet allerede har fået støtte  

 efter lov om byfornyelse og boligforbedring.
Der kan således ikke, som det  

 tidligere er sket i visse tilfælde, ydes støtte til ombygning af en bygning,  

 der allerede er delvist istandsat efter byfornyelsesloven.
Undtaget fra denne regel er dog byggeri på ryddede grunde i sanerings-  

 eller byfornyelsesområder.
En grund, der er ryddet med støtte efter  

 sanerings- eller byfornyelsesloven, kan således fortsat bebygges med støttet  

 byggeri i henhold til boligbyggeriloven.
 Nedrivningsudgifterne påføres sanerings- eller byfornyelsesregnskabet,  

 hvorefter grunden overdrages til den bygherre, der skal forestå nybyggeriet.
Ved lov nr. 438 af 30. juni 1993 er der gennemført en ændring af lov om  

 byfornyelse og boligforbedring.
Kommunalbestyrelsen kan herefter lade en  

 beslutning om byfornyelse eller boligforbedring omfatte inddragelse af  

 uudnyttede arealer, f.eks. loftsarealer, samt indretning af disse til  

 beboelse.
Det er en betingelse, at bygningen, inden beslutningen træffes,  

 overvejende indeholder beboelse.
Der henvises til byfornyelseslovens § 7,  

 stk. 1, nr. 5, og § 32, stk. 2.
 Det er endvidere en betingelse, at bygningen uanset muligheden for at  

 inddrage uudnyttede arealer til ny beboelse er omfattet af byfornyelsesloven,  

 dvs. at bygningen er utidssvarende efter lovens § 3.
Under de nævnte betingelser er der således mulighed for at indrette  

 boliger, som tillige vil kunne anvendes til unge.
Der er ikke tale om  

 ungdomsboliger af den karakter, som i øvrigt er omhandlet i vejledningen.
2.3. Planlægningsforhold Kommunalbestyrelsen skal, jf. støttebekendtgørelsens § 26, stk. 3, som  

 hidtil påse, at de planlægningsmæssige forudsætninger for det påtænkte  

 byggeri er i orden.
Kommunalbestyrelsen kan ikke give tilsagn til et projekt, hvis det  

 fornødne plangrundlag ikke er tilstede.
Det vil normalt sige, at der skal  

 foreligge en endeligt vedtaget lokalplan, og planen skal være registreret i  

 Planregistret.
 For gennemførelse af renoveringsarbejder efter § 73 b i boligbyggeriloven  

 vil der normalt ikke være behov for en lokalplan.
2.4. Økonomisk uafhængighed Kommunalbestyrelsen skal i forbindelse med tilsagn påse, at de regler om  

 organisationsforhold, der er fastsat i boligbyggeriloven og ældreboligloven  

 og i de hertil knyttede bekendtgørelser, er overholdt.
2.4.1. Almennyttigt byggeri Det enkelte byggeprojekt skal, uanset om det indeholder almennyttige  

 boliger, ungdomsboliger, ældreboliger eller en blanding heraf, udgøre en  

 selvstændig afdeling, der er økonomisk uafhængig af andre afdelinger,  

 selskabet og andre selskaber.
Hver afdeling skal have skøde på ejendommen.  

 Afdelingen skal stå som debitor såvel ved byggelån som ved endelig  

 finansiering efter byggeriets afslutning.
 Tilsvarende gælder, hvis private andelsboliger opføres med salg for øje.  

 Den afdeling, der forestår opførelsen af private andelsboliger er i dette  

 tilfælde ikke en almennyttig boligafdeling.
 Opfører flere boligselskaber et samlet projekt, skal hvert boligselskabs  

 del af byggeriet udgøre en selvstændig afdeling af det pågældende selskab.  

 Der henvises herom nærmere til Bygge- og Boligstyrelsens bekendtgørelse om  

 almennyttig boligvirksomhed.
 Kommunalbestyrelsen skal i øvrigt påse, at et almennyttigt boligselskab  

 opfylder de i kapitel 2 i lov om boligbyggeri nævnte regler.
2.4.2. Ungdomsboliger Ungdomsboliger, der ejes af en selvejende institution, skal være økonomisk  

 uafhængig af andre institutioner og af en eventuel forretningsfører.
Der  

 henvises til Bygge- og Boligstyrelsens bekendtgørelse nr. 666 af 27.  

 september 1991 om organisation af ungdomsboliger, der er opført med offentlig  

 støtte og bekendtgørelse nr. 340 af 1. juni 1993 om drift og tilsyn med  

 ungdomsboliger, der er opført med statsstøtte.
2.4.3. Ældreboliger Det enkelte ældreboligprojekt skal udgøre en selvstændig økonomisk enhed,  

 når det ejes af en selvejende institution, en pensionskasse eller en kommune.  

 Det er kommunalbestyrelsen, der skal påse, at ældreboligerne er en  

 selvstændig økonomisk enhed, der kun kan forpligtes af forhold, der vedrører  

 de ældreboliger, som tilsagnet omfatter.
Hvis ældreboligerne f.eks. opføres i  

 sammenhæng med et eksisterende plejehjem, skal der ske opdeling efter  

 ejerlejlighedsloven, se nedenfor.
Der henvises til Bygge- og Boligstyrelsens  

 bekendtgørelse nr. 190 af 20. marts 1990 om administration af ældreboliger.
2.5. Tinglyst skøde og ejerlejlighedsopdeling Der skal være tinglyst endeligt skøde på ejendommen senest ved byggeriets  

 påbegyndelse, medmindre grunden i forvejen ejes af bygherren.
Tinglysning kan  

 udskydes, hvis tinglysningen alene er betinget af udstykningsmyndighedernes  

 samtykke, og der er forhåndsgodkendelser fra disse myndigheder af, at  

 udstykningen kan godkendes.
Der henvises til støttebekendtgørelsens § 12.
 For almennyttigt boligbyggeri skal skødeforholdene bringes på plads straks  

 i forbindelse med erhvervelsen, også selvom denne ligger forud for  

 støttesagens påbegyndelse.
 Krav om skøde kan fraviges i de undtagelsestilfælde, hvor der er tale om  

 opførelse af nybyggeri på lejet grund.
Ved på- eller tilbygning af en eksisterende almennyttig afdeling kan der  

 ikke ske ejerlejlighedsopdeling.
Boligerne bliver i dette tilfælde en  

 integreret del af den almennyttige afdeling - uanset om der er tale om  

 almennyttige boliger, ungdomsboliger eller ældreboliger.
Projekter med forskellige boligtyper, der ikke kan integreres i samme  

 byggeprojekt, kan ikke opføres på samme ejendom.
Der henvises nærmere herom  

 til afsnit 7.1. - 7.3. Hvis matrikulær udstykning for projektenhederne ikke  

 er mulig, skal der allerede ved projekteringen træffes beslutning om  

 ejerlejlighedsopdeling for hver enkelt projektenhed, således at de  

 forskellige projektenheder holdes finansieringsmæssigt adskilt.
Dette gælder  

 uanset, om projektet opføres samtidigt eller successivt.
Ved projekter, der indeholder erhvervsarealer, skal der uanset  

 erhvervsarealets størrelse ske opdeling i ejerlejligheder.
De støttede  

 boliger skal udgøre en beboelsesejerlejlighed, som udgør en selvstændig  

 økonomisk enhed, og som ikke kan videreopdeles.
Erhvervsarealet skal udgøre  

 en eller flere erhvervsejerlejligheder.
For at undgå, at ejerforeningen påføres tab, skal kommunalbestyrelsen  

 tillige påse, at der i forbindelse med ejerlejlighedsopdelingen stilles  

 sikkerhed for, at det samlede byggeri vil blive udført, og for at  

 erhvervsafsnittet bærer sin andel af fællesudgifterne.
Kommunalbestyrelsen må  

 sikre sig, at det i vedtægterne for ejerforeningen fremgår, at den  

 ejerlejlighed, der omfatter det støttede byggeri, kun kan pålægges udgifter,  

 der direkte vedrører dette.
Uanset det fordelingstal, som denne ejerlejlighed  

 måtte få, vil den således f.eks. ikke kunne pålægges udgifter til udsmykning  

 af fællesarealer.
 Ejerlejlighedsnummer for ejerlejlighederne skal oplyses senest i  

 forbindelse med godkendelse af anskaffelsessummen før påbegyndelse.
 For at sikre en økonomisk adskillelse mellem ældreboliger og f.eks.  

 plejehjem eller servicearealer etableret efter bistandsloven, skal der enten  

 ske matrikulær udstykning eller en opdeling i ejerlejligheder efter  

 ejerlejlighedslovens § 10, stk. 1, nr. 6. Det er i denne bestemmelse  

 forudsat, at opdelingen sker i to selvstændige ejerlejligheder, som  

 indeholder henholdsvis ældreboliger og plejehjemmet/servicearealet.
 3. Indberetning af opførelse af boliger mv.
For almennyttigt boligbyggeri og ungdomsboliger, herunder renovering mv.  

 af ungdomsboliger, ophæves de hidtil gældende kvoteordninger.
Som hidtil  

 gælder ingen kvote for ældreboliger.
 Kvoteordningen bibeholdes for private andelsboliger.
Kommunalbestyrelsen skal, jf. støttebekendtgørelsens § 6, stk. 1, hvert år  

 i december måned til Informations- og forvaltningssystemet BOSSINF indberette  

 det antal boliger/værelsesenheder/renoveringsbeløb for ungdomsboliger, som  

 kommunalbestyrelsen planlægger at meddele tilsagn til i det kommende  

 finansår.
Endvidere indberettes det antal boliger/  

 værelsesenheder/renoveringsbeløb, som forventes påbegyndt/anvendt det  

 kommende år.
Indberetningspligten gælder alt støttet boligbyggeri bortset fra  

 private andelsboliger.
Der skal ikke længere ske indberetninger for de 3  

 budgetoverslagsår til BOSSINF.
Samtidig indberettes, jf. støttebekendtgørelsens § 6, stk. 2, kommunens  

 ønsker om opførelse af private andelsboliger.
Endvidere indberettes, jf.  

 støttebekendtgørelsens § 6, stk. 3, ønsker om støtte til forsøg efter § 54 i  

 boligbyggeriloven.
Såvel det ansøgte beløb som det antal lejligheder,  

 forsøget vedrører, skal indberettes.
Bygge- og Boligstyrelsen vil som hidtil indkalde indberetninger og ønsker  

 fra kommunerne ved en særlig skrivelse herom.
De nærmere procedurer og  

 tidsfrister for indberetningen vil fremgå af indkaldelsesskrivelsen.
Kommunalbestyrelsen skal i forbindelse med indberetning om forventede  

 tilsagn til støttet byggeri - og for private andelsboliger, ønsker om  

 opførelse - meget nøje vurdere den lokale boligsituation og behovet for  

 nybyggeri, herunder særligt behovet for støttet byggeri.
Kommunalbestyrelsen  

 skal derfor løbende følge udlejningssituationen for såvel det nyopførte som  

 det ældre, måske mindre attraktive byggeri.
Er der udlejningsvanskeligheder i det eksisterende støttede byggeri,  

 almennyttige boliger, ungdomsboliger og ældreboliger, vurderes årsagen  

 hertil, og der må træffes beslutninger om iværksættelse af foranstaltninger  

 til nedbringelse af udlejningsvanskelighederne.
Kommunalbestyrelsen må i den  

 forbindelse overveje, om udlejningsvanskelighederne bør give anledning til  

 ændringer i kommunens udbygningsplaner.
 I tilfælde, hvor mere end 2 pct. af det samlede antal boliger inden for  

 disse kategorier står tomme, og dette medfører lejetab for bebyggelserne, vil  

 det ikke være muligt at give tilsagn til etablering af støttet byggeri.  

 Private andelsboliger indgår således ikke i disse opgørelser.
 Reglerne i støttebekendtgørelsens § 7 om ledige lejligheder forventes  

 revideret i slutningen af 1994. Boligministeriet påregner at etablere et  

 administrationssystem, der kan anvendes af kommunalbestyrelsen til opgørelse  

 af antallet af ledige lejligheder.
3.1. Kvoteordningen for private andelsboliger For private andelsboliger kan kommunalbestyrelsen inden for den udmeldte  

 tilsagnsramme give tilsagn om støtte til de projekter, der ønskes iværksat  

 det pågældende år.
Der henvises til støttebekendtgørelsens § 3.
 Kommunalbestyrelsen kan ligeledes give tilsagn om projektudvidelser, men  

 kun indenfor den for finansåret tildelte ramme.
Ønskes et projekt udvidet med et antal boliger, der overstiger kommunens  

 tilsagnsramme, skal kommunalbestyrelsen ansøge Bygge- og Boligstyrelsen om  

 udvidelse af tilsagnsrammen.
Styrelsen meddeler herefter kommunen, om der er  

 mulighed for at imødekomme ansøgningen.
Det er altid kommunalbestyrelsen -  

 ikke bygherren - der ansøger om udvidelse af kommunens tilsagnsramme.
 Kommunalbestyrelsens tilsagn om støtte til projektudvidelse udover  

 kommunens oprindelige ramme kan først gives, når Bygge- og Boligstyrelsen har  

 givet tilladelse til udvidelse af kommunens tilsagnsramme.
Foruden tilsagnsrammen udmeldes en reservetilsagnsramme.
Denne  

 tilsagnsramme kan først udnyttes, når Bygge- og Boligstyrelsen har givet  

 særlig meddelelse herom.
Giver kommunalbestyrelsen tilsagn om støtte til private andelsboliger  

 udover, hvad der kan omfattes af kommunens tilsagnsramme, vil der ikke kunne  

 ydes statslig støtte til de pågældende boliger.
Det vil i så fald påhvile  

 kommunen at betale den fulde offentlige støtte.
 Bortfalder et projekt, hvortil der er givet tilsagn indenfor samme år, kan  

 kommunalbestyrelsen erstatte projektet med et andet projekt af maksimalt  

 tilsvarende størrelse (antal boliger).
 Det er en betingelse, at tilsagn om støtte til det nye projekt kan gives  

 inden for samme tilsagnsår.
Bortfalder et projekt, hvortil der er givet tilsagn i et tidligere år,  

 skal kommunalbestyrelsen indberette dette til Bygge- og Boligstyrelsen.  

 Bortfaldet skal endvidere indberettes til BOSSINF.
Kommunalbestyrelsen kan  

 således ikke genanvende den ledige kvote.
Hvis kommunalbestyrelsen ikke udnytter sin tilsagnsramme/kvote fuldt ud,  

 skal dette meddeles til Bygge- og Boligstyrelsen.
Der vil via BOSSINF blive  

 foretaget kvotestatusopgørelse på et nærmere fastsat tidspunkt.
Herefter  

 foretager styrelsen en reserverammeudmelding, svarende til det antal boliger,  

 der ikke er udnyttet af kommunerne på dette tidspunkt, eller påregnes  

 udnyttet inden årets udgang.
Tidsfrister for indberetning af ikke forbrugte rammer (kvotestatus) vil  

 blive meddelt kommunerne samtidig med udmelding af tilsagnsrammerne.
Det skal  

 dog understreges, at der af hensyn til frigivelse af den udmeldte  

 reserveramme, altid bør ske en indberetning af bortfald hurtigst muligt.  

 Indberetningen skal ske såvel skriftligt som indberettes via BOSSINF.
3.2. Ønsker om støtte til forsøg efter § 54 i boligbyggeriloven og  

 ældreboliglovens § 21 Ønsker en kommune at komme i betragtning ved tildeling af forsøgsmidler  

 efter § 54 i boligbyggeriloven skal dette, jf. støttebekendtgørelsens § 9,  

 stk. 2, indberettes til BOSSINF samtidig med de øvrige indberetninger.
Der  

 skal endvidere indsendes en uddybende ansøgning herom til styrelsen.
Såvel  

 indberetningen som ansøgningen skal indeholde oplysning om antallet af  

 lejligheder, forsøget vedrører, og om hvor mange forsøgsmidler, der ansøges  

 om.
Ansøgningen bør af hensyn til styrelsens behandling indsendes samtidig  

 med indberetningen.
Der kan ansøges om forsøgsmidler til projekter indenfor almennyttigt  

 boligbyggeri, ungdomsboliger og ældreboliger.
Det er en betingelse for  

 tilskud til projektet, at kommunalbestyrelsen endnu ikke har meddelt tilsagn  

 til projektet om støtte efter de almindelige regler.
 Forsøgsmidlerne er begrænsede af de midler, som er afsat hertil på de  

 årlige finanslove.
 Der henvises nærmere herom til afsnit 4.2. og til støttebekendtgørelsens  

 kapitel 2.
4. Forsøg og udvikling 4.1. Forsøgsbyggeri i henhold til boligbyggerilovens § 62 a og  

 ældreboliglovens § 21 Projekter, der ikke kan gennemføres efter de almindelige bestemmelser i  

 boligbyggeriloven, har hidtil i et vist omfang kunnet gennemføres som  

 forsøgsprojekter i henhold til lovens § 62 a.
 Decentraliseringen af støttesagsbehandlingen omfatter ikke kompetence til  

 at godkende fravigelser fra boligbyggerilovens regler i medfør af lovens § 62  

 a, jf. dog nedenfor under afsnit 4.1.1 - 4.1.3. Ønsker om fravigelse fra  

 reglerne skal derfor, jf. støttebekendtgørelsens § 2, stk. 2, fortsat  

 forelægges Bygge- og Boligstyrelsen til godkendelse.
Ansøgninger om fravigelse af boligbyggerilovens regler skal efter  

 almindelig sagsbehandling fremsendes med kommunalbestyrelsens anbefaling til  

 endelig godkendelse hos Bygge- og Boligstyrelsen.
Ansøgningen fremsendes med  

 en redegørelse for de særlige forhold, der gør, at projektet ønskes  

 gennemført som forsøg.
Projektet indberettes til BOSSINF samtidig med, at  

 ansøgningen fremsendes til Bygge- og Boligstyrelsen.
Efter behandling af ansøgningen om tilladelse til forsøg meddeler Bygge-  

 og Boligstyrelsen, om projektet kan godkendes som forsøgsprojekt.
Meddelelsen  

 af godkendelse eller afslag sker skriftligt og via BOSSINF med angivelse af,  

 hvilke retningslinier der eventuelt skal følges ved kommunalbestyrelsens  

 videre behandling af projektet.
 Når styrelsens godkendelse foreligger, giver kommunalbestyrelsen herefter  

 tilsagn om støtte til projektet (skema A), jf. afsnit 11.2. For private  

 andelsboliger er det en forudsætning, at projektet kan omfattes af kommunens  

 tilsagnsramme.
 Kommunalbestyrelsen godkender efterfølgende - uden at dette forelægges  

 styrelsen - byggeriets igangsætning (skema B), jf. afsnit 11.3. og  

 byggeregnskabet (skema C), jf. afsnit 11.5. efter de retningslinier, der er  

 angivet i styrelsens godkendelse af forsøgsprojektet.
 For ældreboliger gælder tillige forsøgsbestemmelsen i ældreboliglovens §  

 21. Herefter kan Bygge- og Boligstyrelsen i særlige tilfælde tillade, at  

 lovens bestemmelser fraviges med henblik på at fremme mulighederne for at  

 iværksætte forsøg med indretning, anvendelse og drift af ældreboliger.
4.1.1. Ombygning af ejendomme, der har været anvendt til andet end  

 beboelse Det følger nu direkte af boligbyggerilovens bestemmelser, jf. lovens § 48,  

 og § 63, stk. 1, at kommunalbestyrelsen til almennyttigt boligbyggeri og  

 privat andelsboligbyggeri kan give tilsagn til erhvervelse og efterfølgende  

 ombygning af eksisterende ejendomme, der har været anvendt til andet end  

 beboelse.
Der kan f.eks. være tale om bygninger, der tidligere har været  

 anvendt til hoteller, institutioner eller anden form for erhverv.
 Dette svarer til, hvad der hidtil har været gældende for ungdomsboliger og  

 ældreboliger.
4.1.2. På- og tilbygninger For almennyttigt boligbyggeri kan kommunalbestyrelsen endvidere uden  

 anvendelse af forsøgsbestemmelsen godkende på- og tilbygning af eksisterende  

 afdelingers ejendomme.
Der kræves således ikke længere en godkendelse fra  

 Bygge- og Boligstyrelsen i disse tilfælde.
 Dette svarer til, hvad der hidtil har været gældende for ungdomsboliger og  

 ældreboliger.
4.1.3. Ombygning af ejendomme, der har været anvendt til beboelse Har ejendommene derimod været anvendt til beboelse, kræves Bygge- og  

 Boligstyrelsens godkendelse, før ombygning til almennyttigt boligbyggeri og  

 private andelsboliger, såfremt ombygningen ønskes gennemført med offentlig  

 støtte.
Det er en forudsætning for, at der kan godkendes et ombygningsprojekt, at  

 der er tale om en tilvækst af boliger.
Projekter, der alene har til hensigt  

 at ombygge og renovere et eksisterende antal boliger, uden at der herved sker  

 en tilvækst i antallet af boliger, kan ikke godkendes i medfør af lovens § 62 a Er en ejendom i så ringe stand, at den ikke med rimelighed bør tillades  

 anvendt til beboelse, vil ombygning kunne betragtes som tilvækst.
 Andre former for forsøgsprojekter end de her nævnte har der indtil videre  

 kun været et begrænset antal ansøgninger om.
 Om etablering af ungdomsboliger og ældreboliger ved ombygning henvises til  

 afsnit 7.2. og 7.3.
 For alle typer af ombygningsprojekter, skal der foreligge en  

 førsynsrapport, forinden kommunalbestyrelsen tager stilling til projektet,  

 jf. støttebekendtgørelsens § 26, stk. 2.
4.2. Ansøgning om forsøgsmidler efter boligbyggerilovens § 54 Der kan efter reglerne i støttebekendtgørelsens kapitel 2 hvert år ydes  

 støtte i form af tilskud til opførelse af 600 boliger.
Støtte kan ydes til  

 almennyttigt boligbyggeri, ungdomsboliger og ældreboliger.
 Heraf kan der efter ansøgning ydes tilskud til forsøg til 400 boliger i  

 forbindelse med:
* nye eller ændrede byggemetoder, herunder forsøg med henblik på øget  

 produktivitet og bedre leverancestyring * bolig- og bygningsudformninger * drifts- og vedligeholdelsesmetoder * bygningsøkologiske forsøg, herunder energi- og vandbesparende  

 foranstaltninger * miljøforbedrende forsøg * nybyggeri i byfornyelsesområder Der kan herudover hvert år ydes støtte til etablering af 200 boliger for  

 hjemløse og andre vanskeligt stillede grupper.
Der kan ligeledes her være  

 tale om almennyttige boliger, ungdomsboliger eller ældreboliger.
 Forsøgsordningen kan ikke anvendes ved opførelse af private andelsboliger.
 Tilskuddet kan ydes til nedsættelse af anskaffelsessummen, den kommunale  

 grundkapital eller til andre udgifter, der ikke normalt indgår i  

 anskaffelsessummen, herunder forprojekter og udviklingsomkostninger.
Midlerne til begge former for forsøg afsættes på de årlige finanslove.  

 Tilskuddet vil i gennemsnit svare til 1 pct. af anskaffelsessummen.
Der kan  

 derfor forekomme afslag på ansøgning om tilskud, når midlerne hertil er  

 opbrugt, eller der kan blive tale om at yde et reduceret tilskud i forhold  

 til den ansøgte støtte.
 Støtte kan ydes enten til bygningsejeren eller kommunen.
 Ansøgning indsendes til Bygge- og Boligstyrelsen.
 Bygningsejerens ansøgning fremsendes gennem kommunalbestyrelsen med dennes  

 indstilling.
Ansøgningen bør om muligt, som beskrevet i afsnit 3.2., fremsendes  

 samtidig med kommunalbestyrelsens indberetning om ønske om støtte til forsøg  

 efter § 54 i boligbyggeriloven.
Der kan endvidere fremsendes ansøgninger  

 senere på året.
Inden der meddeles tilsagn til projektet, skal det  

 indberettes til BOSSINF og overføres til Bygge- og Boligstyrelsen til  

 godkendelse.
Bygge- og Boligstyrelsens tilsagn om forsøgsmidler gives skriftligt  

 samtidig med en godkendelse via BOSSINF.
Det vil af tilsagnet fremgå, hvilke  

 vilkår og eventuelle frister der gælder for det konkrete tilsagn.
Der må  

 påregnes stillet vilkår om, hvilke forsøgselementer der skal afprøves i  

 forsøget og krav til en afrapportering.
Kommunalbestyrelsen forestår herefter  

 den øvrige støttesagsbehandling.
5. Finansiering For det byggeri, som får støtte efter boligbyggeriloven og ældreboligloven  

 finansieres anskaffelsessummen således:
Bygherren (støttemodtageren) skal stå som debitor ved optagelse af lån til  

 finansiering af støttet byggeri.
Dette gælder både byggelån og realkreditlån.  

 Ved almennyttigt byggeri, er det afdelingen, der optræder som  

 bygherre/støttemodtager/debitor.
 For optagelse af lån i KommuneKredit til finansiering af kommunalt ejede  

 ældreboliger gælder særlige bestemmelser.
For private andelsboliger med andre end andelsboligforeningen som bygherre  

 optages lån i bygherrens navn.
Når kommunalbestyrelsen har godkendt en  

 overførelse af støttetilsagnet til andelsboligforeningen, udfærdiges en  

 gældsovertagelseserklæring for realkreditlånet.
5.1. Realkreditlån Til alle boligtyper ydes samme form for realkreditlån, nemlig et indekslån  

 (type IS), hvis restgæld bliver reguleret i takt med udviklingen i det  

 almindelige prisniveau.
 Til ældreboliger, hvor kommunen er bygherre, kan der ydes lån i  

 KommuneKredit på vilkår svarende til et IS-lån.
Indekslån ydes som kontantlån.
Dette indebærer, at realkreditinstituttet  

 sælger den nødvendige obligationsmængde for at fremskaffe kontantlånet og  

 herefter udbetaler provenuet til låntager.
Til dækning af stiftelsesprovision  

 foretages et mersalg af obligationer.
Indekslånet tilbagebetales til realkreditinstituttet med halvårlige  

 ydelser, der forfalder juni og december.
I det første halvår, hvor lånet  

 optages, betales kun renter på lånet, det vil sige, at første termin er  

 afdragsfri.
Låntager betaler første gang ydelse i lånets anden termin.  

 Afdragsprocenten for indekslån udgør 1,4 pct. pr. termin.
 Afdraget på lånet beregnes af indekslånets regulerede hovedstol.  

 Reguleringen foretages på grundlag af udviklingen i nettoprisindekset (det af  

 Danmarks Statistik offentliggjorde nettoprisindeks) eller timelønsindekset  

 (det af Danmarks Statistik offentliggjorde timelønsindeks for industriens  

 arbejdere).
 Restgælden på lånene, der danner grundlag for beregningen af renterne,  

 reguleres altid efter udviklingen i nettoprisindekset.
 Den periode, der ligger til grund for reguleringen er en 6 måneders  

 periode, der er afsluttet ca. 1 år før, ydelsen skal betales.
Til lånene er knyttet en såkaldt reallønsklausul, der indebærer, at en  

 stigning i nettoprisindekset medfører, at afdraget reguleres med 3/4 af  

 stigningen i dette indeks.
Hvis timelønsindekset for industriens arbejdere i  

 samme periode er steget mindre, reguleres dog kun med 3/4 af stigningen i  

 dette lønindeks.
Ved fald i timelønsindekset nedsættes afdragene med den  

 afdragsprocent, der svarer til det fulde procentvise fald i timelønsindekset,  

 uafhængigt af den samtidige udvikling i nettoprisindekset.
Ved fald i  

 nettoprisindekset samtidig med at timelønsindekset er uændret eller stigende,  

 reguleres afdraget ikke.
 Indekslånet kan højst løbe i 50 år, hvorefter afdragsbetalingen ophører.  

 Til finansiering af en eventuel restgæld kan boligministeren efter  

 realkreditloven fastsætte nærmere regler herfor.
 Ved en inflationstakt på f.eks. 5 pct. vil lånet være afdraget efter ca.  

 48 år.
Indekslånet kan ikke optages som forhåndslån.
Se dog nærmere om etapevis  

 udbetaling af lån under afsnit 5.6.2.
5.2. Beboerindskud For almennyttigt boligbyggeri, ældreboliger og andelsboligbyggeri betaler  

 beboerne et indskud.
I ungdomsboligbyggeri betales ikke indskud.
5.2.1. Almennyttigt byggeri og ældreboliger Som det fremgår af ovenstående oversigt, betaler beboerne i almennyttigt  

 byggeri og i ældreboliger et indskud på 2 pct. af den endelige  

 anskaffelsessum.
 Efter lov om individuel boligstøtte vil beboere, der opfylder lovens  

 betingelser, kunne opnå støtte til betaling af beboerindskuddet samt til  

 betaling af boligafgiften.
 Kan der ikke opnås støtte efter ovennævnte lov, må beboeren selv  

 finansiere beboerindskuddet, eventuelt ved låneoptagelse.
Der er særligt gunstige regler om støtte til indskud til beboere på  

 plejehjem eller i beskyttede boliger, der ombygges til ældreboliger, når  

 beboere genhuses i ældreboliger eller almennyttige ældreegnede boliger.
I  

 disse tilfælde skal kommunen yde et beløb til dækning af indskuddet.
Der  

 henvises til § 16, stk. 4, i ældreboligloven.
 Til lejere, der bor i en udlejningsejendom, der ombygges til ældreboliger,  

 kan der ydes beboerindskudslån efter boligstøttelovens regler eller et beløb  

 efter ældreboliglovens § 16, stk. 3, såfremt vedkommende vender tilbage til  

 den ombyggede lejlighed.
 Såfremt beløb eller lån ydes efter ældreboligloven, tilbagebetaler udlejer  

 ved lejemålets ophør beløbet til kommunen med fradrag af eventuelle  

 forpligtelser over for udlejeren og udgifter til kontraktmæssig  

 istandsættelse.
5.2.2. Andelsboligbyggeri Andelshaverne skal selv tilvejebringe 20 pct. af den endelige  

 anskaffelsessum.
Andelsindskuddet skal indsættes på en særlig konto, som  

 alene kan frigives med kommunens godkendelse når endeligt skøde foreligger og  

 75 pct. af boligerne er taget i brug.
 Kun pensionister har efter lov om individuel boligstøtte mulighed for at  

 opnå lån/ tilskud til betaling af boligafgiften.
 Der kan herudover ikke ydes støtte efter lov om individuel boligstøtte til  

 andelsboligtagere.
 Har andelshaverne ikke selv midler til at betale et indskud af denne  

 størrelsesorden, kan beløbet eventuelt lånes helt eller delvist i et  

 pengeinstitut.
5.3. Kommunal grundkapital Til almennyttige boliger, ungdomsboliger og ældreboliger yder  

 kommunalbestyrelsen et grundkapitallån på 7 pct. af anskaffelsessummen.
Lånet  

 er rente- og afdragsfrit i indtil 50 år efter ejendommens ibrugtagelse.
Til sikkerhed for grundkapitallånet udstedes et pantebrev, som tinglyses  

 på den faste ejendom.
Pantebrevet tinglyses med prioritet efter  

 realkreditlånet.
Det tinglyste pantebrev, der ligger til sikkerhed for  

 grundkapitallånet, respekterer herudover kun andre indestående stats- eller  

 kommunelån.
 Hvis kommunen er bygherre for ældreboliger, og der derfor er tale om en  

 kommunalt ejet ejendom, er der ikke krav om, at den kommunale grundkapital  

 skal sikres ved panteret i ejendommen.
Grundkapitallånet udbetales af Boligselskabernes Landsbyggefond, når  

 bygherren er et almennyttigt boligselskab.
Dette gælder uanset, om  

 boligselskabet opfører almennyttigt byggeri, ungdomsboliger eller  

 ældreboliger.
Landsbyggefonden anmoder kommunalbestyrelsen om indbetaling af  

 grundkapitallånet, når der er sikkerhed for lånet, og der er dokumenteret  

 forfaldne udgifter.
Boligselskabernes Landsbyggefond udbetaler grundkapitallån, når der  

 foreligger dokumentation for afholdte udgifter til grundkøb samt byggeriets  

 projektering og udførelse.
Det er endvidere en forudsætning, at projektet er  

 indberettet til BOSSINF.
 Er der ikke tinglyst et anmærkningsfrit pantebrev, når der dokumenteres  

 afholdte udgifter, kan lånet udbetales, hvis boligselskabet giver en  

 tidsubestemt, uigenkaldelig garanti eller indeståelse for, at det udbetalte  

 lån tilbagebetales, hvis der ikke kan tinglyses et pantebrev uden  

 præjudicerende retsanmærkninger.
 For ungdomsboliger opført af en selvejende institution og for  

 ældreboliger, der ikke opføres af et almennyttigt boligselskab udbetaler  

 kommunalbestyrelsen grundkapitallånet til bygherren, når der foreligger et  

 tinglyst anmærkningsfrit pantebrev.
 Er der ikke tinglyst et anmærkningsfrit pantebrev, skal et pengeinstitut  

 give samme garanti eller indeståelse, som er nævnt ovenfor for udbetaling af  

 lån fra Boligselskabernes Landsbyggefond.
5.4. Ydelsesstøtte Den offentlige støtte består i, at staten og kommunerne betaler den del af  

 ydelserne (renter, bidrag og afdrag), som ikke betales af beboerne.
Den  

 statslige og kommunale støtte betales i princippet i hele lånets løbetid og  

 kaldes ydelsesstøtte.
 Ydelsesstøtten udgør forskellen mellem den fulde ydelse på realkreditlånet  

 (der ydes som et indekslån, jf. ovenfor) og beboernes (låntagers) betaling.
 Beboernes betaling indenfor de fire boligtyper er forskellige.
 Beboerbetalingen og den kommunale støtte fremgår af nedenstående oversigt:
For private andelsboliger skal projekter, der opføres af andre end  

 andelsboligforeningen, være overdraget til en andelsboligforening, før  

 støtten kommer til udbetaling.
Dette følger af § 63 i boligbyggeriloven.
Støtten udbetales bagud i tilknytning til terminer på indekslånet.
Støtten  

 udbetales til det långivende realkreditinstitut af Hypotekbanken, der  

 efterfølgende opkræver den kommunale andel af ydelsesstøtten hos kommunen.
5.5. Kommunal garanti For den del af realkreditlånet, der har sikkerhed ud over 65 pct. og op  

 til den gældende lånegrænse, kan der ydes en kommunal garanti.
 For kommunalt ejede ældreboliger, hvor der optages lån i KommuneKredit,  

 ydes ingen garanti.
 Garantierklæringen afgives over for det långivende realkreditinstitut.
Realkreditlånet kan ikke udbetales, før der foreligger en  

 garantierklæring.
Det er en forudsætning, at betingelserne for udbetaling af  

 lån er opfyldte, jf. nedenfor under afsnit 5.6.
 Garantien omfatter den til enhver tid sidste del af det ydede lån.  

 Garantien omfatter endvidere forfaldne ikke betalte ydelser på lånene.
 Garantien udgør for de fire boligtyper følgende procent af det ydede lån:
 Garantien kan blive effektiv fra det tidspunkt, hvor lånet udbetales.
5.6. Udbetaling af realkreditlån og støtte 5.6.1 Udbetaling af lån I kapitel 11 i støttebekendtgørelsen er fastsat regler for, hvornår  

 realkreditlånet kan udbetales til de forskellige støttetyper.
For at billiggøre finansieringen af byggeriet bør realkreditlånet  

 hjemtages så tidligt som muligt.
Hjemtagelsen af realkreditlånet indebærer,  

 at byggelånet samtidig hermed nedbringes.
For almennyttigt byggeri, ungdomsboliger og ældreboliger hjemtages  

 realkreditlånet så tidligt som muligt.
Lånet hjemtages senest, når sidste  

 bolig er klar til indflytning, og byggeriet efter byggelovgivningen er  

 færdigmeldt.
Hjemtagelsen skal ikke afvente godkendelsen af den endelige  

 anskaffelsessum i forbindelse med byggeregnskabet.
Der henvises til  

 støttebekendtgørelsens § 42, stk. 1.
 Lånet bør som udgangspunkt hjemtages på grundlag af den ved påbegyndelsen  

 godkendte anskaffelsessum, medmindre bygherren, når byggeriet er færdigt, er  

 klar over, at de afholdte dokumenterede udgifter vil være lavere end denne  

 anskaffelsessum.
 Den endelige finansiering af byggeriet sker samtidig med  

 kommunalbestyrelsens godkendelse af den endelige anskaffelsessum efter  

 byggeriets afslutning og meddelelse af eventuel ibrugtagningstilladelse.
Hjemtages et for stort realkreditlån i forhold til den anskaffelsessum,  

 som kommunalbestyrelsen kan godkende, foreligger der en overfinansiering.  

 Udgør overfinansieringen mere end 1 pct. af anskaffelsessummen og/eller mere  

 end maksimalt 50.000 kr., skal der ske en indfrielse af lånet, svarende til  

 hele overfinansieringen.
Der ydes ikke ydelsesstøtte eller garanti for beløb,  

 som udgør en overfinansiering.
Det er ikke muligt at dispensere fra disse  

 regler.
Der henvises til støttebekendtgørelsens § 41, stk. 2.
For andelsboligbyggeri skal der, forinden lånet udbetales, være en  

 sikkerhed for, at der dannes en andelsboligforening bestående af de opførte  

 boliger, hvis antal minimum skal være 8 boliger (i særlige tilfælde, hvor det  

 drejer sig om landsbyer med indtil 600 indbyggere dog 6 boliger). Endvidere  

 skal mindst 75 pct. af andelene være solgt inden udbetalingen.
Lånet kan, jf.  

 støttebekendtgørelsens § 42, stk. 2, og 3, endvidere kun udbetales og  

 frigives for bygherren for de andele, hvor der er indbetalt indskud, og hvor  

 boligen er indflyttet.
Bygherren kan for egen regning stille en uigenkaldelig  

 pengeinstitutgaranti for, at lånet vil blive tilbagebetalt, hvis de  

 ovennævnte betingelser ikke opfyldes.
 For private andelsboligforeninger, der opføres af andre end  

 andelsboligforeningen, skal tilsagnet om støtte være overdraget til  

 andelsboligforeningen, inden realkreditlånet udbetales.
5.6.2. Etapevis udbetaling af lån For almennyttige boliger, ungdomsboliger og ældreboliger kan ske en  

 etapevis udbetaling af lånet, når hver enkelt etape er færdig og udgør en  

 funktionsdygtig enhed.
For private andelsboliger kræves ved etapevis udbetaling, at etapen er  

 færdigmeldt efter byggelovgivningen, og at der for den samlede bebyggelse er  

 indbetalt indskud for mindst 75 pct. af boligerne.
Det er desuden en  

 betingelse, at lånet først frigives for bygherren, i det omfang der er  

 indbetalt boligandel, og boligen er taget i brug af andelshaveren.
En etape  

 kan eksempelvis omfatte en enkelt bolig, opført som et enkelt hus.
Der skal  

 tillige stilles sikkerhed i form af en uigenkaldelig pengeinstitutgaranti,  

 forsikringsselskabsgaranti eller sikkerhed i form af danske realkredit-,  

 eller statsobligationer, noteret på en fondsbørs i en EU-medlemsstat for, at  

 realkreditlånet vil blive indfriet, hvis bebyggelsen ikke kommer til at  

 omfatte mindst 8 (i særlige tilfælde ved landsbyer med indtil 600 indbyggere  

 dog 6 boliger). Der henvises til støttebekendtgørelsens § 43, stk. 2.
5.6.3. Udbetaling af ydelsesstøtte Ydelsesstøtten udbetales for almennyttige boliger, ungdomsboliger og  

 ældreboliger i takt med hjemtagelsen af realkreditlånet.
Støtten udtales,  

 uanset om de pågældende boliger er udlejet og indflyttet, jf.  

 støttebekendtgørelsens § 44, stk. 1.
For ældreboliger betaler kommunen efter § 17, stk. 3, i ældreboligloven et  

 til lejen svarende beløb for de boliger, som ikke er udlejet.
Denne kommunale  

 lejegaranti gælder, både når kommunalbestyrelsen har anvisningsretten og i  

 tilfælde, hvor kommunalbestyrelsen har overladt anvisningsretten til  

 ejendommens ejer.
For private andelsboliger udbetales støtten først, når de enkelte boliger  

 er taget i brug af andelshavere.
Det er endvidere en betingelse, at  

 støttetilsagnet er givet eller overdraget til en andelsboligforening, og at  

 den samlede bebyggelse er finansieret med indekslån, og mindst 75 pct. af  

 andelshaverne har indbetalt indskud, jf. støttebekendtgørelsens § 44, stk. 2,  

 og 3.
Ydelsesstøtten kan først udbetales, når betingelserne herfor er opfyldt.  

 Bygningsejeren skal dokumentere overfor kommunalbestyrelsen, når  

 betingelserne for udbetaling af ydelsesstøtte er opfyldt.
Kommunalbestyrelsen  

 indberetter herefter dette til BOSSINF.
5.6.4. Opførelse af prøvehuse ved private andelsboliger For at fremme afsætningen af private andelsboliger, er det muligt for  

 kommunalbestyrelsen at godkende, at et hus i en andelsboligbebyggelse opføres  

 som et prøvehus for bygherrens egen regning og risiko.
Bygherren kan efter  

 indhentet tilladelse påbegynde opførelsen af prøvehuset, før  

 kommunalbestyrelsen har godkendt den endelige anskaffelsessum for den samlede  

 bebyggelse inden påbegyndelsen af de øvrige boliger.
Byggeriet af de øvrige  

 boliger skal opføres kontinuerligt i forbindelse med opførelsen af  

 prøvehuset. 9-måneders reglen for bygherrens indsendelse af ansøgning om  

 godkendelse af anskaffelsessummen før påbegyndelse finder også anvendelse i  

 disse tilfælde.
Der henvises herom til støttebekendtgørelsens § 38.
6. Anskaffelsessummens bestanddele Den anskaffelsessum, som godkendes, består af grundudgifter,  

 håndværkerudgifter og omkostninger.
Kommunalbestyrelsen vurderer, om  

 anskaffelsessummens enkelte bestanddele hver især er rimelige.
 Den samlede anskaffelsessum opgøres, inklusiv moms, i millioner kroner med  

 tre decimaler, jf. støttebekendtgørelsens § 10, stk. 1 og 6. Afrundingen sker  

 efter sædvanlige regler, det vil sige, at der rundes nedad ved beløb under  

 500 kr. og opad ved beløb på 500 kr. og derover.
6.1. Grundudgifter I denne del af anskaffelsessummen indgår grundens købesum.
Ved tilsagn om støtte til byggeri på lejet grund, byggeri på en grund, der  

 i forvejen ejes af bygherren (på/til- og ombygninger) samt  

 renoveringsarbejder i ungdomsboliger, indgår ikke grundudgifter.
Vedrørende  

 reduktion af rammebeløbet i disse tilfælde henvises til kapitel 8. Ved  

 etablering af boliger, hvor der ikke er udgifter til grundkøb, reduceres  

 rammebeløbet efter bekendtgørelsens § 20, stk.1, som udgangspunkt med 16 pct.  

 Dette gælder dog ikke, hvis ejendommen erhverves med henblik på ombygning til  

 almennyttige boliger, private andelsboliger, ungdomsboliger eller  

 ældreboliger, eller ved ombygning af kommunalt ejede ejendomme til  

 ældreboliger.
 I den samlede grundudgift indgår endvidere udgifter til byggemodning,  

 jordbundsundersøgelser, ekstrafundering og pilotering, fjernelse af forurenet  

 jord, stikledninger til vand, el og kloak, anlæg af interne veje og andre  

 interne arealer, renter af grundkøbesummen og skatter for grunden frem til  

 byggeriets påbegyndelse mv.
 Da problemer med forurenet jord er stadig oftere forekommende, kan det  

 anbefales bygherren at tage forbehold herom i forbindelse med salgsaftalen.
 For at opnå en tilfredsstillende udformning og bygningskvalitet og for at  

 undgå byggeskader bør det sikres, at grundkøbesummen ikke er højere, end at  

 en tilstrækkelig del af anskaffelsessummen kan anvendes til  

 håndværkerudgifter.
For ubebyggede grunde bør overdragelsessummen, inklusive sædvanlige  

 modningsudgifter, som vejledende udgangspunkt ikke overstige 20 pct. af den  

 samlede anskaffelsessum for projektet.
Ved vejledende udgangspunkt forstås,  

 at der vil kunne godkendes samlede grundudgifter, der ligger op til et par  

 procent over de anførte 20 pct.
For en bebygget grund gælder for almennyttigt boligbyggeri, private  

 andelsboliger og ungdomsboliger, at overdragelsessummen ikke må overstige den  

 offentlige kontantværdi.
For ældreboliger gælder bestemmelsen i  

 ældreboliglovens § 12, hvorefter den eksisterende ejendom skal vurderes.
 Kommunale grunde/ejendomme skal sælges til markedsprisen, dvs. den højeste  

 pris, der kan opnås i handel og vandel.
Såfremt grundkøbesummen overstiger de her anførte grænser, vil  

 arealet/ejendommen som udgangspunkt ikke være egnet til etablering af støttet  

 byggeri.
Der henvises herom til støttebekendtgørelsens § 11.
6.2. Håndværkerudgifter Håndværkerudgifterne skal være rimelige i forhold til den projekterede  

 byggemåde, byggeriets udformning, boligernes størrelse, kvalitet og udstyr  

 mv.
Samtidig skal der være mulighed for at opføre byggeri i en forsvarlig  

 kvalitet.
6.3. Omkostninger Omkostningerne består af en række enkeltposter, hvis art og størrelse er  

 bestemt af det enkelte byggeri og de øvrige anlægsudgifter herfor.
For nogle  

 af disse udgiftsposter gælder særlige maksimumsbeløb, fastsat i medfør af  

 støttebekendtgørelsen.
Det er op til den enkelte bygherre selv at indgå  

 aftaler med leverandørerne af ydelserne.
Der kan herunder indgås aftaler, som  

 er lavere end de maksimale fastsatte beløb.
For nogle udgiftsposter gælder  

 særlige regler for størrelsen, som bygherren er uden indflydelse på, f.eks.  

 stempelafgifter.
 Der er ikke fastsat en salærtakst for salg af private andelsboliger.
Arkitekt- og ingeniørydelser Der er ikke fastsat begrænsninger i størrelsen af disse honorarer, men  

 aftaler skal træffes i overensstemmelse med reglerne i »Almindelige  

 bestemmelser for teknisk rådgivning og bistand«, ABR 89. Disse kan kun  

 fraviges, når særlige forhold i det enkelte tilfælde kan begrunde det.
Byggesagshonorar Byggesagshonoraret kan maksimalt medtages efter de regler, der er medtaget  

 som bilag 1 til støttebekendtgørelsen.
 En bygherre, der opfører f.eks. private andelsboliger i eget regie, kan  

 ikke ud over dette byggesagshonorar beregne sig en særlig avance på  

 byggeriet.
 Byggesagshonoraret beregnes af anskaffelsessummen eksklusiv honorar, men  

 inklusiv moms.
Særlige rådgivere for private andelsboligforeninger Når bygherren for private andelsboliger er en anden end en stiftet  

 andelsboligforening bestående af de kommende beboere, skal der afsættes 3  

 promille af den ved byggeriets påbegyndelse godkendte anskaffelsessum til  

 ansættelse af en teknisk og juridisk rådgiver efter foreningens eget valg.  

 Kommunalbestyrelsen kan ikke tillade, at beløbet anvendes til dækning af  

 andre udgifter i forbindelse med byggesagen.
 Den tekniske og juridiske rådgiver har til opgave at forestå kontrol af  

 det materiale, som udarbejdes i forbindelse med støttesagen.  

 Kommunalbestyrelsen afgør, hvorledes de tilknyttede rådgivere skal underrette  

 kommunen om, hvorledes de løser denne kontrolopgave.
Andelsboligforeningen kan herudover, dvs. udenfor anskaffelsessummen  

 betale rådgiverne for at yde bistand til foreningen.
Der henvises herom til  

 støttebekendtgørelsens § 28, stk. 4, nr. 2.
Byggelånsrenter Som rimelige byggelånsrenter anses faktisk dokumenterede udgifter til  

 byggelånsrenter, der som udgangspunkt maksimalt svarer til en forrentning af  

 anskaffelsessummen i halvdelen af byggetiden til den rente (inkl. løbende  

 provision), som et byggelån af den pågældende størrelse normalt vil kunne  

 optages til i et pengeinstitut.
 For almennyttigt byggeri, ungdomsboliger og ældreboliger skal den ovenfor  

 nævnte anskaffelsessum fratrækkes et beløb svarende til grundkapitallånet.
 Byggelånsrenterne løber tidligst fra tilsagnstidspunktet, dog kan  

 udgifter, der normalt afholdes før tilsagn, forrentes fra ydelsens  

 forfaldstidspunkt.
I tilfælde, hvor bygherren har været selvfinansierende, kan ovennævnte  

 regel for rimelige byggelånsrenter anvendes tilsvarende.
I disse tilfælde kan  

 der tages udgangspunkt i den samme rentesats, som var gældende ved byggeriets  

 påbegyndelse i hele byggeperiodens længde.
Det forekommer umiddelbart hensigtsmæssigt, at bygherren ved henvendelse  

 til forskellige pengeinstitutter søger at opnå de for byggeriet laveste  

 udgifter til byggelånsrenter og løbende provision.
Kommunen vil kunne stille  

 krav herom.
Udtørringsudgifter Som udgangspunkt udgør rimelige udtørringsudgifter 0,5 pct. af  

 anskaffelsessummen.
Kun helt særlige forhold bør kunne medføre, at der  

 godkendes mere end dette, selvom der foreligger dokumentation herfor.
Gebyr til staten og kommunen Til dækning af statens administrationsudgifter ved den løbende udbetaling  

 af støtte opkræves almennyttigt boligbyggeri, ungdomsboliger, og ældreboliger  

 et gebyr på 2 promille af den endeligt godkendte anskaffelsessum eksklusive  

 gebyr - det såkaldte promillegebyr.
Tilsvarende gælder ved renovering af  

 ungdomsboliger.
Kommunalbestyrelsen kan opkræve et gebyr svarende til udgifterne ved  

 kommunens behandling af støttesagen.
Indenfor disse grænser bestemmer  

 kommunalbestyrelsen selv gebyrets størrelse.
Det kan herunder bestemmes, at  

 der ikke skal betales et gebyr.
 For private andelsboliger udgør gebyret 4,5 promille, idet staten for  

 denne boligtype også skal foretage fordelingen af den årlige kvote.  

 Kommunalbestyrelsen kan ikke opkræve gebyr for denne boligtype.
 For private andelsboliger skal kommunalbestyrelsen påse, at gebyret er  

 indbetalt, inden de deponerede indskud på 20 pct. af anskaffelsessummen  

 frigives for bygherren.
Reglerne om gebyr til staten og kommunalbestyrelsen er fastsat i §§ 58,  

 stk. 3, 65, stk. 4, og 73 i boligbyggeriloven og § 21  b i ældreboligloven og støttebekendtgørelsens §  

 15.
Bidrag til Byggeskadefonden Til dækning af Byggeskadefondens udgifter indbetales et bidrag på 1 pct.  

 af den ved byggeriets påbegyndelse senest godkendte anskaffelsessum inklusiv  

 bidrag.
Byggeskadefonden, Studiestræde 50, 1554 København V., skal have  

 bidraget i hænde senest på byggeriets afleveringstidspunkt.
Ved private  

 andelsboliger opført væsentligt i bygherrens eget regie indbetales beløbet  

 dog senest på skæringsdagen for byggeriets overgang fra anlæg til drift.
 Bidraget beregnes således:
Som anført i kapitel 6, opgøres anskaffelsessummen i mio. kr. med 3  

 decimaler.
Bidraget til Byggeskadefonden opgøres, jf. støttebekendtgørelsen,  

 ligeledes i mio. kr. med 3 decimaler.
 For alle boligtyper påser kommunalbestyrelsen inden byggeregnskabets  

 godkendelse, at bidrag og eventuelle renter til Byggeskadefonden er indbetalt  

 rettidigt og beregnet korrekt.
Ved tilsagn efter § 73 b i boligbyggeriloven skal der ikke betales bidrag  

 til Byggeskadefonden, fordi sådanne arbejder ikke er omfattet af fonden.
Der  

 afsættes i stedet et beløb på 0,5 pct. af den anskaffelsessum, der senest er  

 godkendt ved påbegyndelsen inklusiv beløbet til gennemførelse af et 5 års  

 eftersyn.
De nærmere bestemmelser herom fremgår af § 13, stk. 2, i  

 støttebekendtgørelsen.
 For private andelsboliger skal kommunalbestyrelsen, jf. boligbyggerilovens  

 § 66, stk. 1, påse, at bidraget (og eventuelle morarenter heraf) er betalt,  

 inden de deponerede indskud frigives for bygherren.
6.4. Økologiske elementer I det omfang der indgår økologiske elementer i byggeriet, kan der være  

 interesse i kommunerne for at deltage i en erfaringsformidling og udveksling  

 af ønsker/krav til byggerierne, som kan indgå i kommunernes vurdering af  

 fremtidige projekter.
Det har været drøftet, om det indenfor det vejledende  

 rammebeløb er muligt at opføre økologiske projekter.
På denne baggrund er der  

 skabt mulighed for, at kommunerne som et led i deres sagsbehandling kan  

 foretage en frivillig indberetning til BOSSINF for alle projekter med  

 overskridelser af det vejledende rammebeløb.
Oplysningerne forudsættes  

 tilvejebragt af bygherren.
Indberetningen til BOSSINF er ligeledes frivillig  

 for øvrige projekter.
7. Støtteberettiget areal Kommunalbestyrelsen kan ikke godkende fravigelser fra bestemmelserne om  

 det støtteberettigede areal, medmindre det drejer sig om ældreboliger, som  

 omtalt nedenfor.
Det støtteberettigede areal beregnes efter reglerne i bilag 5 til  

 støttebekendtgørelsen, og for ældreboliger efter Bygge- og Boligstyrelsens  

 bekendtgørelse nr. 617 af 8. juli 1992 om beregning af boligens  

 bruttoetageareal i henhold til boligstøtteloven.
I tvivlstilfælde træffer  

 kommunalbestyrelsen den endelige afgørelse.
 Lokaler, der anvendes til ikke-beboelse, f.eks. kontorlokaler til  

 ejendomsfunktionær, vaskerier, birum (pulterrum) medregnes ikke i det  

 støtteberettigede areal, men udgifterne skal medtages i anskaffelsessummen og  

 holdes inden for det vejledende rammebeløb, for at der kan ydes statslig  

 ydelsesstøtte hertil.
7.1. Almennyttige boliger og private andelsboliger Almennyttigt byggeri og private andelsboliger med offentlig støtte kan  

 etableres ved nybyggeri og ved ombygning af ejendomme, der har været anvendt  

 til andet end beboelse.
Almennyttigt byggeri kan endvidere etableres ved på-  

 og tilbygning af eksisterende afdelingers ejendomme.
Opføres almennyttigt byggeri sammen med private andelsboliger, skal der  

 enten ske en matrikulær udstykning af ejendommen eller en opdeling i  

 ejerlejligheder.
Disse former for bebyggelser kan således ikke hverken  

 juridisk eller økonomisk integreres.
I den enkelte bebyggelse må boligernes gennemsnitlige støtteberettigede  

 bruttoetageareal, jf. støttebekendtgørelsens § 17, stk. 1, som udgangspunkt  

 ikke overstige 95 m2. Kan byggeriet opføres med et højere gennemsnitligt  

 areal end 95 m2, kan kommunalbestyrelsen dog godkende dette, såfremt den af  

 det vejledende rammebeløb betingede anskaffelsessum for et byggeri med et  

 gennemsnitligt bruttoetageareal pr. bolig på 95 m2, ikke overskrides.
De  

 overskydende m2 udløser ikke støtte.
Det er dog en forudsætning, at ingen af  

 boligerne får et areal, der er større end lovens maksimum på 110 m2 pr.  

 bolig.
Herudover kan der ydes støtte til opførelse af et fælleshus, som  

 beskrevet nedenfor.
Et privat andelsboligprojekt skal indrettes med mindst 8 boliger.
Opføres  

 et andelsboligprojekt i landsbyer med indtil 600 indbyggere, kan antallet af  

 boliger nedsættes til 6. Da andelstanken bygger på ideen om et vist  

 fællesskab, er det et krav, at boligerne ligger samlet.
Der kan således ikke  

 oprettes en andelsboligforening med f.eks 5 boliger et sted i byen og 4 et  

 andet sted.
Kommunalbestyrelsen kan ikke dispensere fra disse bestemmelser.  

 For andelsboliger, der ikke opføres samtidigt, men opdeles i etaper, skal  

 hver etape udgøre en selvstændig andelsboligforening.
Fælleslokaler Til indretning af fælleslokaler kan der, jf. støttebekendtgørelsens § 17,  

 stk. 2, gives et tillæg på 3-6 pct. af boligarealet, afhængig af antallet af  

 boliger i det konkrete projekt.
Omkring den procentvise fordeling henvises  

 nærmere til bilag 4 til støttebekendtgørelsen.
Det forudsættes, at fælleshuset indrettes med sædvanlige køkken- og  

 toiletfaciliteter.
Herudover stilles der ikke særlige krav til indretningen  

 af fælleslokalet.
Et fælleshus kan opføres til betjening af flere etaper af det støttede  

 byggeri.
Opføres fælleshuset til betjening af flere etaper allerede fuldt ud  

 i første etape, sker det for bygherrens egen risiko, for så vidt angår den  

 del af fælleshuset, der skal indarbejdes i senere etaper.
Bygherren kan i  

 stedet vælge at afsætte midler til fælleshuset i første etape og herefter  

 opføre fælleshuset på et senere tidspunkt.
Der kan etableres fælleshus fælles for både almennyttigt byggeri og  

 private andelsboliger.
Belåningen sker sammen med de pågældende  

 boligbebyggelser.
Det forudsætter dog, at fælleshuset, der udmatrikuleres  

 særskilt og ikke belånes, ejes af en grundejerforening bestående af de  

 støttede byggerier.
Det er desuden en betingelse, at der på de enkelte  

 ejendomme tinglyses en deklaration, der pålægger ejendommens ejer pligt til  

 dels at være medlem af grundejerforeningen dels at bidrage til at afholde de  

 nødvendige driftsudgifter, herunder til vedligeholdelse vedrørende  

 fælleshuset.
Deklarationen skal herudover indeholde et forbud mod pantsætning  

 af fælleshuset.
Det er muligt at overføre boligareal med henblik på anvendelse til  

 indretning af fællesareal enten for alle boliger eller eventuelt for et  

 mindre antal boliger, som er placeret samlet i tilknytning til et  

 fællesareal, jf. nedenfor om individuelle bofællesskaber.
Det er dog en  

 betingelse for en sådan overførsel, at det samlede støtteberettigede areal  

 ikke overstiger boligantallet gange det maksimale gennemsnitlige  

 støtteberettigede areal på 95 (m2) tillagt 3-6 pct. afhængig af bebyggelsens  

 boligantal.
Når denne overførselsadgang anvendes fuldt ud, kan der ikke  

 samtidig beregnes et tillæg for lavt lejlighedsgennemsnit, idet det  

 gennemsnitlige boligareal medtages maksimalt.
Overstiger det gennemsnitlige  

 støtteberettigede boligareal med tillæg af overført andel af boligareal til  

 fællesareal ikke de i bilag 4 til støttebekendtgørelsen opregnede  

 arealgrænser, vil der dog kunne beregnes et tillæg for lavt  

 lejlighedsgennemsnit.
Individuelle bofællesskaber Der er efter de gældende regler mulighed for at etablere såkaldte  

 individuelle bofællesskaber, dvs. et antal selvstændige boliger med  

 tilknyttet fællesareal.
De enkelte boliger i bofællesskabet afgiver en del af  

 boligarealet til dette fællesareal, jf. ovenfor og betaler en husleje, der  

 omfatter dette areal.
Hvis bofællesskabet indgår i en større bebyggelse, kan der således være  

 tale om dels fællesarealer for alle beboerne og dels om særskilt fællesareal  

 for bofællesskaber.
Det bemærkes, at udlejningen til disse boliger bør  

 tilrettelægges efter de særlige muligheder, der er for at fravige  

 ventelisterne.
Garager/carporte I håndværkerudgifterne indgår tillige eventuelle udgifter til opførelse af  

 garager eller carporte, og udgifterne skal være indeholdt i  

 anskaffelsessummen ved beregningen af det vejledende rammebeløb, jf. afsnit  

 8.
Udgifterne indgår ved beregningen af den kommunale grundkapital, og den  

 kommunale garanti på realkreditlånet omfatter også sådanne udgifter.
Derimod  

 gives ikke ydelsesstøtte til den del af realkreditlånet, der finansierer  

 udgifterne hertil.
Kommunalbestyrelsen skal indberette til BOSSINF, hvor stor  

 en del af anskaffelsessummen, der vedrører garager/carporte.
Der henvises til  

 støttebekendtgørelsens § 10, stk. 4.
7.2. Ungdomsboliger Ungdomsboliger kan opføres som nybyggeri, ved ombygning af eksisterende  

 ejendomme, eller ved integration i almennyttigt boligbyggeri.
Ungdomsboliger kan ikke integreres hverken juridisk eller økonomisk i  

 privat andelsboligbyggeri, men kan fysisk placeres i samme bebyggelse.
Sker  

 dette, skal der ske en matrikulær udstykning eller en ejerlejlighedsopdeling.
 Ved indretning af ungdomsboliger i en del af en eksisterende ejendom, der  

 ikke hidtil har været anvendt til boligformål f.eks. erhvervsbygninger eller  

 bygninger, der har været anvendt til institutionsformål, er det en  

 betingelse, at ungdomsboligerne efter opdelingen udgør en samlet  

 ejerlejlighed.
Indrettes en eksisterende beboelsesejendom til ungdomsboliger er det en  

 betingelse, at der bl.a. sker en tilvækst af boliger.
Reglerne om tilvækst er  

 beskrevet i afsnit 4.1.3.
Erfaringerne har vist, at det er uhensigtsmæssigt at opføre eller indrette  

 meget store ungdomsboligbyggerier.
Bl.a. på grund af karakteren af  

 kategoribebyggelser kan store bebyggelser blive sårbare i økonomisk  

 henseende.
En selvstændig ungdomsboligbebyggelse bør derfor ikke indrettes  

 med mere end 100 ungdomsboliger.
I almindelighed bør bebyggelsen være noget  

 mindre.
Meget små institutioner er ligeledes økonomisk sårbare i tilfælde af  

 udlejningsvanskeligheder eller uerholdelige restancer, f.eks. i forbindelse  

 med fraflytning.
 Kravene til boligens indretning og størrelse er, jf.  

 støttebekendtgørelsens § 18, følgende:
 1 rums ungdomsboliger kan indrettes med eller uden selvstændigt bad/toilet  

 og køkken/kogeniche.
 1 1/2 og 2 rums ungdomsboliger skal have selvstændigt bad/toilet og  

 køkken/kogeniche.
Indrettes ungdomsboliger uden selvstændigt bad/toilet og selvstændigt  

 køkken/kogeniche, skal der indrettes fælles bad/toilet og fælles spisekøkken  

 for brugerne.
Eksempelvis må der regnes med fælles bad/toilet, der skal deles  

 af helst 2 og højst 3 brugere og fælles spisekøkken for ca. 6  

 værelsesenheder.
Flerrumsboliger i nybyggeri må kun udgøre højst halvdelen af  

 ungdomsboligerne.
I ombygningsprojekter, der alene indrettes med  

 ungdomsboliger, kan flere flerrumsboliger tillades, hvis det er nødvendigt af  

 hensyn til ejendommens indretning og udformning.
 Flerrumsboliger bør beboes enten af 2 personer, hvoraf den ene tilhører  

 den berettigede personkreds, eller 1 person tilhørende den berettigede  

 personkreds og 1 barn.
7.3. Ældreboliger Ældreboliger kan opføres som nybyggeri, ved ombygning af eksisterende  

 ejendomme, eller ved integration i almennyttigt boligbyggeri. Ældreboliger  

 kan ikke integreres i privat andelsboligbyggeri.
 Bestemmelserne om indretning af ældreboliger fremgår af § 3 i  

 ældreboligloven og støttebekendtgørelsens § 19, og § 29, nr. 11-13. Endvidere  

 er der anført retningslinier om indretning af ældreboliger i kapitel 3 i  

 Boligstyrelsens vejledning om administration af ældreboliger fra 1988 og i  

 Boligstyrelsens vejledning om indretning af ældreboliger fra 1987. Herudover  

 skal kommunalbestyrelsen være opmærksom på krav til indretningen i  

 byggelovgivningen.
 Kommunen skal særligt være opmærksom på, at arbejdsmiljølovgivningen  

 overholdes, og at Arbejdstilsynet af hensyn til arbejdsmiljøet for det  

 personale, som skal betjene særligt plejekrævende personer, kan fremsætte  

 krav til indretningen af arbejdspladsen.
 Ved ombygning af eksisterende ejendomme, herunder af plejehjem, er det en  

 forudsætning for den offentlige støtte, at der er tale om en gennemgribende  

 ombygning, og at boligerne ved ombygningen bliver væsentlig bedre egnede for  

 ældre og fysisk eller psykisk handicappede.
 Såfremt boliger i forvejen er indrettet særligt for ældre eller  

 handicappede, f.eks. lette kollektivboliger eller beskyttede boliger, vil der  

 derfor ikke efter ældreboligloven kunne finansieres en ombygning af disse  

 boliger til ældreboliger.
 Det gennemsnitlige bruttoetageareal for ældreboliger i en bebyggelse må  

 som udgangspunkt ikke overstige 67 (m2).
 Kommunalbestyrelsen kan dog tillade, at boliger udføres med et større  

 gennemsnitsareal end 67 (m2), hvis ejendommens indretning gør det nødvendigt.  

 Det gælder både for nybyggeri og ombygning.
Alle ældreboliger skal have eget bad/toilet.
I disse rum skal man være  

 særlig opmærksom på arbejdsmiljøet for eventuelt plejepersonale.
 Beregningen af bruttoetageareal i ældreboliger skal ske efter reglerne i  

 Bygge- og Boligstyrelsens bekendtgørelse nr. 617 af 8.juli 1992 om beregning  

 af boligens bruttoetageareal i henhold til boligstøtteloven, som er optrykt  

 som bilag 1.
I ældreboliglovens § 3, stk. 3, stilles der krav om, at der fra den  

 enkelte bolig skal kunne tilkaldes bistand.
Det er overladt til kommunen at  

 tage stilling til, på hvilken måde hjælpen skal kunne tilkaldes.
Det  

 forudsættes, at kommunen stiller krav om, at tilkaldemuligheden skal  

 tilpasses beboernes behov.
Ældreboliglovens § 3, stk. 4, stiller krav om, at boligens adgangsforhold  

 skal være egnede for gangbesværede.
Tilvejebringes ældreboliger ved  

 indretning af eksisterende beboelsesejendomme, kan kommunalbestyrelsen i  

 særlige tilfælde, hvor ejendommens indretning gør det nødvendigt, tillade, at  

 der ikke installeres elevator.
Efter § 3, stk. 6, i ældreboligloven kan en del af boligernes areal  

 indrettes som fælles boligareal.
Der kan være tale om, at der f.eks.  

 indrettes et fælles opholdsrum, køkken eller hobbyrum.
Det fælles boligareal  

 skal give beboerne mulighed for i fællesskab at foretage aktiviteter, som for  

 den enkelte kunne være foregået inde i boligen.
Beboerne betaler for  

 fællesrummet som en del af den husleje, der betales for at benytte boligen.  

 Det fælles boligareal er derfor forbeholdt ældreboligbebyggelsens beboere.
 Boligerne udstyres med eget køkken, medmindre kommunalbestyrelsen har  

 besluttet, at boligerne skal indrettes uden køkken, jf. § 4 i  

 ældreboligloven.
 Selvom boligen indrettes uden eget køkken har beboeren mulighed for at  

 opnå boligydelse på samme måde som til de boliger, der indrettes med eget  

 køkken.
7.3.1. Servicearealer I tilknytning til en ældreboligbebyggelse kan der indrettes servicearealer  

 efter reglerne i bistandsloven.
Indretning af servicearealer skal altid ske  

 ved, at disse arealer udskilles matrikulært (enten ved udstykning eller ved  

 ejerlejlighedsopdeling) fra ældreboligerne.
Det er derfor vigtigt, at der  

 allerede ved projekteringen tages stilling til, hvorledes opdelingen eller  

 udstykningen skal foretages mest hensigtsmæssigt.
Kommunerne bør være opmærksomme på at indrette servicearealer i tæt  

 tilknytning til boliger, der indrettes til plejekrævende ældre og  

 handicappede, således at der herved kan sikres beboerne den nødvendige pleje  

 og skabes den fornødne tryghed.
Servicearealer, der indrettes i tilknytning  

 til ældreboliger, kan også anvendes til at betjene andre ældre og  

 handicappede i kommunen.
Servicearealerne finansieres ikke efter reglerne i ældreboligloven, men  

 efter reglerne i bistandsloven.
Der er indenfor de sidste år sket  

 forbedringer i kommunernes mulighed for låneoptagelse til servicearealer,  

 idet der årligt har været afsat lånepuljer til dette formål.
Lånepuljerne  

 administreres af Indenrigsministeriet.
8. Vejledende rammebeløb Det er ikke som hidtil en betingelse for kommunalbestyrelsens tilsagn om  

 støtte, at den samlede anskaffelsessum (inklusive moms) pr. (m2)  

 støtteberettiget areal, pr. støtteberettiget værelsesenhed eller pr. bolig,  

 overholder det for projektet gældende rammebeløb.
Rammebeløbet er nu gjort vejledende, således at det alene er afgørende for  

 den statslige ydelsesstøttes omfang.
Kommunalbestyrelsen kan godkende  

 fravigelser fra alle bestemmelser vedrørende rammebeløbets størrelse og  

 tillæg hertil eller reduktioner heri under forudsætning af, at  

 kommunalbestyrelsen samtidig vedtager at yde den nødvendige ekstra  

 ydelsesstøtte til byggeriet, jf. afsnit 8.2. og kapitel 5 i  

 støttebekendtgørelsen.
De nye regler om vejledende rammebeløb gælder for de i  

 denne vejledning omhandlede typer støttet boligbyggeri, dvs såvel  

 almennyttigt byggeri, private andelsboliger, ungdomsboliger og ældreboliger.
Det vejledende rammebeløb justeres og reguleres en gang om året ved  

 offentliggørelse i Statstidende den 1. tirsdag eventuelt onsdag i januar  

 måned.
Samtidig gives meddelse, om der kan ske en løbende regulering af  

 rammebeløbet, jf. bilag 2 til støttebekendtgørelsen.
 Elevatortillæg kan nu ydes til alle typer støttet byggeri, jf.  

 støttebekendtgørelsens § 22, stk. 2.
 Det vejledende rammebeløb vil tillige hver den 1. i et kvartal blive  

 indlagt i BOSSINF.
Opføres projektet på egen grund , herunder ved påbygning, til-  

 eller ombygning af en eksisterende ejendom, eller på lejet grund , er  

 der ikke udgifter til grundkøb, og der skal derfor ske en reduktion af  

 rammebeløbet med 16 pct.
Det er overladt til kommunal bestyrelsen at vurdere, hvorvidt reduktionen for disse projekter bør være  

 mindre som følge af rimelige grundudgiftslignende udgifter, som f.eks.  

 udgifter til terrænregulering, ekstrafundering, ekstra ledningsføring eller  

 forstærkning af belægninger mv.
Det bemærkes, at en løbende udgift til leje  

 af grund betragtes som en driftsudgift.
Der henvises til  

 støttebekendtgørelsens § 22, stk. 3.
 Ved ombygning af kommunalt ejede ejendomme til ældreboliger, sker der dog  

 ingen reduktion af rammebeløbet, jf. støttebekendtgørelsens § 22, stk. 3.
 For ældreboliger, der indrettes uden køkken reduceres rammebeløbet  

 med 7 pct., jf. støttebekendtgørelsens § 25, stk. 2.
 Af bilag 3 til støttebekendtgørelsen fremgår de tillæg pr. (m2), som  

 rammebeløbet til almennyttige boliger og private andelsboliger kan forhøjes  

 med ved lavere lejlighedsgennemsnit end 90 (m2), (lavt  

 lejlighedsgennemsnit) .
8.1. Godkendelse af særlige udgifter Som en del af det vejledende rammebeløbssystem kan der for alle boligtyper  

 ud over rammebeløbet godkendes afholdt særlige udgifter, hvortil der ydes  

 statslig ydelsesstøtte.
Reglerne herom er omhandlet i § 23 i  

 støttebekendtgørelsen.
 Til udfyldningsprojekter i forbindelse med byfornyelse, der  

 opfylder betingelserne i støttebekendtgørelsens § 23, stk. 1, kan der for  

 alle boligtyper, inden byggeriet påbegyndes, godkendes merudgifter inden for  

 10 pct. af den godkendte anskaffelsessum efter de i § 20, stk. 1, og § 22 i  

 støttebekendtgørelsen fastsatte udgiftsrammer.
Tilsvarende kan godkendes merudgifter til alternative  

 energiforsyningsanlæg med indtil 10 pct. af den godkendte anskaffelsessum  

 efter de i § 20, stk. 1, og § 22 i støttebekendtgørelsen fastsatte  

 udgiftsrammer.
Det er dog en forudsætning, at der er tale om anlæg, som ville  

 kunne opnå tilskud efter Energiministeriets lovgivning.
Opnås tilskud, skal  

 tilskuddet modregnes i ovennævnte tillæg.
Ansøgning om forhøjelse må indsendes til kommunalbestyrelsen sammen med  

 den øvrige støtteansøgning.
De godkendte merudgifter skal dokumenteres ved  

 aflæggelse af byggeregnskab.
8.2. Den del af den endelige anskaffelsessum, der kan ydes statslig  

 ydelsesstøtte til Den statslige ydelsesstøtte ydes på grundlag af den anskaffelsessum,  

 kommunalbestyrelsen godkender.
Der vil dog maksimalt kunne ydes statslig  

 ydelsesstøtte til den del af anskaffelsessummen, der svarer til det  

 vejledende rammebeløb på tidspunktet for kommunalbestyrelsens godkendelse af  

 anskaffelsessummen, inklusive de tillæg, der fremgår af  

 støttebekendtgørelsens § 21.
 Godkender kommunalbestyrelsen en anskaffelsessum, der ligger herudover,  

 afholder kommunen, jf. støttebekendtgørelsens § 20, stk. 2, den fulde  

 offentlige støtte hertil, dvs. såvel statens som kommunens andel af  

 ydelsesstøtten.
 Om lokaler, der anvendes til ikke-beboelse, henvises til afsnit 7., 7.1.,  

 om garager/carporte og afsnit 7.3.1. om servicearealer.
 Anskaffelsessummen opgøres på skæringsdagen , som er byggeriets  

 overgang fra anlæg til drift, jf. støttebekendtgørelsens § 39, stk. 2.  

 Skæringsdagen fastsættes som sidste boligs færdiggørelse med tillæg af højst  

 2 måneder til klargøring af udenomsarealerne.
 I byggeregnskabet skal indgå samtlige udgifter vedrørende byggeriet.
Der ydes statslig ydelsesstøtte til visse rimelige, dokumenterede  

 merudgifter, som godkendes af kommunalbestyrelsen.
Merudgifterne beregnes i  

 forhold til den anskaffelsessum, kommunalbestyrelsen har godkendt ved  

 byggeriets påbegyndelse, og som de vejledende rammebeløb gav mulighed for at  

 godkende på dette tidspunkt.
Der kan, jf. støttebekendtgørelsens § 21,  

 godkendes merudgifter indtil 2 pct. til:
* uforudseelige udgifter.
Ved uforudseelige udgifter forstås udgifter, som  

 på ingen måde har kunnet forudses af bygherren ved byggeriets påbegyndelse.  

 Udgifter, der er glemt, er ikke uforudseelige udgifter.
 og uden begrænsning udgifter til:
* vinterforanstaltninger og udtørring i helt ekstraordinære situationer, * regulering af fastprisperioden, * tilbudsgivers konkurs, betalingsstandsning eller lign., * skatte- og afgiftsforhøjelser, herunder forhøjelse af energiafgifter,  

 der ikke var kendt ved byggeriets påbegyndelse, * merudgifter til byggelånsrenter, som er forårsaget af, at  

 byggelånsrenten siden byggelånets etablering i gennemsnit er steget med mere  

 end 1 procentpoint.
Merudgifterne beregnes således:
Hvis den således beregnede gennemsnitlige rentestigning overstiger en  

 tærskelværdi på 1 procentpoint, åbnes der adgang til at få godkendt  

 merudgifter til byggelånsrenter ud over, hvad der kan rummes inden for den  

 generelle ramme på 2 pct.
Størrelsen af de merudgifter til byggelånsrenter,  

 der kan godkendes, beregnes ved at gange de indbudgetterede udgifter til  

 byggelånsrenter ifølge skema B med følgende brøk:
gennemsnitlig rentestigning, jf. ovf.- 1 procentpoint ----------------------------------------------------- rentesatsen på  

 byggelånet ved dets etablering * nødvendige udgifter til attester, stempel, tinglysning eller  

 promillegebyr/kommunalt gebyr, som følge af godkendte merudgifter i henhold  

 til de ovenfor anførte punkter.
Bygherren skal fremlægge dokumentation for afholdte merudgifter.
Det  

 forudsættes endvidere, at merudgifterne ikke kan tilregnes en uhensigtsmæssig  

 tilrettelæggelse af byggeriet.
Er dette efter kommunalbestyrelsens opfattelse  

 tilfældet, kan den efter konkret vurdering kræve, at der sker en afkortning i  

 den del af byggesagshonoraret eller andre honorarydelser, som indgår ved  

 beregningen af den offentlige ydelsesstøtte, jf. støttebekendtgørelsens § 39,  

 stk. 6, og afsnit 11.5.
 Når der godkendes en eller flere af ovennævnte merudgifter, fremkommer en  

 endelig anskaffelsessum.
 Eventuelle indtægter i form af leje eller boligafgift (der er forfalden,  

 uanset om den er betalt), som ligger forud for skæringsdagen, fratrækkes  

 byggeudgifterne, jf. støttebekendtgørelsens § 39, stk. 2.
 Poster i byggeregnskabet, som helt eller delvist ikke kan godkendes  

 medtaget under den del af anskaffelsessummen, hvortil der kan ydes statslig  

 ydelsesstøtte, har kommunalbestyrelsen mulighed for at godkende alene med  

 kommunal ydelsesstøtte.
For private andelsboliger kan aftalegrundlaget mellem en bygherre og en  

 andelsboligforening udelukke, at der godkendes merudgifter.
I så fald kan  

 kommunalbestyrelsen, jf. støttebekendtgørelsens § 39, stk. 8, ikke godkende  

 en højere anskaffelsessum, end det pågældende aftalegrundlag giver mulighed  

 for.
Fremkommer der herefter overfinansiering, må der ske en indfrielse heraf  

 i overensstemmelse med reglerne herom.
Disse er nærmere beskrevet i kapitel  

 5.
For byggearbejder, der udføres med tilsagn efter § 73 b i  

 boligbyggeriloven, er ikke fastsat rammebeløb.
Byggeregnskabet fremsendes,  

 snarest muligt efter byggearbejdernes færdiggørelse.
Der henvises til  

 støttebekendtgørelsens § 4, stk. 2, § 13, § 20, stk. 3, og § 39, stk. 2.
8.3 Godkendte fordyrende elementer Som et led i decentraliseringen har kommunerne mulighed for at godkende  

 udgifter ud over det vejledende rammebeløb.
I det omfang der indgår  

 fordyrende elementer i byggeriet, som gør at rammebeløbet overskrides, kan  

 der være interesse i kommunerne for at deltage i erfaringsformidling og  

 udveksling af ønsker og krav til byggerierne, som kan indgå i kommunernes  

 vurdering af fremtidige projekter.
Som eksempler kan f.eks. nævnes  

 lokalplanbindinger, der stiller fordyrende krav, bedre byggekvalitet,  

 lyddæmpende foranstaltninger, huludfyldning, forureningsudgifter, mv.
Såfremt  

 godkendte fordyrende elementer i projektet medfører overskridelser af det  

 vejledende rammebeløb, kan kommunerne i deres sagsbehandling foretage en  

 frivillig indberetning af årsagerne til overskridelserne til BOSSINF.
 9. Byggeriets udformning mv.
Det støttede byggeri skal have en tilfredsstillende udformning i  

 planmæssig og teknisk henseende.
Desuden skal boligerne udføres for det  

 lavest mulige beløb under hensyntagen til kvalitet, udstyr og beliggenhed.  

 Der skal opføres passende boliger for familier med børn, ældre og personer  

 med handicap.
9.1. Forhold til byggelovgivningen For nybyggeri og ombygninger som helhed gælder byggelovgivningen, herunder  

 bestemmelserne i bygningsreglementet.
Bygningsreglementet for småhuse 1985  

 (BR-S85) gælder for enfamiliehuse, dobbelthuse, rækkehuse, kædehuse,  

 gruppehuse og lignende.
Bygningsreglementet 1982 (BR-82) gælder for  

 etageboligbyggeri herunder tofamiliehuse, det vil sige huse med vandret  

 lejlighedsskel.
 Kan et ombygningsprojekt ikke opfylde alle byggelovgivningens krav, må  

 forholdene nærmere afklares med de kommunale bygningsmyndigheder.
 Det er kommunalbestyrelsen som bygningsmyndighed, der i henhold til  

 byggelovgivningen i det enkelte tilfælde må afgøre, om der kan dispenseres  

 fra bygningsreglementernes bestemmelser.
Bebyggelsens samlede bruttoetageareal beregnes i henhold til  

 bygningsreglementet, (BR-82). Vedrørende beregning af det støtteberettigede  

 etageareal henvises til bilag 5 til støttebekendtgørelsen.
For ældreboliger  

 gælder for beregning af støtteberettiget areal Bygge- og Boligstyrelsens  

 bekendtgørelse nr. 617 af 8. juli 1992 om beregning af bruttoetagearealet i  

 henhold til boligstøtteloven.
Kommunalbestyrelsen træffer den endelige  

 afgørelse vedr. beregning af det støtteberettigede areal.
9.2. Førsynsrapport ved ombygning af eller tilbygning til en  

 eksisterende bygning I forbindelse med en ombygning eller en tilbygning til en eksisterende  

 ejendom, som er omfattet af Byggeskadefonden, jf. § 62 b, stk.3, skal  

 bygherren lade udføre et førsyn inden ansøgning om offentlig støtte til  

 projektet.
En sagkyndig, der har byggeteknisk sagkundskab og erfaring fra  

 byggepraksis, skal foretage førsynet og udarbejde en rapport, som indeholder  

 en beskrivelse af den foretagne gennemgang af bygningen samt en opgørelse  

 over eventuelt konstaterede skader eller tegn på skader.
Rapporten skal  

 endvidere indeholde en beskrivelse og vurdering af bygningens tilstand og  

 egnethed for den påtænkte ombygning.
 Den sagkyndige må ikke have medvirket ved den pågældende bygnings  

 opførelse, drift eller vedligeholdelse og må heller ikke medvirke ved  

 projektets gennemførelse.
 Rapporten indsendes til kommunalbestyrelsens vurdering senest samtidig med  

 indsendelse af ansøgning om offentlig støtte.
 Kommunalbestyrelsen afgør på baggrund af en vurdering af rapporten, jf.  

 støttebekendtgørelsens § 26, stk. 2, om bygningen er egnet til formålet.  

 Skønner kommunalbestyrelsen ikke, at bygningen er egnet, kan projektet ikke  

 gennemføres.
Reglerne om førsyn er nærmere uddybet i Boligstyrelsens bekendtgørelse nr.  

 477 af 1. juli 1987 om bygningsgennemgang (førsyn) ved ombygning af og  

 tilbygning til en eksisterende bygning mv.
Bekendtgørelsen er medtaget som  

 bilag 2.
Ved renovering af ungdomsboliger efter § 73 b i boligbyggeriloven skal der  

 fremlægges en rapport for bygningsgennemgangen (førsyn). De nærmere regler om  

 førsyn er beskrevet i § 29,  stk. 1, nr. 3, i støttebekendtgørelsen.
9.3. Boligsammensætning Ud fra en vurdering af det lokale boligbehov, tager kommunalbestyrelsen  

 stilling til boligsammensætning, etageareal og antallet af beboelsesrum for  

 de enkelte projekter.
Boligsituationen, herunder udlejningssituationen i  

 kommunen, må nøje undersøges og indgå i kommunalbestyrelsens vurdering af  

 hvilke boligtyper og hvilke boligstørrelser, der er behov for.
 For at undgå, at der sker en udbygning af det støttede byggeri, som der  

 ikke er efterspørgsel efter, og som giver sig udslag i  

 udlejningsvanskeligheder, skal kommunalbestyrelsen løbende følge  

 udlejningssituationen og efterspørgslen efter boliger.
9.4. Erhvervsarealer Ingen af boligtyperne kan indeholde erhvervsarealer, dvs. butiks-, kontor-  

 eller værkstedslokaler.
Ønskes der indrettet erhvervslokaler i forbindelse med bebyggelsen, skal  

 der ske en ejerlejlighedsopdeling eller en matrikulær udstykning uanset  

 erhvervsarealets størrelse.
Ved ejerlejlighedsopdeling sker der en opdeling i  

 en beboelsesejerlejlighed, der ikke kan videreopdeles, og en eller flere  

 erhvervslejligheder.
 Der kan, jf. støttebekendtgørelsens § 10, stk. 5, ikke ydes offentlig  

 støtte til erhvervsarealer.
 Om lokaler, der anvendes til ikke-beboelse, f.eks. kontorlokaler for  

 ejendomsfunktionærer henvises til kapitel 7.
10. Udbud, ansvar, kvalitetssikring, driftsplaner,  

 5-års eftersyn og skadedækning Byggestyrelsen, nu Bygge- og Boligstyrelsen, har i egen publikationsserie  

 udgivet bl.a. følgende:
Disse publikationer uddyber nærmere de emner, der er omtalt i dette  

 afsnit.
Publikationerne kan købes hos Statens Information, Postboks 1103,  

 1009 København K, tlf. 33 37 92 28.
10.1. Udbud Som hovedregel skal alle arbejder udbydes i konkurrence efter  

 Byggestyrelsens cirkulære af 14. april 1989 om udbud af bygge- og  

 anlægsarbejder, som er medtaget som bilag 3. Dog gælder der særlige regler  

 for underhåndsbud, som fremgår af cirkulærets § 4, nr. 4. For privat  

 andelsboligbyggeri er der tillige fastsat særlige regler for byggeri i  

 bygherrens eget regie.
Kommunalbestyrelsen kan stille krav om, at en bestemt udbudsform ønskes  

 anvendt.
Dette indebærer, at kommunalbestyrelsen f.eks. kan stille krav om,  

 at eget regie eller underhåndsbud ikke kan anvendes, selvom bygherren ellers  

 opfylder betingelserne for at udføre arbejde i eget regie eller anvende denne  

 udbudsform.
Alle aftaler om byggearbejder træffes på grundlag af »Almindelige  

 betingelser for arbejder og leverancer« (AB 92). Der kan kun blive tale  

 om fravigelser fra disse regler i tilfælde, hvor der måtte være en ganske  

 særlig begrundelse herfor.
Endelig henledes opmærksomheden på EU's regler om  

 udbud af offentlige bygge- og anlægsarbejder, senest Rådets direktiv  

 93/37/EØF.
EU-reglerne finder anvendelse, når den anslåede værdi af et  

 byggearbejde overstiger 5 mill.
ECU - ca. 40. mill. kr. - uden moms.
Der  

 henvises til Bygge- og Boligstyrelsens vejledning fra 1990 om EF's regler for  

 udbud af offentlige bygge- og anlægsarbejder Tilsvarende gælder  

 »Almindelige betingelser for arbejder og leverancer i  

 totalentreprise« (ABT 93).
Det påhviler kommunalbestyrelsen at påse, at udbudsreglerne er overholdt.  

 Det er således et vilkår for tilsagn om støtte, at bygherren benytter et  

 særligt skema udarbejdet af Bygge- og Boligstyrelsen (skema U) til  

 kommunalbestyrelsens kontrol af udbudsreglernes overholdelse.
Skema U skal  

 indsendes til kommunalbestyrelsen samtidig med bygherrens ansøgning om  

 godkendelse af en endelig anskaffelsessum før byggeriets påbegyndelse.
 Skema U med tilhørende vejledning er medtaget som bilag 4 til denne  

 vejledning.
10.1.1. Underhåndsbud I ganske særlige tilfælde kan kommunalbestyrelsen godkende, at arbejderne  

 ikke udbydes, og at der i stedet antages et underhåndsbud.
Reglerne om  

 underhåndsbud findes i kapitel 8 i støttebekendtgørelsen.
Der er tale om en  

 udtømmende beskrivelse af de tilfælde, hvor udbudscirkulærets § 4, nr. 4 kan  

 fraviges.
Det er som hovedregel en betingelse for indhentelse af underhåndsbud, at  

 alt arbejde, som den entreprenør - der får arbejdet overdraget på grundlag af  

 et underhåndsbud - ikke selv udfører, bliver udbudt i underentrepriser i  

 konkurrence (licitation). Det er endvidere en betingelse, at mindst 60 pct.  

 af byggearbejderne (beregnet på grundlag af de anslåede samlede  

 entreprenørudgifter) udbydes i sådanne underentrepriser.
Denne hovedregel kan  

 dog fraviges ved fortsættelsesarbejder efter støttebekendtgørelsens § 30,  

 stk. 2.
Ved etablering af støttede boliger er der således typisk kun 3 tilfælde,  

 hvor der kan blive tale om at godkende underhåndsbud, idet tilfældene i  

 udbudscirkulærets § 4, nr. 1-3, kun helt undtagelsesvis vil kunne finde  

 anvendelse ved opførelse af støttet byggeri.
De 3 tilfælde, hvor  

 underhåndsbud kan godkendes, er * fortsættelsesarbejder, jf. støttebekendtgørelsens § 30, stk. 2, * forsøg, jf. støttebekendtgørelsens § 30, stk. 3, * større byggesager med særlige planlægningsopgaver mv., jf.  

 støttebekendtgørelsens § 30, stk. 4.
 I forbindelse med tilsagn til renoveringsarbejder efter § 73 b, kan der  

 herudover, jf. støttebekendtgørelsens § 30, stk. 5, være tale om at acceptere  

 underhåndsbud ved udførelse af nødvendige arbejder, der ikke kan udsættes af  

 sikkerhedsmæssige grunde.
 For fortsættelsesarbejder gælder det særlige forhold, at en  

 entreprenør, der allerede er i gang f.eks. med første etape af et byggeri,  

 kan fortsætte, uden at arbejderne helt eller delvist udbydes i konkurrence.
Det er ikke nødvendigt, at der er tale om etaper af samme type af støttet  

 byggeri.
Det fortsættende byggeri kan udføres som en anden boligtype, f.eks.  

 kan almennyttigt boligbyggeri afløses af ældreboliger eller andelsboliger.  

 Det afgørende er, at byggepladsen ikke er forladt af den entreprenør, som er  

 i gang med at udføre byggearbejderne.
Dette skyldes, at der herved opnås den  

 største besparelse ved etablering af byggeplads mv.
 Kommunalbestyrelsen kan ved fortsættelsesarbejder tillade, at samtlige  

 arbejder udføres som underhåndsbud.
Ved forsøg, produktudvikling og udviklingsprojekter kan  

 kommunalbestyrelsen tillade, at de byggearbejder, der indeholder elementer af  

 forsøg eller produktudvikling udbydes i underhåndsbud.
Kommunalbestyrelsen  

 kan tillade underhåndsbud ved forsøg mv., selv om der ikke ydes tilskud til  

 projektet.
Underhåndsbud kan dog kun tillades, hvis betingelserne for at opnå tilskud  

 efter reglerne i støttebekendtgørelsens kapitel 2 er opfyldt, og bygherren  

 har indhentet en erklæring fra Bygge- og Boligstyrelsen om, at betingelserne  

 for at opnå støtte er til stede.
En betingelse herfor vil være, at styrelsen  

 finder, at der er tale om et betydeligt udviklingspotentiale, og at bygherren  

 opfylder de krav, styrelsen i den konkrete sag har stillet til en  

 afrapportering af forsøget.
Anmodning indsendes gennem kommunalbestyrelsen.  

 De arbejder, der ikke omfattes af erklæringen, skal udbydes i konkurrence  

 efter reglerne i udbudscirkulæret.
Også arbejder i større byggesager, hvor bygherren eller entreprenøren  

 påtager sig helt særlige opgaver i forbindelse med planlægning og  

 gennemførelse af byggeriet kan tillades gennemført med indhentning af  

 underhåndsbud.
Det kan til eksempel dreje sig om planlægning af nye  

 byområder.
Det skal understreges, at bestemmelsens anvendelse forudsætter, at  

 entreprenøren kan godtgøre, at de påtagne arbejder indebærer en betydelig  

 økonomisk risiko, og at byggeriets realisering beror på helt ekstraordinære  

 planforhold, herunder afgørende usikkerheder om grundens fremtidige  

 anvendelse.
Ved nødvendige arbejder , som ikke har kunnet udsættes af  

 sikkerhedsmæssige grunde, vil det ofte være påkrævet, at disse udføres  

 hurtigt og af håndværkere, som umiddelbart kan gå i gang hermed.
Som  

 eksempler herpå kan nævnes afværgeforanstaltninger som følge af  

 nedstyrtningsfare, eller arbejder der skal hindre yderligere ødelæggelse af  

 bygningsdele f.eks. ved vandindtrængen.
Samtlige sådanne arbejder kan  

 godkendes som underhåndsbud.
10.1.2. Byggeri i bygherrens eget regie For privat andelsboligbyggeri kan kommunalbestyrelsen acceptere, at  

 byggeriet udføres helt eller delvist i bygherrens eget regie.
Reglerne herfor  

 er omtalt i § 31 i støttebekendtgørelsen.
Byggeri i bygherrens eget regie forudsætter, at bygherren (modtageren af  

 støttetilsagnet) skal have egne ansatte, som kan udføre de pågældende  

 arbejder.
Det er ikke tilstrækkeligt, at bygherren antager medarbejdere, som  

 er faglærte inden for andre fag end dem, som hans ansatte i forvejen udfører,  

 til at udføre arbejderne i forbindelse med et konkret projekt.
 Ved byggeri i bygherrens eget regie sker der ikke udbud af de arbejder,  

 som bygherrens egne ansatte kan udføre.
 Selvom bygherren har mulighed for at udføre arbejder i eget regie, kan  

 kommunalbestyrelsen altid kræve, at samtlige arbejder udbydes i konkurrence.  

 Dette skal ses i sammenhæng med, at kommunalbestyrelsen skal vurdere, om  

 arbejderne udføres billigere ved at tillade eget regie, end hvis de udbydes.
10.2. Fast pris og tid For alle arbejder, der udbydes i konkurrence gælder, at der ved indgåelse  

 af entrepriseaftaler aftales en fast pris og tid efter Bygge- og  

 Boligstyrelsens cirkulære nr. 174 af 10. oktober 1991 om pris og tid på  

 bygge- og anlægsarbejder.
Dette cirkulære er medtaget som bilag 5.
Det vejledende rammebeløb forudsætter, at byggeriets anskaffelsessum er  

 baseret på priser, der er faste i et år fra tilbudsdagen.
Tilbudsdagen bør  

 derfor ligge så tæt på byggeriets forventede påbegyndelse som muligt.  

 Byggearbejderne må dog ikke påbegyndes, før kommunalbestyrelsens endelige  

 godkendelse foreligger.
10.3. Vinterbyggeri Udgifter til overenskomstmæssige vinterforanstaltninger skal være  

 indeholdt i tilbudssummerne.
Se nærmere herom i Byggestyrelsens  

 bekendtgørelse nr. 551 af 11. november 1981 om byggeri i vinterperioden, der  

 er medtaget som bilag 6.
 Også udgifter til såkaldte »særlige vinterforanstaltninger« skal  

 kunne indeholdes i den af rammebeløbet betingede anskaffelsessum.
 Omkring godkendelse af dokumenterede merudgifter til  

 vinterforanstaltninger i ganske særlige situationer henvises til kapitel 8.2.
10.4. Ansvar For ansvarsforhold ved byggearbejderne gælder et 5-årigt entreprenøransvar  

 for mangler og en byggeleveranceklausul med 5-årigt ansvar for mangler.
Efter  

 Bygge- og Boligstyrelsens cirkulæreskrivelse af 27. december 1993 ophæves  

 ansvarscirkulæret (Byggestyrelsens cirkulære nr. 91 af 25. juni 1986), når  

 arbejderne udbydes efter AB 92. Dette gælder fra 1. januar 1994.  

 Cirkulæreskrivelsen er medtaget som bilag 7.
 Bygherren i entrepriseaftaler forpligter entreprenøren til at sikre, at  

 byggeleveranceklausulen indgår i entreprenørens og dennes underentreprenørers  

 aftaler om leverancer til entreprisens udførelse.
 Ved bygherreleverancer påhviler det bygherren at få leveranceklausulen  

 indføjet i leveranceaftalen.
 Selvom ansvarscirkulæret er ophævet, kan formuleringen af  

 byggeleveranceklausulen i cirkulæretekstens §§ 2 og 6 fortsat anvendes.
10.5. Kvalitetssikring For byggearbejderne gælder Byggestyrelsens cirkulære af 12. november 1986 om kvalitetssikring af  

 byggearbejder, der er medtaget som bilag 8.
 Bygherren skal ifølge cirkulæret sikre, at det færdige byggeri opnår den  

 tilsigtede kvalitet ved at stille de nødvendige krav om kvalitetssikring til  

 rådgivere og entreprenører.
 Efter cirkulærets § 6 skal bygherren til sikring af kontraktsmæssige  

 ydelser i form af en kontrolplan fastsætte nærmere bestemmelser om  

 dokumentationen for de anvendte materialer, som entreprenørerne skal afgive  

 under arbejdet og ved dettes afslutning.
 Kravene til entreprenørerne skal fremgå af udbudsmaterialet.  

 Dokumentationen skal have et sådant omfang, at den kan indgå i udarbejdelse  

 af driftsplaner.
10.6. Brug af beton Byggestyrelsens cirkulære af 6. januar 1987 om brug af beton, der er  

 medtaget som bilag 9, gælder for byggearbejderne.
 Efter cirkulæret skal bygherren forpligte sine rådgivere og entreprenører  

 til at lægge basisbetonbeskrivelsen (BBB) til grund ved projekteringen og  

 udførelsen af betonarbejder.
BBB er et led i byggeriets kvalitetssikring.
Beskrivelsen skal sikre  

 forsvarlig holdbarhed i beton, der anvendes i byggeriet, hvad enten det sker  

 i form af betonelementer, fabriksblandet beton eller beton fremstillet på  

 byggepladsen.
10.7. Bygningsdrift Som følge af indsatsen for at sikre byggeriet under opførelse gælder  

 bestemmelserne i Bygge- og Boligstyrelsens bekendtgørelse nr. 540 af 18. juli  

 1990 om bygningsdrift, der er medtaget som bilag 10.
Når byggeriet er afleveret, og der er gennemført afleverings- og  

 overtagelsesforretning, må der antages at være tale om begrænsede former for  

 svigt i byggeriet.
Dette resultat følges op af nogle overordnede krav til  

 driften af byggeriet.
 Det afgørende er, at der udarbejdes planer for driften, og at disse planer  

 efterleves af bygningsejeren.
 Kommunalbestyrelsen skal særligt ved private andelsboliger, hvor bygherren  

 er en anden end andelsboligforeningen bestående af de kommende beboere, påse,  

 at der foreligger driftsplaner, inden den endelige anskaffelsessum godkendes.
10.8. 5-års eftersyn De regler, der er omtalt ovenfor om ansvarsforhold ved byggearbejder,  

 indebærer, at entreprenørers, leverandørers og rådgiveres ansvar udløber  

 efter en 5 årig periode.
 Byggeskadefonden kan som hovedregel ikke efter ansvarsperiodens udløb gøre  

 regres gældende overfor den ansvarlige.
 For at sikre fonden, at bygningen ikke lider af væsentlige skader inden  

 regresmuligheden ophører, gennemføres et 5-års eftersyn efter reglerne i  

 Bygge- og Boligstyrelsens bekendtgørelse nr. 541 af 18. juli 1990 om 5-års  

 eftersyn, der er medtaget som bilag 11.
Renoveringsarbejder i ungdomsboliger med støtte efter boligbyggerilovens §  

 73 b er ikke omfattet af Byggeskadefonden.
Der skal derfor i  

 anskaffelsessummen afsættes et beløb på 0,5 pct. af den ved påbegyndelsen  

 godkendte anskaffelsessum til dækning af et 5 års eftersyn, jf.  

 støttebekendtgørelsens § 13, stk. 2.
10.9. Skadedækning fra Byggeskadefonden I Bygge- og Boligstyrelsens bekendtgørelse nr. 677 af 7. oktober 1991 om  

 skadedækning fra Byggeskadefonden, der er medtaget som bilag 12, fastsættes  

 overordnede regler for fondens dækning af skader.
Byggeskadefonden er etableret som en forsikringslignende ordning.
Dette  

 indebærer, at en bygningsejer har et retskrav på dækning af 95 pct. af  

 udgifter til udbedring af byggeskader.
Fonden dækker efter nærmere fastsatte  

 regler, når bygningsejeren har løftet sin bevisbyrde for, at der foreligger  

 en dækningsberettiget byggeskade.
Dette gælder også, selvom skaden indtræder  

 i den periode, hvor entreprenørens ansvar fortsat løber.
I disse tilfælde har  

 Byggeskadefonden regres mod entreprenøren, leverandøren eller rådgiveren.
Efter AB 92 er mangelsafhjælpningsperioden 5 år.
Inden for denne periode  

 skal bygningsejeren først søge byggeskaden udbedret efter reglerne i AB 92.
11. Støtteprocedure 11.1. Almindelige bestemmelser Kommunalbestyrelsen kan i forbindelse med sagsbehandlingen:
* stille krav og fastsætte vilkår for tilsagn, * meddele støttetilsagn, * godkende byggeriet og dets anskaffelsessum inden igang- sætning, samt * godkende den endelige anskaffelsessum på grundlag af byggeregnskabet.
 Det er ligeledes kommunalbestyrelsen, der fører tilsyn med, at opførelse,  

 finansiering og senere drift af boligerne sker i overensstemmelse med  

 boligbyggeriloven og ældreboligloven samt de bekendtgørelser, cirkulærer mv.,  

 der er udstedt i medfør heraf.
 Det tilsyn, der udføres med byggeriets gennemførelse, fastsættes af  

 kommunalbestyrelsen efter en konkret vurdering.
11.2. Ansøgning om støtte. (skema A) Kommunalbestyrelsen meddeler tilsagn om offentlig støtte efter at have  

 vurderet og taget stilling til de enkelte projekter.
 Det er oplysningerne i ansøgningsmaterialet på tidspunktet for  

 fremsendelse af ansøgningen, der danner grundlag for kommunalbestyrelsens  

 stillingtagen til, om støtte kan ydes.
Bygherren må derfor være omhyggelig med udarbejdelse og tilvejebringelse  

 af alle nødvendige oplysninger.
Bygherren må på så tidligt et tidspunkt som  

 muligt i planlægningsfasen søge kontakt med kommunen med henblik på at opnå  

 kommunens tilkendegivelse af, om det påtænkte projekt i princippet kan  

 godkendes.
11.2.1. Ansøgningsmateriale Kommunalbestyrelsen skal ved behandling af støtteansøgningen påse og  

 foretage en vurdering af, om projektet opfylder kravene for at opnå støtte  

 efter gældende regler.
Til brug for ansøgning om offentlig støtte har Bygge-  

 og Boligstyrelsen udarbejdet særligt skemamateriale (skema A,B,C af januar  

 1994 og skema U), som kan anvendes i forbindelse med kommunalbestyrelsens  

 sagsbehandling.
Skemamaterialet kan købes hos Statens Information, Nørre Farimagsgade 65,  

 Postboks 1103, 1364 København K., tlf. 33-379228. Skemamaterialet bestående  

 af skema A,B,C (ansøgningsskema/indtastningsbilag) og tilhørende vejledning  

 har blanket nr.
BO 19, se bilag 13 og bilag 14.
11.2.2. Særlige vilkår Kommunen bør overveje, om den konkrete støttesag giver anledning til, at  

 der stilles særlige vilkår.
 Ønsker kommunen, at der stilles sådanne særlige vilkår, skal de stilles på  

 et så tidligt tidspunkt i støttesagens forløb som overhovedet muligt og  

 senest samtidig med tilsagnet.
Dette skyldes, at en lang række af de vilkår, som kan komme på tale, enten  

 er omkostningskrævende for bygherren eller på anden måde får indflydelse på  

 det projekt, som bygherren skal forberede med henblik på en senere  

 godkendelse.
Adgangen til at stille sådanne særlige vilkår findes i § 27 i  

 støttebekendtgørelsen.
På grundlag af denne bestemmelse kan stilles alle relevante vilkår, som  

 ikke strider mod boligbyggerilovens, ældreboliglovens, støttebekendtgørelsens  

 eller de dertil knyttede cirkulærers ufravigelige indhold, eller lovgivningen  

 i øvrigt.
De stillede vilkår skal endvidere være i overensstemmelse med  

 lokalplanen for området (den vedtagne eller den i forslag foreliggende).
Kommunen kan fravige de særlige vilkår, som den selv har stillet.
Der kan  

 dog ikke ske en fravigelse af bestemmelserne i støttebekendtgørelsen og i  

 boligbyggeriloven, som er ufravigelige.
Kommunalbestyrelsen vurderer, hvorledes en hensigtsmæssig fordeling af  

 byggearbejderne kan sikres ved at tilpasse tilsagnsgivningen til de lokale  

 beskæftigelsesforhold på bygge- og anlægsområdet.
Kommunalbestyrelsen bør i  

 denne forbindelse tilrettelægge tilsagnsgivningen, således at byggeriet så  

 vidt muligt kan gennemføres som vinterbyggeri.
11.2.3. Tilsagn og vilkår Kommunalbestyrelsen giver på statens vegne tilsagn om ydelsesstøtte.
På  

 egne vegne påtager kommunalbestyrelsen sig at yde et kommunalt  

 grundkapitallån, en kommunal garanti og betale en del af ydelsesstøtten eller  

 renterne på de optagne indekslån.
 Efter støttebekendtgørelsens kapitel 7 stilles der krav til indholdet af  

 et tilsagn.
 Kommunalbestyrelsen skal for at forpligte staten ved det afgivne tilsagn  

 opfylde de bestemmelser, som fremgår af kapitel 7 i støttebekendtgørelsen.
Kommunen påser herefter, at støttevilkårene, som er anført i kapitel 7 i  

 støttebekendtgørelsen og i bestemmelserne i boligbyggeriloven og  

 ældreboligloven er overholdt.
Støttebetingelserne er beskrevet i kapitel 2,  

 6, 7, 9 og 10 i denne vejledning.
 Når dette er sket, skal kommunalbestyrelse afgive et skriftligt tilsagn  

 med vilkår.
Dette tilsagn skal indeholde oplysning om projektets bygherre,  

 beliggenheden, antallet af boliger, størrelsen heraf (støtteberettiget  

 areal), oplysning om størrelsen af grundudgifter, håndværkerudgifter og  

 omkostninger.
Tilsagnet skal ledsages af de vilkår, som fremgår af kapitel 7  

 i støttebekendtgørelsen.
Tilsagnet kan udskrives fra BOSSINF, se nærmere  

 herom i brugervejledningen for BOSSINF-STB.
Ved tilsagn til ældreboliger, hvor kommunen er bygherre betragtes  

 tilsagnet som afgivet, når kommunalbestyrelsen har godkendt hovedlinierne i  

 projektet, herunder boligernes placering, antal boliger, om boligerne skal  

 have selvstændigt køkken, den skønnede anskaffelsessum opdelt i  

 grundudgifter, håndværkerudgifter og øvrige omkostninger.
Endvidere skal  

 kommunalbestyrelsen have taget stilling til byggetid og forventet  

 igangsættelsestidspunkt.
11.2.4. Indberetning til Bygge- og Boligstyrelsen Efter § 5 i støttebekendtgørelsen skal kommunalbestyrelsen samtidig med,  

 at tilsagnet gives, indberette dette til BOSSINF.
Samtidigheden er nødvendig  

 af hensyn til den finanslovsmæssige kontrol, og for at der kan tilvejebringes  

 den bedst mulige vurdering af de beskæftigelsesmæssige forhold inden for  

 byggesektoren og af konjunkturudviklingen.
Efter indberetning til BOSSINF kan Bygge- og Boligstyrelsen,  

 Boligselskabernes Landsbyggefond, Kongeriget Danmarks Hypotekbank og  

 Finansforvaltning, Byggeskadefonden og det långivende realkreditinstitut  

 trække de nødvendige oplysninger.
Kommunalbestyrelsen skal specielt være  

 opmærksom på de konsekvenser, en manglende indberetning af et tilsagn har for  

 støttesagen.
Der henvises her til støttebekendtgørelsens § 5, stk. 4-6.
11.3. Godkendelse af anskaffelsessum før påbegyndelse På grundlag af oplysninger, som anført i skema B, skema U og det øvrige  

 materiale, som kommunalbestyrelsen har krævet, godkendes en anskaffelsessum  

 før påbegyndelsen.
Oplysningerne skal, jf. støttebekendtgørelsens § 32, være modtaget senest  

 9 måneder efter tilsagnet.
I modsat fald bortfalder tilsagnet.
Denne  

 tidsfrist kan ikke forlænges.
BOSSINF kan 3 uger før udløbet af de 9 måneder  

 udskrive en erindringsskrivelse til bygherren.
Se nærmere herom i  

 brugervejledningen til BOSSINF-STB.
 Kommunalbestyrelsen skal, jf. støttebekendtgørelsens § 33, stk. 1, ved  

 godkendelse af en anskaffelsessum inden påbegyndelse af byggeriet påse, at  

 betingelserne for at yde støtte og de stillede vilkår er opfyldte.
 Til kontrol af udbudsreglernes overholdelse er udarbejdet det særlige  

 skema U, som udfyldes af bygherren og indsendes til kommunalbestyrelsen  

 samtidig med de øvrige oplysninger, kommunalbestyrelsen har forlangt (skema  

 B).
Kommunalbestyrelsen meddeler skriftligt bygherren, at anskaffelsessummen  

 før påbegyndelse er godkendt.
Kommunalbestyrelsen fastsætter samtidig en  

 frist for byggeriets påbegyndelse.
Byggeriet må ikke igangsættes, før  

 kommunalbestyrelsen har givet tilladelse hertil.
Der henvises til reglerne i  

 støttebekendtgørelsens § 34 og § 35. Godkendelsen kan udskrives fra BOSSINF.  

 Se nærmere herom i brugervejledningen til BOSSINF-STB.
 Bygherren skal forud for byggeriets faktiske påbegyndelse give  

 kommunalbestyrelsen meddelse herom.
 Støttebetingelserne er beskrevet i denne vejledning i kapitel 2, 6, 7, 9  

 og 10.
Ved renoveringsarbejder efter § 73 b i boligbyggeriloven vil godkendelse  

 af anskaffelsessummen før påbegyndelse, der indebærer overskridelser med mere  

 end 15 pct. i forhold til tilsagnsbeløbet, kræve en fornyet godkendelse af de  

 beboerdemokratiske organer.
Der henvises til støttebekendtgørelsens § 33,  

 stk. 2.
11.3.1. Indberetning til Bygge- og Boligstyrelsen Når anskaffelsessummen før påbegyndelse er godkendt (skema B), skal der  

 samtidig ske indberetning til BOSSINF.
Indberetningen af skema B er en  

 betingelse for, at det långivende realkreditinstitut, Boligselskabernes  

 Landsbyggefond og Hypotekbanken kan medvirke i den fortsatte støtteprocedure.
11.4. Byggeriets igangsætning og gennemførelse Under byggeriets gennemførelse fører kommunen tilsyn med, at vilkårene for  

 støtten overholdes.
 Kommunalbestyrelsen kan f.eks. kræve, at referater af byggemøder  

 fremsendes til kommunen, eller lade byggeriet besigtige f.eks. af teknisk  

 forvaltning.
Kommunalbestyrelsen kan, jf. støttebekendtgørelsens § 37, stk. 1, ikke i  

 forbindelse med byggeriets gennemførelse stille betingelser, der medfører  

 merudgifter.
Særlige vilkår skal senest stilles samtidig med tilsagnet, og  

 krav i forbindelse med igangsætningen senest samtidig med godkendelsen af  

 projektet og anskaffelsessummen inden byggeriets igangsætning.
Væsentlige projektændringer efter byggeriets igangsætning skal, jf.  

 støttebekendtgørelsens § 37, stk. 1, godkendes af kommunalbestyrelsen.
Ved  

 renovationsarbejder i ungdomsboliger vil en godkendelse som anført under  

 afsnit 11.3. kunne forudsætte en fornyet forelæggelse for beboerne.
11.5. Byggeriets afslutning 11.5.1. Byggeregnskab Kommunalbestyrelsen godkender på grundlag af oplysninger, som anført i  

 skema C og de af kommunalbestyrelsen forlangte bilag, et byggeregnskab over  

 den endelige anskaffelsessum ved byggeriets afslutning.
Byggeregnskabet fremsendes til kommunalbestyrelsen senest 6 måneder efter  

 skæringsdagen, jf. støttebekendtgørelsens § 39. For renovationsarbejder  

 fremsendes byggeregnskabet snarest muligt efter byggearbejdernes  

 færdiggørelse.
Kommunalbestyrelsen tager herefter stilling til, om regnskabet  

 kan godkendes.
Byggeregnskaber skal, jf. støttebekendtgørelsens § 39, stk. 4, være  

 underskrevet af den registrerede eller statsautoriserede revisor, som har  

 revideret regnskabet.
For ældreboliger gælder der særlige regler om  

 anvendelse af den kommunale revision, jf. ældreboliglovens § 23.
Ved revisors underskrift bekræftes ved aflæggelse af byggeregnskabet, at  

 der er afholdt udgifter svarende til regnskabets enkelte poster.
Det er ikke  

 tilstrækkeligt, at revisor bekræftr, at bygherrens beregning af posterne er i  

 overensstemmelse med de gældende støtteregler.
Det forudsættes, at revisor  

 har foretaget en bilagsgennemgang i overensstemmelse med god regnskabsskik.
 Bygherren skal på forlangende give kommunalbestyrelsen alle nødvendige  

 oplysninger til belysning af bebyggelsens økonomiske forhold.
 Kommunalbestyrelsen påser, at de stillede vilkår, herunder de særlige  

 vilkår og krav, som kommunalbestyrelsen måtte have stillet for støtten, er  

 overholdt.
 Finder kommunalbestyrelsen, at byggeregnskabet opfylder kravene og  

 vilkårene for offentlig støtte, godkender kommunalbestyrelsen det endelige  

 byggeregnskab, herunder størrelsen af kommunalbestyrelsens lån, ydelsesstøtte  

 og garanti.
 Kommunalbestyrelsen kan godkende en højere anskaffelsessum end den, den  

 statslige ydelsesstøtte bliver beregnet på grundlag af.
Kommunalbestyrelsen meddeler skriftligt bygherren, hvilken  

 anskaffelsessum, der vil kunne godkendes, jf. støttebekendtgørelsens § 40.  

 Godkendelsesskrivelsen kan udskrives fra BOSSINF.
Se nærmere herom i  

 brugervejledningen til BOSSINF-STB.
For almennyttige boliger, ældreboliger og ungdomsboliger skal der, når  

 byggeudgifterne er opgjort endeligt og den endelige finansiering er  

 tilendebragt, ske en godkendelse af lejen ved ibrugtagelse.
Der kan foretages  

 en foreløbig godkendelse af denne leje.
Lejen godkendes på grundlag af et  

 driftsbudget.
11.5.2. Merudgifter Merudgifter i forhold til den anskaffelsessum, kommunalbestyrelsen  

 godkendte før byggeriets igangsætning, og som efter kommunalbestyrelsens  

 vurdering skyldes en uhensigtsmæssig tilrettelæggelse af byggearbejderne og  

 merudgifter, som kunne eller burde have været forudset af bygherren på  

 tidspunktet for byggeriets igangsætning, kan ikke godkendes medtaget i  

 byggeregnskabet.
 Det er en forudsætning for godkendelse af uforudseelige udgifter, at  

 udgifterne kan anses for værende uforudseelige for bygherren på  

 igangsætningstidspunktet.
Merudgifter, som følge af kritisable dispositioner eller udvist  

 forsømmelse fra bestyrelsens eller bygherrens/forretningsførerens side vil  

 kunne medføre erstatningsansvar efter de almindelige erstatningsretlige  

 regler.
Herudover vil byggesagshonoraret og/eller boligselskabets frie  

 egenkapital (arbejdskapitalen) efter en konkret vurdering kunne anvendes til  

 dækning af udgiften.
 Mindreudgifter i forhold til poster i den anskaffelsessum, der er godkendt  

 ved byggeriets igangsætning, kan kompensere merudgifter for andre arbejder.  

 Det er en forudsætning, at de pågældende arbejder er omfattet af tilsagnet.
11.5.3. Private andelsboliger Kommende beboere af private andelsboliger har krav på at se  

 baggrundsmaterialet for byggeregnskabet, inden kommunalbestyrelsen foretager  

 den endelige godkendelse.
De kommende andelshavere opnår derved en  

 medindflydelse på andelsboligprojektet ved at kunne kommentere  

 byggeregnskabet, inden kommunalbestyrelsen træffer endelig afgørelse.
Der er  

 i støttebekendtgørelsens § 39, stk. 7-9, fastsat særlige regler for  

 kommunalbestyrelsens godkendelse af byggeregnskabet for private  

 andelsboligforeninger.
 For private andelsboliger, der opføres af andre end en  

 andelsboligforening, skal der foretages en overtagelsesforretning.
 Kommunalbestyrelsen kan endvidere stille krav om, at indskuddet ikke  

 frigives, hvis byggeriet ikke er udført i den kvalitet, som  

 kommunalbestyrelsen har godkendt, herunder hvis der er mangler ved byggeriet,  

 der endnu ikke er udbedret.
 Kommunalbestyrelsen skal påse, at det indskud andelshaverne har indbetalt  

 på en særlig konto i et pengeinstitut først udbetales til bygherren, når  

 kommunalbestyrelsens endelige godkendelse af byggeregnskabet foreligger, og  

 når mindst 75 pct. af foreningens boliger er indflyttet af andelshaverne.  

 Kommunalbestyrelsen skal endvidere inden frigivelsen af andelshavernes  

 indskud til bygherren påse, at bidraget til byggeskadefonden og  

 promillegebyret til staten er betalt rettidigt eller med vedhængende  

 morarenter, samt at beløbene er korrekte.
For byggeri opført helt eller delvist i bygherrens eget regie skal  

 kommunalbestyrelsen påse, at der foreligger dokumentation for bygherrens  

 timeforbrug for udførelsen af egne arbejder, det vil sige, at kommunen skal  

 se dokumentation for, at egne arbejder som minimum er opgjort i  

 overensstemmelse med sædvanlige regler for udførelse af entrepriser.
Der  

 henvises til støttebekendtgørelsens § 31, stk. 2.
11.5.4. Afsatte beløb Kommunalbestyrelsen kan godkende, at beløb afsættes til senere afholdelse.  

 Dokumentation for afholdelse af de pågældende udgifter skal være indsendt til  

 kommunalbestyrelsen senest 6 måneder efter byggeregnskabets godkendelse.  

 Denne frist kan forlænges af kommunalbestyrelsen.
 I det omfang afsatte beløb ikke anvendes eller ikke anvendes fuldt ud,  

 eller såfremt dokumentation for beløbets afholdelse ikke foreligger, skal der  

 ske nedsættelse af anskaffelsessummen.
Når bygherren har dokumenteret, at de afsatte beløb er afholdt, kvitteres  

 overfor bygherren.
Reglerne om afsatte beløb er fastsat i  

 støttebekendtgørelsens § 39, stk. 5. Kvitteringsskrivelse kan udskrives fra  

 BOSSINF.
Se nærmere herom i brugervejledningen til BOSSINF-STB.
11.5.5. Indberetning til Bygge- og Boligstyrelsen Kommunalbestyrelsen skal, jf. støttebekendtgørelsens § 40 samtidig  

 med byggeregnskabets godkendelse foretage en indberetning til BOSDSINF,  

 (skema C).
 Indeholder godkendelsen af byggeregnskabet afsatte beløb, foretages også  

 en endelig indberetning til BOSSINF, når er foreligger dokumentation for  

 afholdelsen af de afsatte beløb.
12. Skemaer til brug for sagsbehandlingen 12.1. Skema ABC og vejledning hertil Til brug for indtastningen til BOSSINF kan anvendes Bygge- og  

 Boligstyrelsens skema A,B,C af januar 1994 med tilhørende vejledning, jf.  

 ovenfor under afsnit 11.2.1. En brugervejledning til BOSSINF, som nærmere  

 forklarer, hvorledes kommunen foretager indberetningen, er under  

 udarbejdelse.
Det samme gælder de brevfunktioner, der er nævnt i afsnit  

 11.2.3, 11.3 og 11.5.1.
13. Kommunalbestyrelsen øverste administrative  

 myndighed Med udlægningen af den konkrete støttesagsbehandling til  

 kommunalbestyrelserne er det samtidig fastsat, at kommunalbestyrelsens  

 afgørelser vedrørende tilsagn ikke kan indbringes for anden administrativ  

 myndighed.
Dette indebærer, at en eventuel prøvelse af kommunalbestyrelsens  

 afgørelser må foretages af domstolene.
Bygge- og Boligstyrelsen vil således  

 ikke kunne ændre de afgørelser, som kommunalbestyrelsen har truffet  

 vedrørende f.eks. byggeriets udformning og godkendelse af byggeregnskabet.  

 Der henvises til boligbyggerilovens § 48, stk. 6, § 6, stk. 8, og § 67, stk.  

 11 og ældrelovens § 23, stk. 5.
 14. Overgangsregler mv.
 De regler om udlægning af støttesagsbehandlingen af de konkrete sager til  

 kommunalbestyrelserne, der trådte i kraft den 1. januar 1992, finder fortsat  

 anvendelse for de tilsagn, som er givet fra denne dato og indtil den 31.  

 december 1993.
For projekter, der har fået tilsagn før den 1. januar 1992, men hvor  

 påbegyndelsen eller byggeregnskabet endnu ikke er godkendt, overlades det til  

 kommunalbestyrelsen at godkende projektet inden påbegyndelse samt at godkende  

 byggeregnskabet.
Godkendelsen skal ske efter de regler, som var gældende, da  

 projektet fik tilsagn.
Dette indebærer, at bygherren skal indsende  

 oplysninger og skemamateriale til kommunalbestyrelsen i henhold til de  

 regler, der var gældende på tilsagntidspunktet.
For projekter, der har fået  

 tilsagn før den 1. januar 1992, men hvor påbegyndelse eller byggeregnskabet  

 endnu ikke er godkendt, overlades det til kommunalbestyrelsen at godkende  

 projektet inden påbegyndelse samt at godkende byggeregnskabet.
Grundlaget,  

 hvorpå godkendelsen af projektet før påbegyndelse samt godkendelse af  

 byggeregnskabet skal ske, er det, som var gældende, da projektet fik tilsagn.  

 Kommunalbestyrelsen indsender dog som hidtil de af kommunalbestyrelsen  

 godkendte skemaer vedrørende byggeriets påbegyndelse og afslutning til Bygge-  

 og Boligstyrelsen (skema 2 og 3 eller PÅ- og AF-skema).
I forbindelse med godkendelse af projektet vedrørende almennyttige  

 boliger, private andelsboliger og ungdomsboliger før påbegyndelse kan  

 kommunalbestyrelsen dog kun godkende merudgifter til udfyldningsprojekter og  

 til energibesparende foranstaltninger på indtil 10 pct. af den af  

 rammebeløbet betingede anskaffelsessum.
Dette svarer til styrelsens daværende  

 praksis.
 For så vidt angår kommunalbestyrelsens adgang til at godkende  

 overskridelser i forbindelse med godkendelse af byggeregnskabet forudsættes,  

 at kommunalbestyrelsen følger samme restriktive praksis, som styrelsen hidtil  

 har udvist.
Er det nødvendigt at ændre et projekt, hvortil styrelsen før 1. januar  

 1992, eller kommunalbestyrelsen før 1. januar 1994 har givet tilsagn, således  

 at der sker en udvidelse af boligantallet - for ungdomsboliger: antallet af  

 værelsesenheder, og for renoveringer af ungdomsboliger: antallet af  

 værelsesenheder, og for renoveringer af ungdomsboliger: beløb - skal der  

 gives et nyt tilsagn til udvidelsen.
Tilsagnet gives på baggrund af  

 oplysninger og skemamateriale i henhold til de nu gældende regler.
Dette indebærer, at for den del af projektet, der svarer til det antal  

 boliger/værelsesenheder/renoveringsbeløb, der har fået tilsagn før 1. januar  

 1994, finder de regler, der gjaldt på tilsagnstidspunktet, anvendelse.
Mens  

 der for udvidelsen gælder de på tilsagnstidspunktet for udvidelsen gældende  

 regler.
Tilsagnet skal indberettes til BOSSINF som et mertilsagnsprojekt.
 Der henvises til § 47 i støttebekendtgørelsen.
 Bygge- og Boligstyrelsen, den 21. januar  

 1994.
Rud Werborg Vibeke Køie (* 1) Bilag 1: Bek. 617 af 8. juli 1992 om beregning af  

 boligens bruttoareal i henhold til boligstøtteloven.
 Bilag 2: Bek. nr. 477 af 1. juli 1987 om bygningsgennemgang (førsyn) ved  

 ombygning af og tilbygning til en eksisterende bygning m.v.
 Bilag 3: Cir. nr. 50 af 14. april 1989 om udbud af bygge- og  

 anlægsarbejder.
 Bilag 5: Cir. nr. 174 af 10. oktober 1991 om pris og tid på bygge- og  

 anlægsarbejder m.v.
 Bilag 6: Bek. nr. 551 af 11. november 1981 om byggeri i vinterperioden.
 Bilag 7: Cis. nr. 245 af 27. december 1993 om ophævelse af cirkulære nr.  

 91 af 25. juni 1986 om ansvarsforhold ved byggearbejder.
 Bilag 8: Cir. nr. 166 af 12. november 1986 om kvalitetssikring af  

 byggearbejder.
 Bilag 9: Cir. nr. 2 af 6. januar 1987 om brug af beton  

 (Basisbetonbeskrivelsen).
 Bilag 10: Bek. nr. 540 af 18. juli 1990 om bygningsdrift.
 Bilag 11: Bek. nr. 541 af 18. juli 1990 om 5-års eftersyn.
 Bilag 12: Bek nr. 677 af 7. oktober 1991 om skadedækning fra  

 Byggeskadefonden.
 Bilag 15: Bek. nr. 985 af 14. december 1993 om støttet byggeri.
 (* 1) Ovenstående bilag er udeladt her, da retsforskrifterne har været  

 offentliggjort i Lovtidende A og Ministerialtidende samt forefindes i  

 Retsinformation.
 Bilag 4: Skema U - Udbud af arbejder og leverancer i offentligt støttet  

 byggeri.
Bilag 13: Støttet boligbyggeri Bilag 14: Støttet boligbyggeri Vejledning til skema (* 1) Bygge- og Boligstyrelsens vejledning af 29. november 1991 om  

 offentligt støttet byggeri efter lov om boligbyggeri har været offentliggjort  

 i Ministerialtidende og har nr. 202 samt forefindes i Retsinformation.
