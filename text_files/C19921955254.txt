(Til samtlige kommuner og amtskommuner) Ved lov nr. 501 af 24. juni 1992 om ændring af bistandsloven m.m.  

 fastsættes, at kommunalbestyrelsen skal nedsætte et børn og unge- udvalg, som  

 med virkning fra den 1. januar 1993 afløser det udvalg, der er nedsat efter §  

 3 i den sociale styrelseslov.
Det er efter loven socialministeren, der fastsætter forretningsordenen for  

 udvalget, og der vedlægges til orientering et korrekturtryk af  

 bekendtgørelsen, der vil blive udsendt på sædvanlig vis, så snart den er  

 trykt. (* 1) For så vidt angår den stedlige dommers medlemskab af børn og unge-  

 udvalget kan det efter forhandling med Justitsministeriet oplyses, at  

 beskikkelse til hvervet som medlem af børn og unge- udvalget ved de 17  

 kollegiale embeder, der ledes af en retspræsident eller en administrerende  

 dommer, vil ske i forbindelse med godkendelse af de almindelige regler om  

 forretningernes fordeling mellem dommerne, således at beskikkelsen meddeles  

 embedet, hvorfra kommmunen kan få oplysning om, hvem der er beskikket.
Det  

 kan i den forbindelse oplyses, at det er Justitsministeriets opfattelse, at  

 de hidtil meddelte beskikkelser i henhold til bistandslovens § 126 fortsat er  

 gældende - også efter den 1. januar 1993.
 I retskredse med en civil- og kriminalret henhører varetagelsen af hvervet  

 under civildommeren.
 I retskredse med kun 1 dommer er denne født medlem af udvalget.
 For så vidt angår beskikkelse af stedfortrædere kan det oplyses, at der  

 ved de 17 kollegiale embeder allerede efter de gældende regler er beskikket  

 stedfortrædere.
 I retskredse med henholdsvis civil- og kriminalret og i retskredse med kun  

 1 dommer fungerer civilrettens/embedets souschef (retsassessor) som  

 stedfortræder i børn og unge-udvalget.
 Justitsministeriet vil orientere dommerembederne om ovenstående.
 Socialministeriet vil senere udsende en samlet vejledning om de regler i  

 bistandsloven for børn og unge, der træder i kraft den 1. januar 1993.
