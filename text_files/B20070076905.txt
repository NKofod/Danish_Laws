Bekendtgørelse  

 om farmakonomuddannelsen I medfør af § 34, stk. 2 og 4, i lov om  

 apoteksvirksomhed, jf. lovbekendtgørelse nr. 657 af 28. juli 1995,  

 fastsættes:
Kapitel 1 Uddannelsens formål og varighed § 1.  

  

 Formålet med farmakonomuddannelsen er at kvalificere eleverne til efter endt  

 uddannelse at handle helhedsorienteret, problemløsende, situationsbestemt og  

 udviklingsorienteret i forhold til apotekets rolle og opgaver efter gældende  

 regler og standarder ved at 1)  

 	  

 vurdere og formidle  

 faglig viden, 2)  

 	  

 arbejde for forbedret  

 sikkerhed og livskvalitet for apotekets brugere, 3)  

 	  

 arbejde systematisk,  

 metodisk og kvalitetsbevidst, 4)  

 	  

 arbejde selvstændigt,  

 fleksibelt, ansvarsbevidst og etisk forsvarligt og 5)  

 	  

 arbejde ud fra en  

 bevidsthed om egne faglige og personlige kompetencer.
Stk. 2.  

  

 Eleverne  

 skal kvalificere sig til at 1)  

 	  

 kunne udøve klinisk  

 farmaci, herunder varetage lægemiddeldistribution og rådgive om lægemidler,  

 under hensyntagen til lægemiddelformulering samt rådgive om  

 lægemiddelbeslægtede produkter og egenomsorg, 2)  

 	  

 kunne gennemføre  

 relevante sundhedsfremmende og sygdomsforebyggende ydelser, 3)  

 	  

 kunne indgå i  

 kvalitetsstyring af apotekets opgaver samt være bevidst om betydningen af  

 kvalitetsudvikling, 4)  

 	  

 være bevidst om,  

 hvordan værdier og normer har betydning for farmakonomens rolle og ansvar, 5)  

 	  

 være bevidst om  

 apotekets rolle i samfundet, både som en del af sundhedssektoren og som  

 virksomhed, herunder kunne deltage i apotekets økonomiske samt ledelses-,  

 markedsførings-, arbejdsmiljø- og samarbejdsmæssige opgaver og 6)  

 	  

 være bevidst om  

 betydningen af kvalitetssikring af lægemidler.
 Stk. 3.  

  

 Ved ordet  

 apotek forstås såvel privat- som sygehusapotek.
 § 2.  

  

 Uddannelsen til farmakonom foregår på Farmakonomskolen samt på et  

 uddannelsesapotek.
 Stk. 2.  

  

 Farmakonomskolen tilrettelægger uddannelsen, herunder indhold, struktur,  

 pædagogik samt koordinering og kvalitetssikring af uddannelsens teoretiske og  

 praktiske uddannelseselementer.
Stk. 3.  

  

 Uddannelsesapoteket udvælger og ansætter eleverne.
Uddannelsesapoteket  

 sikrer,  

 at elevernes forudsætninger svarer til kravene i adgangsbekendtgørelsen.  

 Uddannelsen begynder 1. september.
Stk. 4.  

  

 Uddannelsen  

 er normeret til 3 årsværk eller 180 ECTS-point.
Et årsværk svarer til  

 fuldtidsarbejde  

 for en elev i et år.
Et årsværk svarer til 60 ECTS-point (European Credit  

 Transfer System).
Stk. 5.  

  

 Uddannelsen skal være afsluttet senest 6 år efter  

 uddannelsens påbegyndelse.
Farmakonomskolen kan, hvor der foreligger  

 usædvanlige forhold, dispensere herfra.
§ 3.  

  

 Uddannelsen giver ret til betegnelsen Farmakonom.
Betegnelsen på engelsk er  

 Pharmaconomist.
Kapitel 2 Uddannelsens tilrettelæggelse og indhold § 4.  

  

 Uddannelsen tilrettelægges i forhold til apotekernes virksomhedsfelt, så der  

 etableres en vekselvirkning og kombination mellem teoretisk og praktisk  

 uddannelse.
§ 5.  

  

 Uddannelsen tilrettelægges med stigende sværhedsgrad og kompleksitet gennem  

 forløbet.
Fagenes placering, omfang og indhold prioriteres i uddannelsen i  

 forhold til problemstillinger, der er relevante for professionen.
 § 6.  

  

 Nationale og internationale forskningsresultater fra det apoteksfaglige  

 område  

 og andre fagområder, der er relevante for professionen, integreres i størst  

 muligt omfang i undervisningen.
 § 7.  

  

 I  

 uddannelsens teoretiske og praktiske dele indgår læringsformer og -miljøer,  

 der  

 medvirker til at udvikle elevernes personlige, sociale og faglige  

 kvalifikationer, jf. § 1.
 § 8.  

  

 I  

 uddannelsen indgår, i det omfang det er relevant for det pågældende  

 fagområde,  

 undervisning i miljømæssige problemstillinger og i samspillet mellem  

 forskellige  

 kulturformer.
 § 9.  

  

 Uddannelsen omfatter en teoretisk uddannelsesdel svarende til 85 ECTS-point  

 og  

 en praktisk uddannelsesdel svarende til 95 ECTS-point.
Stk. 2.  

  

 I  

 uddannelsen indgår et valgfrit emne svarende til 8 ECTS-point, jf. § 10.  

 Emnerne  

 fastsættes af farmakonomskolen og fremgår af uddannelsesordningen.
Emnerne  

 realiseres i det omfang, de efterspørges.
 Stk. 3.  

  

 Det valgfri  

 emne består af teoretisk undervisning på Farmakonomskolen, svarende til 1,5  

 ECTS-point, udstationering, svarende til 3 ECTS-point, og udarbejdelse af  

 projekt, svarende til 3,5 ECTS-point.
Stk. 4.  

  

 I projektet  

 behandles en selvvalgt problemformulering.
Problemformuleringen godkendes af  

 Farmakonomskolen.
 § 10.  

  

 Uddannelsen omfatter teoretisk og praktisk uddannelse inden for følgende  

 fagområder:
 1)  

 	  

 Medicinsk-farmaceutiske  

 fag, herunder anatomi og fysiologi, patologi, almen farmakologi, speciel  

 farmakologi og farmaci (i alt 78 ECTS).
 2)  

 	  

 Samfundsfarmaceutiske  

 fag, herunder medicinsk sociologi, lovforståelse, sundhedsøkonomi, klinisk  

 farmaci  

 og sundhedsfremme og sygdomsforebyggelse (i alt 48 ECTS).
 3)  

 	  

 Humanistiske fag,  

 psykologi, etik, kommunikation, pædagogik og formidling (i alt 25 ECTS).
 4)  

 	  

 Organisation og  

 ledelse, organisation, ledelse og samarbejde, markedsføring og salg,  

 logistik,  

 arbejdsmiljø og kvalitetsstyring (i alt 16 ECTS).
 5)  

 	  

 Metodefag, metode (i  

 alt 5 ECTS).
 6)  

 	  

 Valgfrit emne jf. § 9,  

 stk. 2 (i alt 8 ECTS).
 § 11.  

  

 Målet med den teoretiske og praktiske uddannelse er at skabe sammenhæng  

 mellem  

 teori og praksis og derved skabe basis for kvalificeret udøvelse af  

 apotekspraksis.
 Stk. 2.  

  

 Kursusperioderne består af en kombination af lærer- og elevstyrede elementer.
 Stk. 3.  

  

 Praktikperioderne består af praktisk oplæring og træning i udøvelse af  

 apotekspraksis, ugentlige studiedage, tilrettelagt af Farmakonomskolen,  

 decentrale uddannelsesdage, afholdt af Farmakonomskolen og 4 ugers  

 udstationering, hvoraf de 2 indgår i det valgfri emne.
Kapitel 3 Eksamen, prøver og bedømmelse m.v.
 § 12.  

  

 Uddannelsen indeholder 1 prøve med intern censur efter 1. uddannelsesår, 1  

 prøve med intern censur efter 2. uddannelsesår, 1 prøve med ekstern censur i  

 løbet af 3. uddannelsesår samt 3 prøver med ekstern censur efter 3.  

 uddannelsesår.  

 En af prøverne på 3. år er et projekt i forbindelse med det valgfri emne.
 Stk. 2.  

  

 Det fremgår af uddannelsesordningen,  

 i hvilket omfang uddannelsens prøver skal være bestået, for at eleven kan  

 fortsætte udddannelsesforløbet.
 Stk. 3.  

  

 For prøver  

 og eksamen gælder i øvrigt reglerne i bekendtgørelse om prøver og eksamen i  

 erhvervsrettede uddannelser (eksamensbekendtgørelsen) samt bekendtgørelse om  

 karakterskala og anden bedømmelse (karakterskalabekendtgørelsen).
Kapitel 4 Uddannelsesordningen § 13.  

  

 Farmakonomskolen fastsætter inden for bekendtgørelsens rammer nærmere regler  

 for uddannelsen i en uddannelsesordning.
Uddannelsesordningen godkendes af  

 undervisningsministeriet efter indhentet udtalelse fra Indenrigs- og  

 Sundhedsministeren.
 Stk. 2.  

  

 Uddannelsesordningen skal beskrive:
 1)  

 	  

 Mål, indhold, omfang  

 af fagene i ECTS-point, placering og tilrettelæggelse af henholdsvis  

 uddannelsen på Farmakonomskolen og den praktiske uddannelse på apotek, jf.  

 §§ 10  

 og 11.
 2)  

 	  

 Det valgfri emne, jf.  

 § 9, stk. 2 og 3, herunder udarbejdelse af projekt, jf. § 9,  

 stk. 4.
 3)  

 	  

 Læringsformer og  

 -miljøer i uddannelsen, jf. § 7.
 4)  

 	  

 Retningslinjer for  

 den praktiske uddannelse, jf. § 11.
 5)  

 	  

 Retningslinjer for  

 samarbejdet mellem apoteket og Farmakonomskolen, herunder krav og  

 forventninger  

 til de involverede parter.
 6)  

 	  

 Krav til undervisning  

 og eksamen, herunder særlige forudsætninger i uddannelsesforløbet.
 Stk. 3.  

  

 Ud over  

 regler fastsat i henhold til denne bekendtgørelse indeholder  

 uddannelsesordningen regler fastsat i henhold til eksamensbekendtgørelsen.
 § 14.  

  

 Det skal af uddannelsesordningen fremgå, at Farmakonomskolen, hvor det er  

 begrundet i usædvanlige forhold, kan dispensere fra regler i  

 uddannelsesordningen, der alene er fastsat af Farmakonomskolen.
Stk. 2.  

  

 Ved  

 udarbejdelsen af uddannelsesordningen deltager en repræsentant for eleverne  

 og  

 en repræsentant for uddannelsesapotekerne.
Ved væsentlige ændringer af  

 uddannelsesordningen tager Farmakonomskolen kontakt til aftagerrepræsentanter  

 og indhenter en udtalelse fra censorformandskabet, jf.  

 eksamensbekendtgørelsen.  

 Uddannelsesordningen, herunder væsentlige ændringer i denne, træder i kraft  

 ved  

 uddannelsesårets begyndelse og skal indeholde overgangsregler.  

 Uddannelsesordningen  

 og ændringer heri skal godkendes af Undervisningsministeriet efter indhentet  

 udtalelse fra indenrigs- og sundhedsministeren.
 Stk. 3.  

  

 Gældende uddannelsesordning  

 skal være tilgængelig på Farmakonomskolens hjemmeside.
Kapitel 5 Andre regler § 15.  

  

 Farmakonomskolen kan i hvert enkelt tilfælde eller ved regler fastsat af  

 Farmakonomskolen godkende, at uddannelseselementer fra en anden uddannelse,  

 der  

 er bestået efter reglerne herom, træder i stedet for uddannelseselementer  

 eller  

 dele heraf, der er omfattet af denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de berørte  

 uddannelsesdele.
§ 16.  

  

 Undervisningsministeren kan godkende fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
§ 17.  

  

 Farmakonomskolens afgørelser i henhold til denne bekendtgørelse kan  

 indbringes  

 for Undervisningsministeriet, når klagen vedrører retlige spørgsmål.
Klagen  

 indgives til Farmakonomskolen.
Farmakonomskolen videresender, hvis afgørelsen  

 fastholdes, klagen til ministeriet ledsaget af en udtalelse.
Farmakonomskolen  

 giver klageren lejlighed til inden for en frist på mindst 1 uge at kommentere  

 udtalelsen.
Kommentarerne medsendes til ministeriet.
 Stk. 2.  

  

 Fristen for  

 at indgive klage efter stk. 1 er 2 uger fra den dag, afgørelsen er  

 meddelt  

 klageren.
Kapitel 6 Ikrafttrædelses- og overgangsregler § 18.  

  

 Bekendtgørelsen træder i kraft den 1. september 2007 og finder anvendelse for  

 elever, der begynder uddannelsen den 1. september 2007 eller senere.
 Stk. 2.  

  

 Samtidig  

 ophæves bekendtgørelse nr. 486 af 9. juni 1997 om  

 apoteksassistentuddannelsen,  

 jf. dog stk. 3.
 Stk. 3.  

  

 Den i stk. 2  

 nævnte bekendtgørelse finder dog fortsat anvendelse for elever, der er  

 begyndt  

 på farmakonomuddannelsen før den 1. september 2007.
 Stk. 4.  

  

 For elever,  

 der er begyndt på uddannelsen efter de tidligere regler, jf. stk. 2, og  

 som ikke har afsluttet uddannelsen inden 2010, kan skolen tilrettelægge  

 overgangsordninger, således at disse elever afslutter uddannelsen efter  

 reglerne i denne bekendtgørelse.
