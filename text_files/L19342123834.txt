AMERIKAS FORENEDE STATERS GESANDTSKAB København, den 12. Marts 1934.
Deres Excellence, Jeg henviser til de Forhandlinger, som har fundet Sted mellem  

 de Forenede Staters Regering og Danmarks Regering  

 angaaende Jeg har forstaaet, at man under de nu afsluttede Forhandlinger er blevet  

 enig om, at denne Aftale skal være som følger:
 Artikel 1.
 Indtil der maatte blive afsluttet en Luftfartskonvention mellem de  

 Forenede Stater og Danmark, skal Luftfart i det ene Land med civile  

 Luftfartøjer hjemmehørende i det andet Land foregaa efter følgende Regler:
 Artikel 2.
 Nærværende Aftale gælder de Forenede Stater og Danmark og endvidere under  

 fornøden Hensyntagen til Bestemmelserne i 2. Stk. af Artikel 6 følgende  

 Besiddelser, Territorier eller Kolonier, indbefattet Søterritoriet, over  

 hvilke de to Stater hver især udøver Højhedsret:
 Artikel 3.
 Hvor Udtrykket Luftfartøj i denne Aftale er brugt i Forbindelse med den  

 ene eller den anden af Parterne, skal der herved forstaas civile Luftfartøjer  

 - derunder Statsluftfartøjer, som udelukkende anvendes erhvervsmæssigt -, der  

 er behørigt registreret i vedkommende Parts Territorium.
 Artikel 4.
 Enhver af Parterne forpligter sig til i Fredstid at give den anden Parts  

 Luftfartøjer Adgang til Flyvning over sit Territorium, forudsat at de i denne  

 Aftale nævnte Betingelser iagttages.
 Man er imidlertid enig om, at Oprettelse og Drift af regelmæssige  

 Luftruter ved et Lufttransportselskab hjemmehørende hos en af Parterne  

 indenfor eller over den anden Parts Territorium, med eller uden  

 Mellemlanding, forudsætter den anden Parts forudgaaende Samtykke, som gives  

 paa Basis af Gensidighed og efter Anmodning af den Part, hvis Nationalitet  

 Lufttransportselskabet besidder.
Enhver af Parterne er enig i, at Samtykke til, at et Lufttransportselskab  

 hjemmehørende hos den ene Part driver Luftfart over den andens Territorium,  

 ikke skal kunne nægtes af urimelige eller vilkaarlige Grunde.
Samtykket kan  

 dog gøres afhængigt af, at specielle Bestemmelser vedrørende Luftsikkerheden  

 og offentlig Orden iagttages.
 Parterne er enige om, at det Tidsrum, i hvilket Førere, som er i  

 Bisiddelse af gyldige Førecertifikater, udstedt eller gjort gyldige af et af  

 Landene, kan føre et i dette Land registreret Luftfartøj i det andet Land  

 uden erhvervsmæssige Formaal, skal være begrænset til et Tidsrum af ikke over  

 6 Maaneder fra Ankomsten med det Formaal at føre Luftfartøj, medmindre  

 Førerne inden Udløbet af denne Periode opnaar fra Regeringen i det Land, i  

 hvilket de flyver, Førercertifikater, der bemyndiger dem til at føre  

 Luftfartøjer i ikke-erhvervsmæssigt Øjemed.
 Artikel 5.
 Enhver af Parternes Luftfartøjer, deres Besætninger og Passerer skal,  

 saalænge de befinder sig paa den anden Parts Territorium, være underkastet  

 den for dette Territorium gældende almindelige Lovgivning saavel som de der  

 gældende Bestemmelser om Lufttrafik i Almindelighed, om Transport af  

 Passagerer og Gods og om offentlig Sikkrehed og Orden, i det Omfang disse  

 Bestemmelser finder Anvendelse paa alle udenlandske Luftfartøjer, deres  

 Besætninger og Passagerer.
 Hver af Parterne skal under Forbehold af mulige Told-, Indvandrings- og  

 Karantænerestriktioner tillade Indførsel til eller Udførsel fra deres  

 respektive Territorier i Luftfartøjer, hjemmehørende hos den anden Part, af  

 alle Varer, som lovlig kan ind- eller udføres, samt af Passagerer, og ssdanne  

 Luftfartøjer, deres Passagerer og Landinger skal nyde de samme Rettigheder og  

 skal ikke være underkastet andre eller højere Afgifter eller Gebyrer end de,  

 som Luftfartøjer, beskæftiget i international Trafik og tilhørende det Land,  

 som paalægger saadanne Afgifter eller Gebyrer, disse Luftfartøjers Landinger  

 og Passagerer eller et hvilketsomhelst fremmed Lands Luftfartøjer,  

 beskæftiget paa samme Maade, nyder eller underkastet.
Hver af Parterne har Ret til at forbeholde deres egne Luftfartøjer  

 erhvervsmæssig Luftfart mellem hvilketsomhelst to vilkaarlige Punkter, af  

 hvilke intet maa ligge i et fremmed Land.
Ikke desto mindre kan hver Parts  

 Luftfartøjer flyve fra en hvilkensomhelst Lufthavn paa den anden Parts  

 Territorium, som de er berettiget til at bruge, til en hvilkensomhelst anden  

 saadan Lufthavn enten for at landsætte eller tage ombord hele eller en Del af  

 Ladningen eller alle deres Passagerer eller en Del deraf, forudsat at  

 saadanne Ladninger er dækket ved gennemgaaende Konnossementer, og at  

 Passagererne har gennemgaaende Biletter, i begge Tilfælde udstedt for en  

 Rejse, hvis Udgangs- og Endepunkt ikke er Punkter, mellem hvilke der er taget  

 Forbehold med Hensyn til erhvervsmæssig Luftfart, og saadanne Luftfartøjer,  

 som flyver som ovenfor nævnt fra en Lufthavn til en anden, skal, uanset at  

 vedkommende Lufthavn er Punkter, mellem hvilke erhvervsmæssige Flyvning er  

 behørigt forbeholdt, nyde godt af alle Rettigheder, som denna Aftale hjemler.
 Artikel 6.
Hver af Parterne i denne Aftale har Ret til at forbyde Luftfart over visse  

 Omraader af sit Territorium, forudsat at der ikke i denne Retning gøres nogen  

 Forskel mellem deres egne Luftfartøjer, beskæftiget i international Trafik,  

 og Luftfartøjer hjemmehørende hos den anden Part og beskæftiget paa samme  

 Maade.
De Omraader, over hvilke Flyvning saaledes er forbud af den ene Part,  

 skal anmeldes for den anden Part.
Hver af Parterne kan gøre Retten til Luftfart over sine i Stykkerne (a) og  

 (b) i Artikel 2 angivne Besidder, Territorier og Kolonier afhængig af  

 Meddelelsen af en særlig Tilladelse, og af, at særlige Betingelser og  

 Bestemmelser iagttages, forudsat at der med Forbehold af Retten til at  

 reservere de nationale Luftfartøjer Lufttrafikken som beskrevet i 3. Stk. af  

 Artikel 5 ingen Forskel gøres i denne Retning mellem Luftfartøjer,  

 registreret i eget Territorium, og Luftfartøjer, registreret i den anden  

 Parts Territorium.
Hver Part skal give den anden Part Meddelelse om sine  

 Besiddelser, Territorier eller Kolonier, over hvilke Lufttrafik ikke vil  

 blive tilladt uden en særlig Tilladelse.
 Hver af Parterne forbeholder sig Ret til under særlige Forhold i Fredstid  

 og med øjeblikkelig Virkning midlertidigt at begrænse eller forbyde  

 Lufttrafik over sit eget Territorium paa Betingelse af, at der i denne  

 Henseende ikke gøres Forskel mellem den anden Parts Luftfartøjer og Fartøjer  

 fra et hvilketsomhelst andet fremmed Land.
 Artikel 7.
 Ethvert Luftfartøj, der befinder sig over et forbudt Omraade som anfør i  

 1. Stk. af Artikel 6, skal, saa snart det bliver klar herover, give det  

 Nødsiggnal, der er foreskrevet i de Luftfartsbestemmelser, som gælder i det  

 Territorium, over hvilket der flyves, og skal lande snarest muligt i en  

 Lufthavn, beliggende i vedkommende Territorium uden for, men saa nær som  

 muligt ved det forbudte Omraade.
 Artikel 8.
Alle Luftfartøjer skal være forsynet med klare og synlige Nationalitets-  

 og Registreringsmærker, hvorved de kan genkendes under Flyvning.
Desuden skal  

 de bære Ejerens Navn og Adresse.
 Alle Luftfartøjer skal være forsynet med Registrerings- og  

 Luftdygtighedsbeviser og med alle øvrige Papirer, foreskrevet for Lufttrafik  

 i det Territorium, i hvilket de er registreret.
 De Medlemmer af Besætningen, som i et Luftfartøj forretter en Tjeneste,  

 hvortil en speciel Tilladelse kræves i det Territorium, i hvilket  

 Luftfartøjet er registreret, skal være forsynet med alle Papirer og i  

 Særdeleshed med de Certifikater og Tilladelser, der er foreskrevet i de  

 gældende Bestemmelser i vedkommende Territorium.
 De andre Medlemmer af Besætningen skal medføre papirer, der viser deres  

 Pligter ombord, deres Stilling, Identitet og Nationalitet.
 Luftdyghedsbeviser, Duelighedsbeviser og Certifikater, udstedt eller gjort  

 gyldige af en af Parterne med Hensyn til et Luftfartøj, registreret i dens  

 Territorium eller med Hensyn til Besætningen paa et saadant Luftfartøj, skal  

 have den samme Gyldighed i den anden Parts Territorium som tilsvarende  

 Papirer, udstedt eller gjort gyldige af denne sidste Part.
 Hver af Parterne forbeholder sig Ret til for Flyvning inden for sit eget  

 Territorium at nægte at anerkende Duelighedsbeviser og Certifikater, udstedt  

 til dens egne Borgere af den anden Part.
 Artikel 9.
Hver af Parternes Luftfartøjer kan kun medføre Radioapparater i den anden  

 Parts Territorium, hvis en Tilladelse til at installere og benytte et saadant  

 Apparat er blevet udstedt af den Parts kompetente Myndigheder, i hvis  

 Territorium Luftfartøjet er registreret.
Brugen af saadant Apparat skal  

 foregaa i Overensstemmelse med de Forskrifter i saa Henseende, der er udstedt  

 af de kompetente Myndigheder i det Territorium, indenfor hvis Luftomraade  

 Luftfartøjet flyver.
 Saadant Apparat maa kun benyttes af de Medlemmer af Besætningen, som er  

 udstyret med en særlig Tilladelse hertil, udstedt af Regeringen i det  

 Territorium, i hvilket Luftfartøjet er registreret.
 Parterne i denne Aftale forbeholder sig hver for sig Retten til af  

 Sikkerhedshensyn at udstede Regler vedrørende Luftfartøjers tvungne  

 Udstyrelse med traadløse Apparater.
 Artikel 10.
 Ingen Krigsvaaben, Krigssprængstoffer eller Krigsammunition maa medføres  

 af nogen af Parternes Luftfartøjer eller af Besætningen eller Passagererne  

 hen over den anden Parts Territorium undtagen med Tilladelse fra de  

 kompetente Myndigheder i det Territorium, indenfor hvis Luftomraade  

 Luftfartøjet flyver.
 Artikel 11.
 Ved ethvert Luftfartøjs Afrejse eller Landing kan hver af Parterne  

 indenfor sit eget Omraade og ved Hjælp af sine kompetente Myndigheder  

 undersøge den anden Parts Luftfartøjer og kontrollere Certifikaterne og de  

 øvrige foreskrevne Papirer.
 Artikel 12.
Lufthavne aabne for offentlig Trafik i en af Parternes Territorium skal i  

 den Udstrækning, de er underlagt Kontrol fra den Parts Side, i hvis  

 Territorium de ligger, være aabne for alle den anden Parts Luftfartøjer, som  

 ogsaa skal være berettiget til Bistand fra Vejrmeldingstjeneste,  

 Radiotjeneste, Belysningstjeneste og Dag- og Natsignaltjeneste, for saa vidt  

 disse forskellige Tjenestegrene er under Kontrol af den Part, i hvis  

 Territorium de udøves.
Alle Tarifsatsatser navnlig med Hensyn til Landing,  

 Underbringelse m.v. vedrørende hver af Parternes Luftfartøjer i den anden  

 Parts Territorium skal i det Omfang, saadanne Afgifter er underlagt Kontrol  

 fra den Parts Side, i hvis Territorium de opkræves, være ens for begge  

 Parters Luftfartøjer.
 Artikel 13.
Alle Luftfartøjer, som ankommer til eller forlader Parternes respektive  

 Territorier, skal lande paa eller afgaa fra en Lufthavn, der er aaben for  

 offentlig Trafik og klassificeret som en Toldlufthavn, hvor der er truffet  

 Foranstaltninger til gennemførelse af Indvandringsbestemmelser og Klarering  

 af Luftfartøjer, og ingen Mellemlanding maa foretages mellem Landegrænsen og  

 Lufthavnen.
I særlige Tilfælde kan de kompetente Myndigheder tillade  

 Luftfartøjer at lande paa eller afgaa fra andre Lufthavne, hvor der er  

 truffet Foranstaltninger til Told-, Indvandrings- og Klareringsekspedition.  

 Forbudet mod Mellemlanding gælder ogsaa i saadanne Tilfælde.
 Ved tvungen Landing udenfor de Lufthavne, som nævnes i 1. Stk. af denne  

 Artikel, skal Føreren af Luftfartøjet, dets Besætning og Passagerer rette sig  

 efter de Told- og Indvandringsbestemmelser, som gælder i det Territorium, i  

 hvilket Landingen er sket.
 For hver Parts Luftfartøjer er Adgangen til den anden Parts Territorium  

 afhængig af, at de retter sig efter de der gældende Karantænebestemmelser.
 Begge Parter i denne Aftale skal udveksle Lister over de Flyvepladser i  

 deres Territorier, der er udpeget af dem til Landings- og Afgangshavne.
 Artikel 14.
Hver af Parterne forbeholder sig Ret til at kræve, at alle Luftfartøjer,  

 som passerer Grænserne for dens Territorium, skal gøre dette mellem to  

 bestemte Punkter.
Under Forbehold af den ene Parts Meddelelse til den anden  

 om, at saadant Krav stilles, og under Forbehold af Retten til at forbyde  

 Lufttrafik over visse Omraader som fastsat i Artikel 6, kan Grænserne for  

 Parternes Territorier iøvrigt overskrides hvorsomhelst.
 Artikel 15.
 Som Ballast kan kun fint Sand eller Vand nedkastes fra et Luftfartøj.
 Artikel 16.
 Under Flyvning maa ingen andre Genstande eller Stoffer end Ballast kastes  

 ud eller paa anden Maade fjernes, medmindre Myndighederne i vedkommende  

 Territorium har givet særlig Tilladelse dertil.
 Artikel 17.
 Hvis der ved Gennemførelsen af nærværende Aftale opstaar Spørgsmaal om  

 Nationalitet, er man enig om, at hvert Luftfartøj skal anses for at besidde  

 den Parts Nationalitet, i hvis Territorium det er behørigt registreret.
 Artikel 18.
 Parterne i denne Aftale skal meddele hinanden de Forskrifter angaaende  

 Lufttrafik, som gælder i deres respektive Territorier.
 Artikel 19.
 Nærværende Aftale kan opsiges af hver Part med 60 Dages Varsel til den  

 anden Part, ligesom den ophører, naar en af Parterne gennemfører en  

 Lovgivning, som er uforenelig med denne Aftale.
Jeg vil sætte Pris paa at modtage en Meddelelse fra Dem om, hvorvidt Deres  

 Regering er enig i, at den Aftale, man er kommet overens om under  

 Forhandlingerne, er som anført ovenfor.
I bekræftende Fald foreslaas det, at  

 Aftalen træder i Kraft den 16. April 1934.
 Modtag, Deres Excellence, de fornyede Forsikringer om min mest udmærkede  

 Højagtelse.
 RUTH BRYAN OWEN.
Hans Excellence, Hr.
Udenrigsminister Dr.
P.
Munch.
 København.
Den Tekst, De har meddelt mig, er gengivet nedenfor: (* 1) Det gælder mig at kunne meddele Dem, at den foranstaaende Tekst stemmer  

 med den, som er blevet accepteret af min Regering under Forhandlingerne, og  

 er billiget af denne.
 I Overensstemmelse med Deres Forslag er man enig i, at Aftalen træder i  

 Kraft den 16. April 1934.
 Jeg benytter Lejligheden til at forny, Frue, Forsikringen om min udmærkede  

 Højagtelse.
P.
MUNCH.
Fru Ruth Bryan Owen, Amerikas Forenede Staters Minister.
Bekendtgjort af Ministeriet for offentlige Arbejder ved BEK Nr. 184 af 29.  

 Maj 1934 (Lovtid.
A, pag. 893). I Kraft den 16. April 1934.
Registreret af Folkeforbundets Sekretariat 20. Juni 1934 under Nr. 3447 i  

 Sekretariatets officielle Traktatregister (Soc. des Nat., Recueil des  

 Traites, vol.
CXLIX, pag. 471).
 (* 1) Her følger den i den amerikanske Note optagne Aftale (Artikel 1-19).
