FORORD Denne speicalnorm for planlægningsopgaver er udarbejdet af et  

 teknikerudvalg nedsat af:
Praktiserende Arkitekters Råd (PAR)/Danske Arkitekters Landsforbund (DAL) Dansk Ingeniørforening (DIF) og Ingeniør-Sammenslutningen (I-S) i samarbejde med boligministeriets udvalg om teknikerregler som  

 repræsenterer:
Staten Amtsrådsforeningen Kommunernes Landsforening Københavns Kommune Frederiksberg Kommune og Boligselskabernes Landsforening Normen samt »Almindelige bestemmelser for teknisk rådgivning og  

 bistand (ABR)» regulerer forholdet mellem klient og rådgiver og  

 fastlægger de principper, som skal lægges til grund for aftaleforholdet ved  

 en given opgave.
 Det er forudsat, at normtekst og bemærkninger betragtes som en helhed,  

 idet stoffets karakter af såvel tekniske som aftaleretlige bestemmelser har  

 gjort det uhensigtsmæssigt at opretholde en sædvanlig sondring mellem norm-  

 og bemærkningstekst.
København, juni 1980 for Praktiserende Arkitekters Råd's Honorarudvalg/Danske Arkitekters  

 Landsforbund Gunnar Krohn Dansk Ingeniørforenings/Ingeniør-Sammenslutningens Honorarudvalg Poul  

 Bolet Boligministeriets udvalg om teknikerregler E.
Engberg INDHOLDSFORTEGNELSE 1. Alment 1.0 Grundlag 7 1.1 Arbejdsområde 7 1.2 Afgrænsning 7 1.3 Aftalegrundlag 7 2. Ydelser 8 3. Honorering 3.0 Honorarformer 8 3.1 Honorarformernes anvendelse 9 3.2 Honorarets beregning 9 3.2.1. Honorar efter regning 9 3.2.2. Fast økonomisk ramme 12 3.2.3. Fat honorar 12 3.2.4. Delt honorar 12 3.2.5. Skønsmæssigt fastsat honorar 12 Bilag A.
Vejledning 13 B.
Aftaleformular med vejledning 17 1. ALMENT 1.0 Grundlag Denne specialnorm er gældende sammen med Almindelige Bestemmelser for  

 teknisk Rådgivning og bistand (ABR).
1.1 Arbejdsområde Normen omfatter planlægningsopgaver, der kan betegnes som overordnede  

 f.eks. i forhold til bygge- eller anlægsopgaver.
 Til denne type planlægningsopgaver hører f.eks.:
1. Sammenfattende planlægning 2. Sektorplanlægning 3. Anden planlægning 1.2 Afgrænsning Det skal i den enkelte aftale fastlægges hvilke opgaver, der omfattes af  

 aftalen.
1.3 Aftalegrundlag Forinden rådgivning eller bistand iværksættes skal der udfærdiges en  

 skriftlig aftale herom mellem klienten og rådgiveren.
Aftalen skal normalt  

 indeholde en beskrivelse af den stillede opgaves formål og omfang.
2. YDELSER Rådgiverens ydelser fastlægges i et arbejdsprogram, hvori der nærmere  

 gøres rede for hvilke arbejdsmetoder og datagrundlag, der skal anvendes for  

 at opfylde opgavens formål.
 I arbejdsprogrammet fastlægges rådgiverens ydelser og samarbejdet under  

 opgavens gennemførelse mellem klient og rådgiver beskrives.
3. HONORERING 3.0 Honorarformer Honorering sker ved nedennævnte honoreringsformer:
Honorar efter regning Fast økonomisk ramme Fast honorar Delt honorar Skønsmæssigt fastsat honorar 3.1 Honorarformernes anvendelse Under nærværende specialnorm vil honorar efter regning være den mest  

 almindelige honoreringsmetode.
 Ved opgaver, hvor omfanget og indholdet af samt tidsplan for rådgiverens  

 opgave er defineret, kan fast honorar aftales.
3.2 Honorarets beregning 3.2.1 Honorar efter regning Honoraret beregnes som lønudgiften til medarbejdere og indehavere, som har  

 arbejdet med opgaven, med tillæg af et dækningsbidrag.
 Rådgiveren har overfor klienten ansvaret for, at de, som arbejder på  

 opgaven, har de tilstrækkelige kvalifikationer, og at deres antal og  

 kvalifikationer er afpasset efter opgavens krav.
 Ved beregning af honoraret må der ikke regnes med en normeret timeløn, der  

 er urimelig i forhold til den aflønning, der er sædvanlig for rådgivere med  

 nødvendige kvalifikationer for udførelse af opgaven.
 Dækningsbidraget omfatter den forholdsvise andel af rådgiverens  

 kapacitetsomkostninger, renter, afskrivninger samt avance.
 Dækningsbidraget er et procenttillæg til lønudgiften og aftales indenfor  

 intervallet 120 % 150 %.
 Lønudgiften til medarbejdere og indehavere fremkommer ved, at det antal  

 timer, som hver person i henhold til førte timelister har arbejdet med  

 opgaven, multipliceres med den normerede timeløn for den pågældende.
 Der skal dagligt føres timelister, der specificerer hvor mange timer, den  

 pågældende har:
 Rejsetid indenfor normal arbejdstid føres på opgaven.
 Den normerede timeløn bestemmes som 12 gange den pågældendes månedslån  

 divideret med et normeret årligt antal arbejdstimer for tiden fastsat til  

 1805. For deltidsbeskæftigede regnes ud fra vedkommendes andel i  

 virksomhedens faktiske årlige antal arbejdstimer.
 Ved månedsløn forstås det beløb, den pågældende får udbetalt pr. måned med  

 tillæg af indeholdt skat samt sådanne beløb, der af virksomheden indbetales  

 til pensionsordning for den pågældende og inkl. lovbestemte ydelser som ATP,  

 ferielønstillæg o.l. og med tillæg af 1/12 af sådanne løntillæg, som den  

 pågældende måtte få for året som helhed.
 Dersom den nøjagtige størrelse af løntillægget først kan beregnes ved  

 årets udgang, regnes der med et beløb, som fastsættes udfra forholdene i det  

 forrige regnskabsår.
 For overarbejde beregnes samme timeløn som normalt, idet eventuelle  

 tillæg, der måtte blive ydet af virksomheden, kun medregnes i den bogførte  

 udgift, såfremt det forud er aftalt med klienten.
 Anvendes på opgaven elektronisk databehandling (EDB), afregnes lønudgiften  

 til medarbejdere og indehavere som ovenfor angivet, medens brug af EDB-anlæg  

 og EDB-programmer godtgøres efter nærmere aftale.
 Anvendes på opgaven efter aftale andet specialudstyr, afregnes dette som  

 for elektronisk databehandling (EDB).
3.2.2 Fast økonomisk ramme Ved opgaver, hvor der fastsættes en økonomisk ramme for  

 rådgivningsbistanden, men hvor omfanget og indholdet først bliver klart  

 efterhånden som opgaven skrider frem, skal der i aftalen træffes bestemmelse  

 om, at der løbende i samarbejde mellem klient og rådgiver, kan foretages en  

 tilpasning af rådgiverens ydelser (omvendt budgettering) for overholdelse af  

 rammen.
3.2.3 Fast honorar Ved fast honorar forstås en mellem klienten og rådgiveren aftalt fast sum  

 som honorar.
Honoraret kan kun forlanges revideret, såfremt der sker  

 ændringer i aftalens forudsætninger.
 Ved aftale om fast honorar er det en forudsætning, at omfanget, indholdet  

 af og tidsplan for rådgiverens opgave er defineret.
3.2.4 Delt honorar Ved anvendelse af forskellige honorarformer på forskellige dele af den  

 rådgivendes samlede bistand beregnes honoraret for de enkelte dele af  

 bistanden i overensstemmelse med 3.2.1-3.2.3.
3.2.5 Skønsmæssigt fastsat honorar Herved forstås et honorar, der efter aftale mellem klient og rådgiver  

 fastsættes af rådgiveren under hensyn til arbejdets art og økonomiske  

 betydning.
BEMÆRKNINGER ad 1.1 Herunder hører bl.a. rådgivning og bistand for offentlige myndigheders og  

 private selskabers og personers planlægning.
Som eksempler på opgaver inden for den offentlige planlægning kan nævnes  

sammenfattende planlægning, lands-, region-, kommune- og  

 lokalplanlægning.
Endvidere sektorplanlægning vedr. arealanvendelse  

 (herunder bebyggelse), råstofindvinding, vandforsyning, miljøbeskyttelse,  

 trafik- og vejforhold, turisme, egnsudvikling, naturbeskyttelse, energi- og  

 varmeforsyning, social-, sygehus- og sundhedsvæsen, uddannelse og kulturelle  

 forhold.
Forsknings-, udviklings- og normarbejde i relation til disse former  

 for offentlig planlægning er også eksempler herpå.
 Som eksempler på anden planlægning kan nævnes bebyggelsesplaner  

 samt lokaliserings- og markedsanalyser, økonomiske vurderinger, funktions-,  

 produktions-, drifts- og organisationsplanlægning, samt distributions-,  

 lager-, styrings- og transportoptimeringsopgaver.
 Vedr. beskrivelser m.v. af de 3 typer planlægningsopgaver, se Bilag A  

 Vejledning.
ad 1.2 Præsteres opgaven af flere rådgivere skal grænserne mellem disse  

 fastlægges i den enkelte aftale.
Også hvor en ydelse præsteres i et  

 samarbejde mellem rådgiveren og klienten eller dennes repræsentant, skal  

 afgrænsningen beskrives i den enkelte aftale.
ad 1.3 En skriftlig aftale om en rådgivning eller bistand vil som regel kunne  

 udfærdiges på grundlag af den som bilag til nærværende norm anførte  

 standardformular.
 Hvis det under en opgaves udførelse måtte vise sig, at aftalens  

 forudsætninger ændres - f.eks. som følge af, at klienten træffer  

 beslutninger, der ikke uvæsentligt ændrer opgavens formål eller omfang, eller  

 hvis der opstår uforudselige hindringer for anvendelsen af de af rådgiveren  

 forudsatte arbejdsmetoder eller datagrundlag - bør parterne gennemgå og i  

 fornødent omfang revidere aftalen.
 ad 2.
Inden aftalen indgås vil der ofte foreligge et oplæg fra klienten.
På  

 grundlag heraf udarbejdes et arbejdsprogram.
Dette kan dog være så omfattende  

 et arbejde, at det bør indgå som første fase i opgavens gennemførelse.
 For en række planlægningsopgavers vedkommende vil den samlede ydelse  

 hensigtsmæssigt kunne beskrives ved uddybning af følgende delopgaver:
- Arbejdsprogram for planlægningen - Dataindsamling - Analyse - Prognoser - Offentlig debat - Målsætning - Planalternativer - Konsekvensvurdering - Planforslag og endelig plan - Tids- og investeringsplan - Handlingsprogram I vejledningen (Bilag A) er denne ydelsesopdeling af en planlægningsopgave  

 nærmere beskrevet.
 Om samarbejdet mellem klient og rådgiver henvises til bestemmelserne i  

 afsnit 1 og 2 i ABR.
ad 3.1 Valget af honorarform er afhængig af opgavens karakter, af hvor nøjagtigt  

 man kan definere rådgiverens opgave, af opgavens omfang og varighed, af  

 styringsforhold og samarbejdsform mellem klient og rådgiver m.m.
ad 3.2.1 Rådgiveren skal for hver delopgave opstille budget for bistanden.
 Rådgiveren skal skriftligt gøre klienten opmærksom på behov for ændring af  

 budgettet, så snart det kan forudses, at en ændring vil være nøvendig.
 Rådgiveren kan kun påberåbe sig ændring i budgettet forårsaget af et ikke  

 uvæsentligt merarbejde grundet ændringer i opgavens omfang eller grundlaget  

 for denne, eller grundet forhold iøvrigt som ikke var eller burde være kendt  

 af rådgiveren ved aftalens indgåelse.
Ved kapacitetsomkostninger forstås normalt kontor- og  

 administrationsomkostninger samt EDB-udgifter ved den del af driften af  

 rådgivningsvirksomheden, som ikke kan henføres til konkrete opgaver.
F.eks.  

 lønudgifter i forbindelse med virksomhedens administration, løn- og  

 EDB-udgifter til udviklingsarbejde, udgifter til uddannelse, tillægsbetaling  

 for overtid, udgifter til Lønmodtagernes Garantifond, lønudgifter ved  

 deltagelse i konkurrencer o.l.
Ved aftale om dækningsbidraget for en given opgave skal der tages hensyn  

 til opgavens karakter, herunder større eller mindre krav til rådgiverens  

 ekspertise.
Der skal desuden tages hensyn til kontinuiteten i rådgiverens  

 arbejde samt opgavens størrelse og varighed.
 Integreret planlægning, der er karakteriseret af opstilling og vurdering  

 af kvalitativt forskellige planlægningsmuligheder, honoreres normalt indenfor  

 delintervallet 140%-150%.
 Eksempler på opgaver er nævnt i vejledningen. (Bilag A).
 Langvarige og store opgaver honoreres normalt indenfor delintervallet  

 120%-140%.
 Planlægning, hvor dataindsamling, detailplanlægning eller  

 standardløsninger indgår med stor vægt i opgaveløsningen, honoreres normalt  

 indenfor delintervallet 120%-130%.
 Eksempler på opgaver er nævnt i vejledningen. (Bilag A).
ad d) Sådant arbejde kan f.eks. være indehavere og ledende medarbejderes tid  

 medgået til virksomhedsledelse.
 Vedr. rejsetid uden for normal arbejdstid, se ABR 3.2.2.a.
Det årlige normerede antal arbejdstimer tages op til revision bl.a. under  

 hensyntagen til ændringer i arbejdstid, ferietid m.v.
Revisionen af det  

 årlige normerede timetal kan dog kun ske i enheder på 12 timer.
 Det angivne årlige normerede antal arbejdstimer kan afvige fra den enkelte  

 virksomheds faktiske årlige antal arbejdstimer.
Rådgiveren skal på anmodning fremlægge en liste over de medarbejdere, som  

 påtænkes sat på opgaven med angivelse af deres kvalifikationer (uddannelse og  

 anciennitet) og normerede timeløn.
Såfremt klienten måtte ønske det, angives  

 endvidere forholdet mellem den oplyste normerede timeløn og en timeløn  

 opgjort som den normerede, men under forudsætning af overenskomstmæssig  

 aflønning efter statens respektive overenskomster uden kvalifikationstillæg  

 (§ 1, stk. 2 tillæg).
 Såfremt en indehaver deltager aktivt ved opgaven, kan hans normerede  

 timeløn maximalt opgøres til højeste løntrin for arkitekter/civilingeniører  

 tillagt pensionsbidrag m.v. og med et kvalifikationstillæg på højst 25% af  

 dette, medmindre andet aftales.
 Det samme gælder for en medarbejder, hvis løn indeholder en på forhånd  

 aftalt del af virksomhedens overskud.
 Aftale kan eksempelvis træffes ved ønsket forcering af opgaven, eller hvor  

 opgavens art kræver arbejde uden for normal arbejdstid.
VEJLEDNING BILAG A AD: 1.1. ARBEJDSOMRÅDE Den i ABR anførte faseopdeling er udarbejdet med henblik på bygge- og  

 anlægsprojekter.
En faseopdeling for en planlægningsopgave fremgår af afsnit  

 2. Ydelser.
Planlægningsopgaver kan være meget forskellige.
De vil ofte spænde over  

 flere sektorer og planlægningsniveauer.
Ofte indgår der elementer af både  

 sammenfattende planer og sektorplaner.
 De 3 typer af planlægningsopgaver kan beskrives således:
1. Sammenfattende planlægning Omfatter planlægningsopgaver, hvor forhold af forskellig karakter er  

 belyst i sammenhæng.
 Opgaverne er karakteriseret ved sammenfatning og vurdering af bl.a.  

 fysisk/funktionelle, sociale og økonomiske forhold, såvel i registrerings- og  

 analysefasen som ved udarbejdelse af planforslag.
2. Sektorplanlægning Omfatter planlægningsopgaver, der foregår indenfor et afgrænset  

 aktivitetsområde, og som kan berøre flere administrative niveauer.
 Sektorplanlægning har til formål at løse konkrete opgaver eller  

 tilvejebringe et beslutningsgrundlag for aktiviteterne i den pågældende  

 sektor.
 Sektorplanlægning kan omfatte planlægning vedr. energi-, varme- og  

 vandforsyning, trafik, landbrug, turisme, uddannelse, miljøbeskyttelse  

 (f.eks. vedr. spildevand, luftforurening, renovation, støj m.v.).
3. Anden planlægning Omfatter planlægninsopgaver, der indgår som en del af beslutninsgrundlaget  

 i forbindelse med et projekt.
 Eksempler på sådanne opgaver er:
- lokaliserings- og markedsanalyser - finansierings-, rentabilitets- og likviditetsberegninger - konsekvensanalyser, feasibility studies og cost-benefit analyser - funktions-, produktions-, organisations- og driftsplanlægning - drift, vedligeholdelses- og anlægsøkonomiske unersøgelser - lagerstyring - distributions- og transportoptimeringsopgaver Rådgiveren kan endvidere yde bistand ved udarbejdelsen af programoplæg og  

 byggeprogram for bygge- og anlægsopgaver, jfr. specialnormer herfor.
AD 2. YDELSER Generelt Ved påbegyndelsen af en planlægningsopgave må klienten, evt. i samarbejde  

 med rådgiveren, præstere et oplæg, som definerer de problemer, der skal  

 løses, samt angiver et indholdsmæssigt og tidsmæssigt program for  

 planlægningen.
Ydelsesopdeling af en plalægningsopgave En planlægningsopgave kan eksempelvis deles op og beskrives i  

 nedennævnte faser og disses ydelser.
Det skal understreges, at de beskrevne  

 faser repræsenterer eksempler, idet de ikke alle nødvendigvis indgår i en  

 konkret opgave.
Denne specialnorm kan, som anført i 1.1, anvendes på en række  

 forskellige former for planlægningsopgaver, for hvilke der kan tænkes meget  

 varierende ydelser.
I visse tilfælde vil kun enkelte af faserne være med,  

 ligesom det kan tænkes, at rækken i andre særlige tilfælde skal suppleres.
 Som eksempler på mere konkrete ydelsesbeskrivelser er der i forskellige  

 vejledninger (f.eks. fra planstyrelsen) redegjort for indhold og forløb af  

 lokalplan- og kommuneplanopgaver.
Det skal endvidere understreges, at forløbet i faseopdelingen kun sjældent  

 kan følges.
En målsætningsdebat kan føre til ønske om supplerende  

 dataindsamling og analyser, ligesom konsekvensvurdringer kan føre til ændring  

 af målsætning.
 I forbindelse med fastlæggelsen af forudsætningerne for den konkrete  

 aftales indhold tilrådes det aftalens parter at gennemgå de anførte faser,  

 jfr. 1.3.
1. Arbejdsprogram for planlægning Der skal af klienten eller rådgiveren udarbejdes et arbejdsprogram, som  

 danner grundlag for aftalen om bistand.
Der skal lægges særlig vægt på sådanne forhold, som tjener til at  

 præcisere aftalen mellem klient og rådgiver.
Forhold, der primært vedrører  

 klienten, bør medtages i det omfang, som ansesfor nødvendigt og muligt.
 Arbejdsprogrammet kan bl.a. omfatte følgende:
- arbejdets formål - fremgangsmåde og metoder, som agtes anvendt ved opgavens løsning - oplysning om nødvendig dataindsamling og/eller behandling af  

 foreliggende datamængde - fremstillings- og kommunikationsform - arbejdsopgavernes omfang og fordeling mellem klient og rådgiver - mødeomfang, -form, -deltagelse og rapporteringsmængde - tidsplan og økonomisk ramme for udførelse af arbejdsopgaven og  

 eventuelt:
- procedure for og præsentation af resultater på offentlige møder 2. Dataindsamling Registrering af de eksisterende forhold, som er af betydning for løsning  

 af opgaven.
 Registreringen kan f.eks. bestå i:
- fremskaffelse af allerede foreliggende materiale - bearbejdelse af foreliggende data - indsamling og bearbejdelse af nye data 3. Analyse På grundlag af det indsamlede materiale foretages en analyse og vurdering  

 af den eksisterende situation.
Analyse og vurderingen kan omfatte såvel  

 kvalitative som kvantitative aspekter.
Analysen har bl.a. til formål at fastslå afhængighederne mellem de  

 forskellige, for planlægningen relevante faktorer.
Visse afhængigheder kan  

 undertiden udtrykkes ved såkaldte modeller (formler), som siden kan bruges  

 til belysning af de tilvarende konsekvenser af forskellige forslag.
4. Prognoser Som grundlag for planlægningen tilvejebringes i samarbejde med klienten  

 prognoser for den fremtidige udvikling.
 Prognoserne kan være egentlige talprognoser eller blot antagelser (evt.  

 alternative) om de fremtidige forhold.
5. Offentlig debat Rådgiveren kan yde bistand ved gennemførelsen af en evt. offentlig debat.  

 Arbejdet kan omfatte udarbejdelse af debatoplæg, udstillingsmateriale,  

 studiekredsrapporter, bistand ved møder m.v.
 Afhængigt af opgavetype kan den offentlige debat finde sted på forskellige  

 trin i planlægningsforløbet.
6. Målsætning På baggrund af bl.a. prognoser opstilles - som regel i et snævert  

 samarbejde med klienten - forslag (evt. alternativer) til målsætning for de  

 problemer, planen skal løse.
7. Planalternativer Der kan efter aftale opstilles et antal forslag, som løser den stillede  

 opgave.
Hvis planlægningen omfatter mange forskellige forhold og/eller  

 påvirker mange mennesker, vil det ofte være fordelagtigt først at opstille en  

 meget bred vifte af grove planalternativer og så gradvist reducere og  

 detaillere disse.
8. Konsekvensvurderinger Til støtte for klientens valg mellem alternative forslag kan udarbejdes en  

 beskrivelse af konsekvenserne for hvert af disse.
 Konsekvensvurderingerne kan omfatte såvel kvalitative som kvantitative,  

 herunder økonomiske, aspekter.
9. Planforslag og endelig plan Når der er foretaget et endeligt valg, udarbejdes den endelige plan.  

 Planforslag og den endelige plan udarbejdes i overensstemmelse med den  

 gældende lovgivning for opgaven eksempelvis en kommuneplanopgave i henhold  

 til lov om kommuneplanlægning.
10. Tids- og investeringsplaner For den valgte plan kan der udarbejdes tids- og investeringsplaner for  

 gennemførelsen af planens enkelte elementer.
 En tidsplan anviser, hvorledes den foreslåede plan kan gennemføres over  

 den valgte tidsperiode.
 I tilslutning til tidsplanen kan udarbejdes en plan, som angiver  

 investeringer og driftsudgifter i hver periode.
11. Handlingsprogram Arbejdet kan afsluttes med opstillingen af et handlingsprogram.
 Handlingsprogrammet gør rede for, hvilke handlinger der skal foretages,  

 hvornår og af hvem, for at den valgte plan kan gennemføres i overensstemmelse  

 med den lagte tidsplan.
AD. 3. HONORERING 3.2.1 Honorar efter regning For de enkelte delintervaller kan følgende aktuelle opgavetyper være  

 vejledende:
 -140%-150%: Region- og kommuneplaner, sammenfattende sektorplaner  

 samt anden planlægning, der i høj grad er præget af integration af  

 kvalitativt forskellige forhold.
 -120%-130%: Spildevandsplaner (§ 21-planer i henhold til Lov nr. 372  

 af 13. juni 1973 om Miljøbeskyttelse), varmeforsyningsplaner og lignende  

 enkle tekniske sektorplaner kan høre under dette interval.
3.2.3 Fast honorar Fast honorar kan fastsættes ud fra en samlet bedømmelse af opgavens  

 størrelse og rådgiverens indsats.
 Måden hvorpå honoraret er fastsat, fremgår normalt ikke af aftalen, men  

 vil bero på klientens og rådgiverens interne overvejelser og på deres  

 indbyrdes forhandlinger.
Rådgiveren kan herunder søge sine særlige kvalifikationer afspejlet i  

 honoraret.
Det samme gælder hvis rådgiveren finder, at hans ansvar i sagen er  

 særlig byrdefuldt.
Omvendt kan klienten søge honoraret fastsat under hensyn  

 til sine muligheder for at lette og forenkle rådgiverens arbejde.
 Fast honorar rummer et incitament for rådgiveren til at fremme  

 planlægningsarbejdet, idet en eventuel afkortning af tiden kommer rådgiveren  

 til gode.
3.2.4 Delt honorar I aftalen skal det afgrænses, hvilke ydelser der hører under hver af de  

 aftalte honorarformer.
3.2.5 Skønsmæssigt fastsat honorar På grundlag af forudgående aftale med klienten fastsætter rådgiveren efter  

 opgavens afslutning under hensyn til arbejdets art og økonomiske betydning et  

 passende honorar for den ekspertise, klienten får stillet til rådighed.
 Ved udviklingsarbejde, konsultation m.v. vil denne honorarform være  

 anvendelig.
 I de tilfælde, hvor en rådgivers ekspertise er af særlig stor betydning  

 for klienten, kan værdien af rådgivningen ved honorarfastsættelsen veje mere  

 end tiden, der er medgået til opgaven.
 Såfremt der er grundlag for at benytte en af de andre nævnte  

 honorarformer, bør man undgå en skønsmæssig fastsættelse af honoraret.
AFTALEFORMULAR BILAG B Udarbejdet juni 1980 af Praktiserende Arkitekters Råd/Danske Arkitekters  

 Landsforbund samt Dansk Ingeniørforening og Ingeniør-Sammenslutningen i  

 samarbejde med Boligministeriets udvalg om teknikerregler, der repræsenterer  

 Staten, Amtsrådsforeningen, Kommunernes Landsforening, Københavns Kommune,  

 Frederiksberg Kommune og Boligselskabernes Landsforening for Aftale om rådgivning og bistand ved planlægningsopgaver i forbindelse med specialnorm for planlægningsopgaver og Almindelige  

 Bestemmelser for teknisk Rådgivning og bistand (ABR).
1. Parterne 1.1 Undertegnede i det følgende kaldet klienten, 1.2 og medundertegnede i det følgende kaldet rådgiveren, har indgået nedenstående aftale 2. Opgaven 2.1 Aftalen omfatter rådgivning og bistand vedrørende 2.2 Til opgaven er knyttet følgende øvrige rådgivere 2.3 Som projekteringsleder er udpeget 3. Aftalegrundlag 3.1 Almindelige Bestemmelser for teknisk Rådgivning og bistand (ABR) 3.2 Specialnorm for planlægning med de tilføjelser og ændringer, som  

 fremgår af nærværende aftale 3.3 Følgende klientmateriale 3.4 Andet 4. Rådgiverens ydelser 5. Klientens ydelser 6. Tidsfrister 6.1 Tidsfrister for opgavens løsning 6.2 Sanktioner 7. Honorar 8. Udlæg 9. Udbetaling af honorar og udlæg 9.1 Udbetaling 9.2 Eventuel sikkerhedsstillelse 10. Ansvar 11. Forsikring 12. Tvister 13. Særlige bestemmelser Til aftalen hører følgende bilag Vejledning til aftaleformular for aftale om rådgivning og bistand ved  

 planlægningsopgaver Udarbejdet juni 1980 af Praktiserende Arkitekters Råd/Danske Arkitekters  

 Landsforbund samt Dansk Ingeniørforening og Ingeniør-Sammenslutningen i  

 samarbejde med Boligministeriets udvalg om teknikerregler, der repræsenterer  

 Staten, Amtsrådsforeningen, Kommunernes Landsforening, Københavns Kommune,  

 Fredriksberg Kommune og Boligselskabernes Landsforening.
Generelt Aftaleformularen og følgende vejledning er udformet med henblik på aftaler  

 om rådgivning inden for planlægningsnormen.
ad 1.1 Om udpegning af person, der kan disponere på klientens vegne, se ABR  

 1.2.2. Den udpegede person angives i givet fald.
ad 1.2 Ved totalrådgivning, jf.
ABR 2.2.2, anføres navn og adresse på de  

 deltagende firmaer, gruppens eventuelle navn og adresse samt gruppens leder,  

 jf.
ABR 6.2.8.
ad 2.1 Oplysninger til individualisering af opgaven anføres.
 Afgrænsning af rådgivningens faglige omfang, jf. specialnormens pkt. 1.1,  

 anføres.
 Opstillingen bør udformes således, at det i forbindelse med aftalens pkt.  

 3.2 for de forskellige dele af opgaven let lader sig præcisere, under hvilken  

 speicalnorm disse henhører, jf. specialnormens pkt. 1.2.
ad 2.2 Her nævnes de øvrige tekniske eller andre rådgivere, der er knyttet til  

 opgaven, jf.
ABR 2.4.1.
ad 2.3 Om udpegning af projekteringsleder, se ABR 2.4.1, 2.4.2 og 2.4.3.
ad 3.1 Hvis bestemmelser i ABR af særlige grunde ikke skal gælde, skal det fremgå  

 af aftalen, jf.
ABR 1.0.3.
ad 3.2 Hvis bestemmelser i specialnormen af særlige grunde ikke skal gælde, skal  

 det fremgå af aftalen, jf.
ABR 1.0.3.
ad 3.3 Her anføres det grundlag for opgaven, som klienten giver rådgiveren  

 samtidig med aftalen, f.eks. arbejdsprogram.
Grundlaget må være  

 individualiseret i bestemmelsens tekst.
 Såfremt klienten skal tilvejebringe yderligere materiale anføres dette  

 under pkt. 5.
ad 4 Her anføres de ydelser, som rådgiveren skal præstere, jf.
ABR 2.3.1 og  

 specialnormens afsnit 2. ydelser.
 Honoreres rådgiverens bistand efter to eller flere forskellige  

 honorarberegningsprincipper, jf. pkt. 8, anføres de ydelser, der honoreres  

 efter samme honorarform, samlet.
 For ydelser, der ikke er defineret i specialnormens ydelsesbeskrivelse,  

 skal der om nødvendigt foretages en nærmere præcisering for fastlæggelse af  

 ydelsesomfanget.
Såfremt klienten kan forudse, men endnu ikke har afklaret et behov for en  

 udvidelse af rådgiverens bistand, kan der medtages bestemmelse om en eventuel  

 udvidelse af bistanden.
I bestemmelsen anføres tillige, om udvidelsen skal  

 ske ved påtegning på nærværende aftale eller kan ske ved anden skriftlig  

 tilkendegivelse.
ad 5 Her anføres eventuelle ydelser og materiale, som klienten skal præstere  

 som grundlag for rådgiverens arbejde, f.eks. fremskaffelse, gennemgang og  

 vurdering af byplaner, servitutter m.v., gennemgang af rådgiverens udkast til  

 juridiske dokumenter m.v.
Ydelserne individualiseres i bestemmelsernes tekst.
ad 6.1 Eventuelle aftalte tidsfrister for rådgiverens ydelser og for de  

 klientoplysninger, der er en forudsætning herfor, anføres her.
 Tidsfrister vil ofte være vanskelige at fastlægge præcist forud, med  

 mindre opgaven er entydigt defineret og ikke kræver specielle  

 myndighedsgodkendelser.
Eventuelt kan tidsfrister fremgå af den projekteringsplan, som  

 projekteringslederen, jf.
ABR 2.4.2, skal udarbejde.
Der angives i så fald,  

 at tidsfrister bliver nærmere fastlagt i projekteringstidsplanen, udarbejdet  

 i samarbejde med rådgiveren, og planen er gældende for aftalen.
Aftales der tidsfrister, må disse også omfatte frister for og nærmere  

 angivelse af klientens beslutninger, klientens afgivelse af materiale og egne  

 ydelser fra klienten, jf.
ABR 5.1. Kan sådanne frister ikke fastlægges kan  

 det evt. aftales, at klienten skal præstere beslutninger m.v. umiddelbart på  

 rådgiverens anmodning eller i løbet af en nærmere fastsat tid.
 Såfremt aftalen udformes med henblik på eventuel udvidelse af bistanden  

 bør om muligt indgå aftale om tidsfrist.
ad 6.2 For aftalte tidsfrister vedrørende såvel rådgiverens som klientens ydelser  

 gælder, hvis intet anføres under dette punkt, dansk rets almindelige regler  

 om ansvar og forsinkelse.
For rådgiverens ansvar for tidsfrister kan der,  

 hvis det ønskes, i stedet aftales en dagbod, jf.
ABR 6.1.1.
 En bestemmelse om eventuelt dagbødeansvar kan formuleres således:  

 »Ved rådgiverens overskridelse af tidsfristen for ... i pkt. 6.1 er  

 fastsat en dagbod på ... kr. pr. arbejdsdag«.
Hvis der aftales dagbod, skal aftalen omfatte en udbetalingsplan, jf.
ABR  

 3.4.
ad 7 Honorarformerne og deres anvendelse er beskrevet i specialnormens afsnit  

 3. I aftalen henvises til de pågældende bestemmelser i specialnormen.
For hver af de under pkt. 4 anførte ydelsesgrupperinger anføres den  

 aftalte honorarform.
Såfremt aftalen udformes med henblik på en eventuel  

 udvidelse af bistanden, bør om muligt indgå aftale om honoreringsform.
Aftales honorar efter regning for rådgiverens ydelser vedrørende  

 een eller flere af de under 4 anførte grupperinger angives dækningsbidrag for  

 de forskellige grupper.
Anvendes der til ydelserne EDB eller andet  

 specialudstyr, skal aftale om godtgørelse herfor træffes, jf. specialnormens  

 pkt. 3.2.1.
 Rådgiveren skal for hver delopgave opstille budget for bistanden, jf.  

 specialnormens pkt. 3.2.1.
 I aftalen skal fastsættes timelønsgrundlag for indehaverløn og  

 tantiemelønnede.
 Eventuel aftale om betaling af overtid kan træffes.
ad 8 Hvis der alene bliver tale om at godtgøre rådgiverens udgifter til  

 reproduktion af tegningsmateriale, materiale til gensidig orientering af  

 rådgiverne ved delt rådgivning, mangfoldiggørelse og attestudgifter i et  

 omfang, der er sædvanligt i forbindelse med en opgave af den pågældende art  

 og inden for grænserne i ABR, behøver der ikke aftales særlige  

 udlægningsbestemmelser, jf.
ABR 3.2.
 I mosat fald skal der træffes aftale om udlæg eksempelvis om  

 kørselsgodtgørelse, fraværsgodtgørelse, udstationeringsudgifter o.s.v.
 Aftale om, at rådgiveren udlæger beløb for visse udlæg, som nævnt i ABR  

 3.2.3, kan træffes.
Jf.
ABR 3.2.4 kan træffes aftale om betaling af andre udgifter som udlæg.
ad 9 Såfremt betaling, jf.
ABR 3.4, skal ske efter en udbetalingsplan i stedet  

 for månedlige acontoudbetalinger i forhold til præsteret ydelse, anføres  

 udbetalingsplanen her.
Udbetalingsplan er nødvendig, hvis aftalen omfatter dagbodsansvar, jf.
ABR  

 3.4.
Rådgiverens udlæg udbetales også i dette tilfælde månedsvis bagud, jf.
ABR  

 3.4.
Såfremt rådgiveren efter aftale med klienten udlægger beløbet, refunderes  

 dette med et tillæg på 5%, jf.
ABR 3.3.3.
ad 9.2 Som anført i ABR's pkt. 3.4 kan klient og rådgiver overveje, om der skal  

 stilles sikkerhed for klientens betaling og/eller rådgiverens ydelse.
 Aftales sikkerhedsstillelse, må tidsfrister for dennes frigivelse  

 fastsættes.
 Sikkerhedsstillelse kan f.eks. ske i form af forsikrings- eller  

 bankgaranti, eller eventuelt af rådgiveren, ved tilbageholdelse i honoraret.
 Om forrentning af eventuel sikkerhedsstillelse ved tilbageholdelse, se ABR  

 3.4.
 Eventuelle bestemmelser om sikkerhedsstillelse kan formuleres således:
 »Klienten/rådgiveren stiller sikkerhed for rigtig opfyldelse af  

 betalingen/ydelsen i form af .........
 Sikkerhedsstillelsen frigives i forbindelse med slutafregning mellem  

 klient og rådgiver«.
ad 10 Når ansvarsreglerne om fejl og forsømmelse i ABR lægges til grund for  

 opgavens løsning, er det unødvendigt at indføje ansvarsbestemmelser i  

 aftalen.
Ønsker rådgiveren at begrænse sit ansvar, og er klienten enig heri, må  

 bestemmelser herom indføjes her.
Ansvarsbegrænsninger kan eksempelvis omfatte  

 beløbsmæssige begrænsninger.
 Beløbsmæssige begrænsninger er nødvendige i forbindelse med  

 totalrådgivning præsteret af en gruppe, der er midlertidig nedsat med henblik  

 på løsning af en opgave.
ad 11 Klienten bør i aftalen sikre sig, at opgaven er dækket af  

 ansvarsforsikring, jf.
ABR 6.2.2. Som eksempler på formulering, der kan  

 indføjes, kan angives følgende:
 »Rådgiveren har tegnet nedenstående ansvarsforsikring......«.
ad 12 Der kan træffes særlig aftale om behandling af rene honorartvister, jf.  

 ABR 9.0.
ad 13 Her kan indføjes bestemmelser, der er behov for i den enkelte opgave.
Som  

 eksempler kan nævnes:
Tilknytningsforhold, jf.
ABR 1.1.3.
Licens, jf.
ABR 1.1.4.
Særlige fuldmagtsaftaler, jf.
ABR 1.2.2.
 Bestemte personer hos rådgiveren, der knyttes til opgaven.
Behov for specialrådgivning, der måtte anses for nødvendig, fastlægges jf.  

 ABR 2.1.5 og 2.4.5. Endvidere træffes aftale om denne bistand betales direkte  

 af klienten eller som udlæg jf.
ABR pkt. 3.2.2.e.
Tilknytning af bestemte underrådgivere, jf.
ABR 2.4.5.
Særlige aftaler om genanvendelse, jf.
ABR 4.1 og honorar herfor.
 Transport på honorar.
