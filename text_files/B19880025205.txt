§ 1 I bekendtgørelse nr. 356 af 23. juli 1985 om uddannelsesydelse og  

 iværksætterydelse til ledige over 25 år m.v. foretages følgende ændringer:
 1. § 13 affattes således:
 § 13.  Uddannelsesydelsen kan også modtages under  

 sædvanlig ferie m.v., men hævet feriegodtgørelse trækkes fra i  

 uddannelsesydelsen efter reglerne i lov om arbejdsformidling og  

 arbejdsløshedsforsikring m.v.
 Stk. 2.  Uddannelsesydelse kan ikke modtages, såfremt en  

 ledig er berettiget til dagpenge efter reglerne i Socialministeriets  

 bekendtgørelse nr. 166 af 23. marts 1988 om dagpengegivende indtægter, jf.  

 lov om dagpenge ved sygdom eller fødsel §§ 2 og 23.
 2. § 24 affattes således:
 § 24.  Iværksætterydelsen kan også modtages under  

 sædvanlig ferie m.v., men hævet feriegodtgørelse trækkes fra i  

 iværksætterydelsen efter reglerne i lov om arbejdsformidling og  

 arbejdsløshedsforsikring m.v.
 Stk. 2.  Iværksætterydelse kan ikke modtages, såfremt en  

 ledig er berettiget til dagpenge efter reglerne i Socialministeriets  

 bekendtgørelse nr. 166 af 23. marts 1988 om dagpengegivende indtægter, jf.  

 lov om dagpenge ved sygdom eller fødsel §§ 2 og 23.
§ 2 Bekendtgørelsen har virkning fra den 1. april 1988.
