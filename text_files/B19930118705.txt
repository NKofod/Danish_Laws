I henhold til § 110 i lov om social bistand, jf. lovbekendtgørelse nr. 829 af 1. oktober 1992, som ændret ved lov nr. 1132 af 22.
 december 1993 fastsættes:
§ 1 Personer, der har ophold i en institution m.v., omfattet af § 105, betaler  

 af deres lønindtægt, pension, kontanthjælp, dagpenge eller anden indtægt for  

 opholdet, jf. dog § 4, stk. 2, for så vidt angår ophold på forsorgshjem eller  

 en tilsvarende institution, der er beregnet til længerevarende ophold.
§ 2 Amtsrådet fastsætter betaling for ydelser i forbindelse med opholdet.
 Betalingen for logi fastsættes ud fra niveauet i området.
Betalingen for logi omfatter husleje, el og varme.
Betalingen kan  

 endvidere omfatte forsyning og vask af sengelinned.
Betalingen fastsættes som  

 en takst pr. døgn.
Stk. 2.  For kost og øvrige ydelser fastsættes  

 betalingen under hensyn til de ydelser, der modtages.
Betalingen kan  

 fastsættes som en takst pr. døgn, udregnet efter de gennemsnitlige udgifter  

 til ydelserne.
Betalingen kan gradueres, således at det er muligt at fravælge  

 et eller flere måltider eller andre ydelser.
Stk. 3.  Betalingen efter stk. 1 og 2 sker fra første  

 dag, idet der dog i særlige tilfælde kan dispenseres for betalingen i kortere  

 tid.
Betalingen fastsættes således, at der tages hensyn til udgifter i  

 forbindelse med opretholdelsen af bolig og således, at beboerne får mulighed  

 for at opretholde deres hidtidige forpligtelser.
Betalingen kan, som led i  

 efterforsorgen, fastsættes således, at beboeren får mulighed for en  

 opsparing.
§ 3 Personer uden forsørgelsesgrundlag opkræves ikke betaling for opholdet.  

 Der udbetales et beløb til personlige fornødenheder, indtil der foreligger et  

 forsørgelsesgrundlag f.eks. kontanthjælp, social pension eller arbejdsindtægt  

 under opholdet.
Beløbet til personlige fornødenheder udgør i 1994 det i  

 bistandslovens § 84, stk. 1, nævnte beløb, jf.
Socialministeriets cirkulære  

 om årlig regulering af visse sociale ydelser, fradragsbeløb, takster m.v.
§ 4 Bekendtgørelsen træder i kraft den 1. januar 1994.
 Stk. 2.  For forsorgshjem eller tilsvarende  

 institutioner, der er beregnet til længerevarende ophold, kan de hidtidige  

 regler om inddragelse af pension og udbetaling af beløb til personlige  

 fornødenheder samt de nugældende regler om manglende udbetaling af  

 kontanthjælp anvendes indtil det tidspunkt i 1994, hvor amtsrådet træffer  

 beslutning om overgang til pensions- og kontanthjælpsudbetaling.
