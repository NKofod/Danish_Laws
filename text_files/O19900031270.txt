Resumé A optog i 1972 og 1973/74 lån i Statens Uddannelsesstøtte (SU).  

 Lånene var rentefri i den normale uddannelsestid, men forrentedes derefter  

 med  

 1% over den af Danmarks Nationalbank til enhver tid fastsatte diskonto.
Fra  

 1976 begyndte SU at tilskrive lånene renter.
I maj 1989 gjorde A over for SU indsigelse om, at der var  

 tilskrevet renter på hans studielån med urette.
SU og Ankenævnet for  

 Uddannelsesstøtten afviste at genoptage sagen under henvisning dels til, at A  

 var blevet gjort opmærksom på, at saldoen skulle kontrolleres og indsigelse  

 fremsættes kort tid herefter, dels til den lange tid, der var gået, før A  

 anmodede om genoptagelse af sagen.
Ombudsmanden udtalte, at det måtte lægges til grund, at  

 rentetilskrivningen på A's statslån var sket i strid med de dagældende  

 regler.  

 Ombudsmanden fandt ikke, at A's krav på tilbagebetaling af renter kunne være  

 forældet i henhold til 1908-loven, og heller ikke, at A's  

 tilbagebetalingskrav  

 kunne anses for bortfaldet ved passivitet.
Ombudsmanden henstillede til  

 Ankenævnet for Uddannelsesstøtten at genoptage sagen til fornyet behandling.
Samtidig anførte ombudsmanden, at han fandt det generelt  

 betænkeligt, at styrelsen på grund af ressourcemangel generelt afviser at  

 genoptage sager, når der er hengået "længere tid", selv om den  

 pågældende støttemodtager fremkommer med væsentlige nye oplysninger eller  

 påpeger fejl i forbindelse med den trufne afgørelse.
Ombudsmanden  

 henstillede,  

 at denne praksis blev ændret. (J. nr. 1989-1641-713).
 Tilbagebetaling af uberettiget tilskrevet rente på  

 uddannelseslån.
 A klagede til mig i en sag  

 vedrørende tilbagebetaling af rente på et uddannelseslån.
 Det fremgik af de  

 foreliggende oplysninger, at A i september 1974 efter i et år at have  

 studeret  

 astronomi, påbegyndte et psykologistudium ved Københavns Universitet.  

 Psykologiuddannelsen var på daværende tidspunkt normeret til 5½ år og  

 astronomistudiet til 5 år.
I 1972 og 1973/74 havde A  

 optaget to uddannelseslån i Statens Uddannelsesstøtte.
Lånene var ifølge  

 lånevilkårene "rentefri i den normale uddannelsestid, men forrentedes  

 derefter med 1% over den af Danmarks Nationalbank til enhver tid fastsatte  

 diskonto." Fra 1976 begyndte Statens  

 Uddannelsesstøtte at tilskrive renter på lånene, og ved årsopgørelserne 1976,  

 1977 og 1978 fik A meddelelse herom.
I standardmeddelelserne for 1976 og 1977  

 anførtes bl.a. følgende:
"Saldoen betragtes som  

 anerkendt af Dem, hvis skriftlig henvendelse ikke er sket inden 1. marts  

 1978...." I meddelelsen for 1978 opgjordes  

 renterne til 2.011 kr., og i denne meddelelse anførtes følgende:
 "Hvis De mener, at SU  

 ved denne fremgangsmåde uberettiget har tilskrevet renter på Deres lån, bedes  

 De skriftligt rette henvendelse hertil.
 I samtlige meddelelser var de  

 citerede vilkår placeret med små bogstavtyper blandt flere andre vilkår.
 I skrivelse af 10. maj 1989  

 til SU-styrelsen gjorde A indsigelse imod, at der var tilskrevet renter på de  

 to lån fra 1972 og 1973/74. A henviste herved til, at lånene var rentefri i  

 den  

 normerede uddannelsesperiode, og at renterne derfor var tilskrevet med  

 urette.  

 A oplyste i brevet følgende om anledning til, at han rejste spørgsmålet:
 "På årsopgørelse pr.  

 31/12-1988 er angivet følgende vedrørende forrentning af lån: "Lån 1 er  

 statslån, der er udbetalt i støtteårene 1970/71 til 1974/75.
 Er der før uddannelsens ophør  

 tilskrevet renter på dette lån i 1988, skal man oplyse følgende:
Ifølge  

 undervisningsministeriets bekendtgørelse nr. 205 af 29. marts 1988, § 38,  

 påbegyndes forrentningen af lån 1 normalt fra det tidspunkt, hvor den  

 uddannelsessøgende ikke længere anses for berettiget til at opnå  

 uddannelsesstøtte,  

 herunder statsgaranti for studielån i banker og sparekasser.
SU kan alene  

 konstatere fortsat støtteberettigelse og dermed fortsat rentefrihed ved år  

 for  

 år at registrere, at der tildeles uddannelsesstøtte.
SU har derfor i sit  

 edb-system ladet renter tilskrive, hvis der ikke inden udgangen af 1988 var  

 registreret en ny støttetildeling vedrørende støtteåret 1988/89. Hvis du  

 mener, at SU ved denne fremgangsmåde uberettiget har tilskrevet renter på dit  

 lån 1, bedes du skriftligt rette henvendelse hertil." ..." SU-Styrelsen meddelte A i  

 skrivelse af 4. juni 1989, at styrelsen ikke ville genoptage sagen, da han  

 allerede ved årsopgørelsen for 1976 var blevet gjort opmærksom på, at saldoen  

 skulle kontrolleres, og indsigelser fremsættes inden 1. marts 1977. Styrelsen  

 henviste videre til den lange tid, der var gået, før A anmodede om  

 genoptagelse  

 af sagen.
 Denne afgørelse stadfæstede  

 Ankenævnet for Uddannelsesstøtten ved skrivelse af 12. oktober 1989.
 I sin klage til ankenævnet  

 anførte A, at der ikke i lånevilkårene var fastsat klage- eller  

 forældelsesfrister, og at han derfor ikke kunne være afskåret fra at gøre  

 indsigelsen  

 om, at tilskrivningen af renter er sket med urette, gældende.
 I en skrivelse af 12. oktober  

 1990 bad jeg ankenævnet og SU-Styrelsen om at besvare følgende spørgsmål:
 "...
 1) Ankenævnet bedes oplyse, hvorvidt klageren har ret i, at det  

 var en fejl, at der blev tilskrevet renter for årene 1976-79.
 2) En nærmere redegørelse og begrundelse for ankenævnets  

 opfattelse, hvorefter klageren nu må anses for afskåret fra at fremkomme med  

 indsigelser imod Statens Uddannelsesstøttes opgørelse af restgælden, for så  

 vidt de bygger på, at rentetilskrivningen i 1976-79 var uberettiget.
 3) Endelig udbeder jeg mig en redegørelse for, hvilke retlige  

 konsekvenser SU-styrelsen i praksis drager af de standardmæssigt indføjede  

 vilkår om, at "saldoen betragtes som anerkendt af Dem, hvis skriftlig  

 henvendelse  

 ikke er sket inden 1. marts 1977." I den forbindelse bemærkes, at  

 vilkåret  

 kan forstås således, at det alene omfatter den rent talmæssige opgørelse af  

 den  

 udbetalte støtte, samt at det alene tilsigter at afskære visse bevismæssige  

 problemer.
..." SU-styrelsen svarede i  

 skrivelse af 1. februar 1991 således:
 "...
 Ad 1) Styrelsen har nu  

 gennemgået sagen og må på baggrund af de foreliggende oplysninger om hans  

 samlede uddannelsesforløb konstatere, at rentetilskrivningen på hans lån i  

 perioden 1976-79 har været uberettiget.
 Ad 2) Statslån af type 1, som  

 der her er tale om, blev ydet i støtteårene 1970/71 - 1974/75. Tildeling af  

 disse lån ophørte således for nu ca. 16 år siden.
Sagerne er så gamle, at  

 styrelsen som hovedregel ikke har oplysninger om låntagernes  

 uddannelsesforløb  

 i den periode, lånene blev ydet.
Det er derfor meget vanskeligt og stærkt  

 ressourcekrævende at efterforske de faktiske omstændigheder i disse sager, og  

 det vil blive vanskeligere og mere ressourcekrævende jo længere tid, der går.  

 Vi finder det under hensyn til de øvrige opgaver, vi skal varetage, ikke  

 rimeligt at afse ressourcer til at genoptage sager, som ikke rejses i rimelig  

 tid efter sagens afgørelse.
Ad 3) Styrelsen har ikke  

 gennem årene afvist klager under henvisning til at fristen har været  

 overskredet eller under henvisning til, at der ikke har været klaget straks.  

 Praksis også på dette område har været, at vi som altovervejende hovedregel  

 genoptager sager i tilfælde, hvor spørgsmålet om genoptagelse rejses i  

 rimelig  

 tid, efter at sagen har fundet sin afgørelse.
Genoptagelse sker navnlig, hvis  

 der fremlægges nye oplysninger, der skønnes at være af væsentlig betydning  

 for  

 sagens afgørelse, fx nye oplysninger vedrørende sagens faktiske  

 omstændigheder.
Endvidere genoptages sager, hvis der sandsynliggøres  

 væsentlige  

 fejl og mangler ved sagsbehandlingen, herunder at man ved sagsbehandlingen  

 har  

 overset visse forhold, eventuelt fejlbedømt disse.
Er der hengået længere tid  

 efter sagens afgørelse, før eventuel klage rejses, har vi normalt afslået at  

 genoptage sagen.
Styrelsens praksis på området er blevet skærpet i de seneste  

 år." Ankenævnet anførte i en  

 skrivelse af 21. februar 1991 følgende:
 "...
 Ad 1)  

  

 Da (A) var under uddannelse i 1976-79, omend det var en anden  

 videregående uddannelse end det astronomistudium, hvortil der senest var  

 bevilget statslån, og da han må antages at have været berettiget til  

 uddannelsesstøtte  

 til psykologistudiet frem til omkring 1980, skulle statslånet have været  

 rentefrit i disse år.
Grunden til, at der alligevel  

 blev tilskrevet renter, vil formentlig være meget vanskelig at efterspore i  

 dag.
Det skyldes sandsynligvis en fejl hos styrelsen, der ikke har fået  

 registreret korrekt, at (A) fortsat var under uddannelse og befandt sig inden  

 for den normale uddannelsestid, hvilket medførte, at han var fritaget for  

 rentetilskrivning.
Bemærkningerne på årsopgørelserne - især fra 1978 og 1979  

 -  

 tyder på, at dette var en ofte forekommende fejlmulighed, som styrelsen fandt  

 det påkrævet at henlede opmærksomheden specielt på.
Som det fremgår af teksten på  

 årsopgørelserne fra 1978 og frem, er et statslån rentefrit, så længe  

 låntageren  

 er støtteberettiget, men ankenævnet har ikke hverken ved nævnets første  

 behandling eller nu undersøgt nærmere, hvor lang den støtteberettigende  

 studietid for psykologistudiet var i slutningen af 1970'erne, og vi har  

 heller  

 ikke undersøgt, om (A) var støtteberettiget frem til 1980 efter de dagældende  

 regler, når henses til, at han tidligere have modtaget uddannelsesstøtte til  

 et andet studium.
De støtteberettigende studietider kan som følge af nye  

 studieordninger være ændret flere gange siden 1970'erne, og  

 støttetildelingsreglerne er ændret adskillige gange i de forløbne år.
Ad 2)  

  

 Ankenævnet har i sin afgørelse af 12. oktober 1989 søgt at  

 begrunde, hvorfor vi mener, at (A) ikke efter mere end 10 års forløb har krav  

 på at få den gamle sag taget op.
Rentetilskrivningen er ikke først blevet  

 synlig i 1989. (A) er lige siden 1976 blevet gjort opmærksom på, at  

 statslånet  

 på 7.136 kr. af låntype 1 blev forrentet hvert år, og samtidig kunne han i  

 lånebevisernes 3.-4. linie læse, at "Lånet er rentefrit i den normale  

 uddannelsestid, ---." Han havde således god anledning til at gøre  

 indsigelse imod forrentningen allerede i årene 1977-80.
Det anføres også i  

 lånebevisernes tekst, at låntageren i studietiden skal give styrelsen  

 nøjagtige  

 oplysninger om sine studiemæssige forhold.
Hvis (A) hvert år måtte  

 konstatere,  

 at styrelsen tydeligvis ikke lagde de rigtige oplysninger til grund ved  

 behandlingen af statslånet, burde han have bragt dette forhold i orden, og  

 styrelsen havde kunnet frafalde rentetilskrivningen den gang.
 Da (A) bragte sagen frem i  

 maj 1989, var der forløbet godt 12 år siden den første rentetilskrivning, og  

 efter at en så lang årrække var forløbet uden indsigelse, fandt ankenævnet  

 ikke, at der var tilstrækkelig grund til at pålægge styrelsen at tage  

 spørgsmålet om berettigelsen af de gamle rentetilskrivninger op.
SU-styrelsen havde i sin  

 udtalelse af 11. august 1989 oplyst ankenævnet om, at med undtagelse af nogle  

 måneder i 1980/81 er (A's) lån blevet forrentet siden 1976, hvilket fremgik  

 af  

 hans årsopgørelse for dette år og opgørelserne for alle senere år.
Besluttede  

 ankenævnet, at sagen skulle tages op, ville dette altså betyde, at 12-13 års  

 rentetilskrivninger skulle gøres om i overensstemmelse med de vekslende  

 rentesatser i denne årrække.
Dette ville være et urimeligt spild af  

 styrelsens  

 begrænsede administrative ressourcer og virke meget hæmmende på styrelsens  

 daglige arbejde med aktuelle sager, hvis den samtidig skulle være forpligtet  

 til at tage så gamle sager op til undersøgelse.
 At der i denne konkrete sag  

 er fremlagt fyldestgørende dokumentation for, at (A) var under uddannelse i  

 1976-79 og formentlig støtteberettiget i disse år, og følgelig burde have  

 været  

 fritaget for rentetilskrivning, ændrer ikke ankenævnets principielle  

 opfattelse,  

 hvorefter administrative dispositioner - som f.eks. rentetilskrivningen på  

 et statslån - efter en vis rimelig tid må kunne betragtes som endelige.
Ad 3)  

  

 Til styrelsens besvarelse af Deres spørgsmål om betydningen  

 af vilkåret om, at "Saldoen betragtes som anerkendt af Dem, hvis  

 skriftlig  

 henvendelse ikke er sket inden 1. marts 1977", skal nævnet føje, at  

 dette  

 vilkår efter nævnets opfattelse kun kan tillægges en begrænset retlig  

 virkning,  

 bl.a. at afskære visse bevismæssige problemer, som De anfører.
En indsigelse  

 i  

 rimelig tid efter 1. marts 1977 ville ikke kunne afvises.
Men vilkåret har  

 desuden den funktion, at det bør tvinge den studerende til at kontrollere, at  

 den anførte saldo er rigtig.
Til hjælp ved denne kontrol angives blot 3 tal,  

 nemlig det udbetalte lånebeløb, de tilskrevne renter og størrelsen af  

 eventuelt  

 tilbagebetalte lånebeløb.
Det er en meget enkel opgave at verificere, at  

 saldoen baseret på disse tal er korrekt.
 Fra 1978 er forklaringen til  

 modtagere af statslån af låntype 1 meget omhyggeligt udformet, og det anføres  

 udtrykkeligt, at "Hvis De mener, at SU ved denne fremgangsmåde  

 uberettiget har tilskrevet renter på Deres lån 1, bedes De skriftligt rette  

 henvendelse hertil". Disse ord burde have fanget (A's) opmærksomhed.  

 Igen  

 gælder, at fristen 1. marts 1979/1980 ikke ville have udelukket en indsigelse  

 inden for en rimelig tid efter fristens udløb.
Indsigelsen i denne sag er  

 imidlertid først fremkommet, efter at der er hengået en urimelig lang tid,  

 hvilket ankenævnet har lagt vægt på ved sin tilslutning til styrelsens  

 afvisning af at genoptage sagen...." Ved skrivelse af 18. marts  

 1991 bad jeg A oplyse baggrunden for, at han først i maj 1989 havde rejst  

 spørgsmålet om berettigelsen af rentetilskrivningen.
A svarede i skrivelse af  

 25. marts 1991 følgende:
 "...
Årsagen til dette er  

 følgende.
Under gennemgang af samtlige de papirer jeg har modtaget fra  

 Statens  

 Uddannelsesstøtte i forbindelse med en sag vedrørende forrentning af for  

 megen  

 udbetalt uddannelsesstøtte (sag nr. 1989-892-713 hos ombudsmanden, sag nr.  

 15/83 hos Ankenævnet for Uddannelsesstøtten) sad jeg og gennemlæste disse  

 meddelelser  

 og stødte på årsopgørelsen for 1976. Der var der tilskrevet renter hvilket  

 undrede mig, eftersom det var kort tid efter at jeg var startet på  

 universitetet.
Efter at have gennemlæst lånedokumentet besluttede jeg mig for  

 at klage.
 Havde det ikke været for den  

 forrige sag, den der startede med at (B) fik medhold i sin klage, og fik sit  

 billede i avisen hvorved jeg blev opmærksom på problemet, så havde jeg  

 formentlig aldrig opdaget hverken den forrige sag eller den nærværende sag.
Jeg regnede med at offentlige  

 myndigheder overholder lovene og administrerer i overensstemmelse med det  

 lovgrundlag  

 de virker på grundlag af.
Jeg er siden blevet klogere." Dette brev forelagde jeg for  

 ankenævnet, som i skrivelse af 4. april 1991 meddelte mig, at brevet ikke gav  

 nævnet anledning til en ændret vurdering af sagen.
 Jeg indhentede den 11. april  

 1991 telefonisk oplysning fra SU-styrelsen om, at A havde påbegyndt  

 afviklingen  

 af sit lån den 1. juli 1983, og at der i april 1991 henstod 2.793 kr. af  

 gælden.
 I et brev til A udtalte jeg  

 følgende:
 "1) Problemstilingen:
 På baggrund af de for mig  

 forelagte oplysninger må det lægges til grund, at de renter, der i 1976-1979  

 blev tilskrevet de to uddannelseslån, De optog i henholdsvis 1972 og 1973 fra  

 Statens Uddannelsesstøtte, blev tilskrevet i strid med de dagældende regler.
Det fremgår videre, at De  

 første gang gjorde indsigelse imod tilskrivningen i maj 1989, og at De på  

 dette tidspunkt havde betalt en del af det skyldige beløb, herunder en del af  

 de uberettiget tilskrevne renter.
Den del af gælden, De siden 1. april 1983  

 har  

 betalt ud fra denne urigtige antagelse om at skylde beløbet, har De anmodet  

 om  

 at få tilbagebetalt.
 Statens Uddannelsesstøtte og  

 ankenævnet har nægtet at imødekomme kravet under henvisning til den lange  

 tid,  

 der er gået, siden De fik meddelelse om rentetilskrivningen, og De fremsatte  

 tilbagesøgningskravet.
 De har endvidere gjort  

 indsigelse imod i forbindelse med den fortsatte afvikling af lånene at betale  

 den del, der hidrører fra de uberettiget tilskrevne renter.
 Spørgsmålet er herefter, om  

 Deres krav på tilbagesøgning og Deres indsigelse imod den fastsatte  

 opkrævning  

 af lånet er bortfaldet på grund af forældelse og/eller ved passivitet.
 2) Forældelse:
 Ifølge lov nr. 274 af 22.  

 december 1908 om forældelse af visse fordringer forældes krav på  

 "betaling  

 af hvad nogen har ydet i urigtig formening om, forpligtelse hertil påhvilede  

 krav" efter 5 år, jf. § 1, stk. 1, nr. 6.
 Fristen regnes normalt fra  

 den tid, da fordringen kan kræves betalt, jf. § 2. Hvis en fordringshaver,  

 for  

 hvem nogen af de i § 1 anmeldte krav er stiftet, "på grund af  

 utilregnelig  

 uvidenhed om sit krav" har været ude af stand til at gøre sin ret  

 gældende, regnes fristen dog først fra den tid, da fordringshaveren var i  

 stand  

 til at kræve sit krav betalt, jf. lovens § 3.
 I den foreliggende sag må det  

 ved vurderingen af, fra hvilket tidspunkt forældelsesfristen skal regnes,  

 tillægges afgørende betydning, at den uretmæssige tilskrivning af renter  

 beroede på en fejl i SU-styrelsen.
Dette forhold må endvidere  

 sammenholdes med, at det ikke uden videre kunne konstateres, om  

 rentetilskrivningerne var uberettigede, idet dette beroede på en vurdering  

 af,  

 om lånet uanset Deres studieskift i 1973 fortsat var rentefrit.
Jeg har i  

 denne forbindelse noteret mig, at SU-styrelsen og ankenævnet først i  

 forbindelse med min be-handling af sagen har erkendt, at rentetilskrivningen  

 var uberettiget, og at der således indtil dette tidspunkt ikke forelå en  

 egentlig afklaring af spørgsmålet.
Jeg skal i den forbindelse også henvise  

 til  

 U 1985.1099 V, som senere blev stadfæstet ved U 1989.45 H.
 På denne baggrund må jeg  

 lægge til grund, at 5-års-fristen i 1908-loven ikke var begyndt at løbe, da  

 De  

 i 1989 rejste krav om tilbagebetaling af de indbetalte renter, og at ingen  

 del  

 af Deres tilbagesøgningskrav var forældet.
 3) Passivitet:
Jeg har forstået  

 SU-styrelsens og ankenævnets udtalelse til mig således, at de anser såvel  

 Deres  

 krav på tilbagebetaling af de indbetalte renter som Deres indsigelse imod den  

 fortsatte opkrævning af rentetilskrivningen for bortfaldet på grund af  

 passivitet.
Myndighederne har herved især peget på den lange tid, der gik  

 mellem den første årsopgørelse (i 1976) og Deres fremsættelse i maj 1989 af  

 indsigelsen.
 Styrelsen har endvidere påberåbt  

 sig, at styrelsens manglende ressourcer mere generelt kan begrunde, at  

 styrelsen afviser at genoptage afsluttede sager, når der er gået nogen tid.
Ved vurderingen af denne  

 opfattelse kommer det for det første i betragtning, at De som anført foran  

 under 2 ikke uden videre kunne antages at være bekendt med, at  

 rentetilskrivningen  

 var foretaget i strid med tildelingsreglerne.
Dertil kommer, at fejlen  

 beroede  

 på SU-styrelsens fejl, og at det derfor forekommer mindre rimeligt at pålægge  

 Dem risikoen for, at fejlen først blev opdaget længe efter tilskrivningen, og  

 efter at lånet var påbegyndt afviklet.
 Det må endvidere tillægges  

 betydning, at der i den foreliggende sag ikke har foreligget bevismæssig  

 tvivl  

 med hensyn til kravets størrelse og/eller dets berettigelse.
 Det bemærkes videre, at der  

 for så vidt ikke ses at være forbundet større administrative problemer ved  

 behandlingen af den foreliggende sag, og at styrelsens og ankenævnets  

 henvisning til administrative problemer derfor allerede af denne grund ikke  

 kan  

 begrunde et bortfald af Deres krav/indsigelser.
 På denne baggrund finder jeg  

 ikke at kunne tiltræde, at ankenævnet med den anførte begrundelse har afslået  

 Deres krav om tilbagebetaling af de uberettiget erlagte renter samt  

 afvisningen af Deres indsigelse imod fremover at betale denne del af  

 studiegælden.
 Jeg har samtidig hermed gjort  

 Ankenævnet for Uddannelsesstøtten bekendt med min opfattelse samt henstillet,  

 at ankenævnet genoptager Deres sag til fornyet behandling på baggrund af det,  

 jeg har anført.
 I øvrigt finder jeg det  

 betænkeligt, at styrelsen på grund af ressourcemangler generelt afviser at  

 genoptage sager, når der er hengået "længere tid," selv om den  

 pågældende  

 støttemodtager fremkommer med væsentlige nye oplysninger eller påpeger fejl i  

 forbindelse med den trufne afgørelse.
