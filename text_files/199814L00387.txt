Betænkning afgivet af Miljø- og  

 Planlægningsudvalget den 7. april 1999 Betænkning over Forslag til lov om ændring af lov om  

 naturbeskyttelse og af lov om ændring af lov om planlægning og  

 lov om naturbeskyttelse (Ændring af reglerne om ikrafttrædelse m.v. af  

 den udvidede klitfrednings- og strandbeskyttelseslinje samt om  

 fastlæggelsen heraf i byzone) Udvalget har behandlet lovforslaget i en række  

 møder og har herunder stillet spørgsmål til miljø-  

 og energiministeren, som denne har besvaret dels skriftligt, dels i  

 samråd.
 Endvidere har udvalget modtaget skriftlige og/eller  

 mundtlige henvendelser fra:
De danske Landboforeninger, Dansk Familielandbrug, Kommunernes Landsforening, Steen Noes, Sjællands Odde, Odsherreds Landboforening og Landsforeningen af Danske Mælkeproducenter.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse  med de stillede ændringsforslag.
 Et mindretal (Venstres medlemmer af udvalget) vil  

 redegøre for sin stilling til lovforslaget ved 2. behandling.  

 Mindretallet vil stemme for de stillede ændringsforslag.
Et andet mindretal (Det Konservative Folkepartis  

 medlemmer af udvalget) vil redegøre for sin stilling til lovforslaget  

 ved 2. behandling.
Mindretallet vil stemme for de stillede  

 ændringsforslag.
Et tredje mindretal (Dansk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for de stillede  

 ændringsforslag.
Ændringsforslag Af	miljø- og energiministeren, tiltrådt af  

udvalget:
Til § 1 1) Efter nr. 7 indsættes som nye numre:
» » Stk. 4 og 5 bliver herefter stk. 5 og 6.« »02. I § 67, stk. 2, ændres »§ 65, stk. 4« til: »§ 65, stk. 6«.« Til § 2 2) I nr. 2 affattes indledningen således:
» Bemærkninger Til nr. 1 Ad nr. 01 Fra erhvervsgartnernes side har der været peget  

 på de særlige problemer, der gør sig gældende for  

 bær- og frugtavl, idet der er et særligt behov for at kunne  

 udnytte kystlandskaberne til denne produktionsform.
 Ændringsforslaget imødekommer dette hensyn og  

 betyder, at amtsrådet skal imødekomme en ansøgning om  

 erhvervsmæssig bær- og/eller frugtavl på arealer i den  

 udvidede beskyttelseszone efter naturbeskyttelseslovens § 15 om  

 strandbeskyttelseslinjen, det vil sige landværts den gældende 100  

 m strandbeskyttelseslinje, medmindre amtet finder, at dette vil være i  

 strid med tungtvejende kystlandskabelige hensyn.
Baggrunden for, at det vil være hovedreglen, at der  

 meddeles dispensation til erhvervsmæssig bær- og frugtavl  

 på arealer i den udvidede beskyttelseszone, er, at der er en reel  

 erhvervsmæssig begrundelse for at placere bær- og frugtavl  

 kystnært for at udnytte den mindre risiko for nattefrost.
Ordningen vil  

 således også tilgodese behov i forbindelse med  

 erhvervsmæssig bær- og frugtavl på de små  

 øer.
Efter lovens vedtagelse vil Skov- og Naturstyrelsen  

 orientere amterne og erhvervet om den foreslåede særlige  

 dispensationsadgang.
Dispensationsadgangen vil endvidere blive nærmere  

 beskrevet i den kommende vejledning om administrationen af  

 strandbeskyttelseslinjen.
 Det vil endvidere fremgå, at arealer, der før  

 den 1. august 1994 var tilplantet med bærbuske eller frugttræer,  

 uden dispensation fra § 15 kan gentilplantes med bærbuske eller  

 frugttræer, selv om der går op til 6-7 år fra afdrivningen  

 af bær- og frugtavlsbevoksningen, og til en ny plantes.
Den særlige dispensationsadgang omfatter kun arealer  

 inden for den udvidede strandbeskyttelseslinje.
Den omfatter således  

 ikke klitfredede arealer efter § 8 på grund af de særlige hensyn  

 til at undgå sandflugt.
Ad nr. 02 Ændringsforslaget er en konsekvens af det  

 foreslåede nr. 01.
 Ændringen er af redaktionel karakter.
Til nr. 2 Ændringen er alene af redaktionel karakter.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S)
Jens Peter Vernersen (S)   

 Steen Gade (SF) fmd.    Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)   

 Bodil Thrane (V) Jørgen Winther (V)
Jens Vibjerg (V) Lene Espersen (KF)  

 nfmd.    Frank Dahlgaard (KF)
Svend Aage Fauerholdt (DF) 
Ole M.
Nielsen (KRF) Fremskridtspartiet havde ikke medlemmer i udvalget.
