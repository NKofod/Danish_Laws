Moms  handelsskolers udlejning af PC'er  

 til eleverne anset som momsfrileverance i nær tilknytning til undervisningen Spørgsmål Svar Beskrivelse af  

 de faktiske forhold Det fremgår af  

 sagen, er A Handelsskole er underlagt undervisningsministeriet, og at skolens  

 aktiviteter er momsfritagne i henhold til momslovens § 13, stk. 1, nr. 3.
Det er oplyst,  

 at A Handelsskole på nuværende tidspunkt har stationære computere stillet til  

 rådighed for eleverne i specielt indrettede lokaler, som eleverne har adgang  

 til i skolens almindelige åbningstider.
Skolen overvejer at nedlægge  

 computerlokalerne, idet undervisningen fremover gradvist vil blive  

 tilrettelagt  

 under hensyn til, at eleverne skal have rådighed over en bærbar computer både  

 i  

 undervisningstiden og hjemme i forbindelse med lektiearbejde.
Det er tanken,  

 at eleverne skal kunne vælge enten selv at medbringe egen computer eller at  

 leje en af A Handelsskole.
Skolen indkøber således et antal bærbare  

 computere,  

 som udlejes til eleverne for en månedlig leje af ca. 200 kr.
Der udformes en  

 lejekontrakt, der ud over fastsættelse af en månedlig leje, indeholder  

 retningslinier for blandt andet opbevaring og brug af computeren, skolens  

 edb-politik, forsikringsforhold, opsigelsesvarsler og lignende.
Kontrakten  

 skal  

 endvidere indeholde en forkøbsret til eleven, således at eleven tilbydes at  

 købe computeren, når lejeperioden udløber, hvis A Handelsskole ønsker at  

 sælge  

 computeren.
I givet fald vil computeren blive solgt til markedsværdien på  

 salgstidspunktet.
Forslag til lejekontrakt er under udarbejdelse.
De computere,  

 som eleverne kan leje, vil ikke indeholde softwareprogrammer ud over  

 styresystemet  

 ved indkøb.
Skolen lægger så efterfølgende de særlige undervisningsprogrammer  

 ind på computeren, som er nødvendige.
Via en såkaldt Citrix-løsning er der  

 adgang til de systemer, skolen stiller til rådighed.
Disse systemer ligger på  

 de servere, skolen har adgang til.
Det drejer sig om en række systemer,  

 herunder  

 MS Office.
Der er endvidere adgang til Blackboard, et system til  

 kommunikation,  

 videndeling og e-learning på undervisningsområdet.
De elever der lejer  

 pc'erne  

 af skolen får dermed adgang til samme systemer og muligheder, som p.t. er  

 gældende for de elever, der har adgang til en stationær PC på skolen.
Eleverne har ret  

 til selv at lægge programmer ind på computerne samt at anvende dem til spil,  

 internet osv., under hensyntagen til retningslinierne i lejekontrakten.
Ved  

 ophør af lejekontrakten indleveres computeren til afinstallation af de  

 indlagte  

 programmer.
Skolens bestyrelse har endvidere besluttet, at de elever, der  

 ikke  

 har økonomisk mulighed for enten selv at anskaffe en bærbar computer eller  

 betale for leje af en, efter ansøgning, skal have stillet en bærbar computer  

 til rådighed gratis.
Finansieringen heraf er ikke endeligt afklaret.
Skolen  

 planlægger at starte ordningen op for skoleåret 2007/2008 for den del af  

 eleverne, der starter på HH i august 2007, ca. 250 elever.
Efterfølgende vil  

 ordningen gradvist blive udvidet til at omfatte alle eleverne på skolen.
Det fremgår af  

 skolens gældende vedtægter, som er godkendt af undervisningsministeriet den  

 30.  

 juni 2005, at A Handelsskole er en selvejende institution, som af  

 undervisningsministeriet er godkendt efter lov om institutioner for  

 erhvervsrettet  

 uddannelse.
Det fremgår videre, at skolens formål er at udbyde erhvervsrettet  

 grund-, efter- og videreuddannelse, normalt til og med niveauet for korte  

 videregående uddannelser, efter undervisningsministerens nærmere bestemmelse,  

 og i overensstemmelse med den gældende lovgivning herom.
Det fremgår  

 endvidere,  

 at skolen kan gennemføre rådgivning og andre ydelser med tilknytning til  

 uddannelsesvirksomheden efter de almindelige regler om indtægtsdækket  

 virksomhed,  

 f.eks. systemeksport og medvirken ved uddannelsesplanlægning i virksomheder,  

 samt udvikle og gennemføre arbejdsmarkedspolitisk begrundede  

 foranstaltninger.
 Det fremgår  

 endvidere af skolens vedtægter, § 12, at skolens midler ved nedlæggelse af  

 skolen skal anvendes til undervisnings- og uddannelsesformål, efter  

 godkendelse  

 fra undervisningsministeriet, og efter samråd med A Kommune.
Af lov om  

 institutioner for erhvervsrettet uddannelse (institutionsloven, gældende  

 lovbkg. nr. 136 af 01/03/2006), § 1, fremgår, at loven omfatter institutioner  

 for erhvervsrettet uddannelse.
Institutionerne er selvejende og godkendt af  

 undervisningsministeren  

 til at give erhvervsrettet grund-, efter- og videreuddannelse mv.
Det følger  

 af  

 samme lovs § 14, at en institution, der er godkendt efter loven, i sit virke  

 som selvejende institution skal være uafhængig, og at institutionens midler  

 alene må komme institutionens formål til gode.
Af lovens § 36 fremgår  

 endvidere, at institutionerne ved udbud af kurser og andre aktiviteter som  

 indtægtsdækket virksomhed skal følge god markedsføringsskik, og ikke må  

 påføre  

 andre ubillig priskonkurrence.
Spørgers  

 eventuelle opfattelse ifølge anmodning og bemærkninger til sagsfremstilling Begrundelse for  

 spørgsmål 1 Skolens  

 repræsentant anfører, at det fremgår af Momslovens § 13, stk. 1, nr. 3 og  

 praksis, at momsfritagelsen ikke alene omfatter selve undervisningen, men  

 også  

 levering af varer og ydelser i nær tilknytning til undervisningen.
 I henhold til  

 momsvejledningen er der ikke nogen egentlig definition af, hvilke varer og  

 ydelser,  

 der kan betragtes som værende i nær tilknytning til undervisningen.
 A Handelsskole  

 vil stille krav om, at de elever, der er omfattet af ordningen, skal have  

 rådighed over en bærbar computer i undervisningstiden og til brug ved  

 lektiearbejde fremover, ligesom der anvendes særlige softwareprogrammer i  

 undervisningen.
 Såfremt eleverne  

 ikke har økonomisk mulighed for selv at skaffe en computer eller leje en,  

 skal  

 A Handelsskole sørge for, at der stilles en bærbar computer til rådighed for  

 disse elever.
 Det er  

 repræsentantens opfattelse, at de bærbare computere bliver en integreret og  

 nødvendig del af den fremtidige undervisning, og at skolens levering af de  

 bærbare computere til eleverne sker i nær tilknytning til undervisningen.
 Den månedlige  

 leje som A Handelsskole vil opkræve anses derfor for omfattet af Momslovens §  

 13, stk. 1, nr. 3.
 Hvis skolen  

 vælger at sælge de bærbare computere til eleverne efter endt lejeperiode, er  

 det ligeledes repræsentantens opfattelse, at denne salgssum er momsfritaget.
Begrundelse for  

 spørgsmål 2 Det er  

 repræsentantens umiddelbare opfattelse, at såfremt udlejning af computere til  

 eleverne er momsfritaget i henhold til Momslovens § 13, stk. 1, rn. 3, vil et  

 efterfølgende salg ligeledes være omfattet af fritagelsen.
 På baggrund af  

 undervisningens tilrettelæggelse og indhold, bliver det en integreret del af  

 undervisningen,  

 at eleverne har adgang til en bærbar computer i undervisningsforløbet.
 Derimod er der  

 ikke nogen egentlig undervisningsmæssig baggrund for, at eleverne skal kunne  

 købe de bærbare computere efter udløbet af lejeperioden.
Når skolen  

 formentlig alligevel vil vælge at sælge computerne til eleverne efter endt  

 lejeperiode, hænger det sammen med, at det må forventes, at langt de fleste  

 af  

 computerne på det tidspunkt har en meget ringe markedsværdi.
Samtidigt vil  

 nystartede elever formentlig foretrække og forvente at kunne leje nye  

 computere.
Repræsentanten  

 anfører, at hvis det er en forudsætning for momsfritagelsen af lejen, at A  

 Handelsskole  

 alene udlejer computere til eleverne i undervisningsforløbet og ikke  

 efterfølgende sælger computerne til markedsværdien, vil skolen henholde sig  

 dertil.
SKAT anmodes derfor om at bekræfte, at udlejning af bærbare computere  

 til A Handelsskoles elever er momsfritaget, såfremt skolen ikke efterfølgende  

 sælger computerne til eleverne.
 Repræsentanten  

 bemærker endvidere, at man har fået oplyst, at enkelte handelsskoler rundt om  

 i  

 landet allerede har en tilsvarende ordning kørende, efter at SKAT telefonisk  

 har oplyst, at lejen var momsfritaget.
SKATs  

 indstilling og begrundelse I henhold til  

 Momslovens § 13, stk. 1, nr. 3 momsfritages skoleundervisning og undervisning  

 på videregående uddannelsesinstitutioner, faglig uddannelse, herunder  

 omskoling, og anden undervisning, der har karakter af skolemæssig eller  

 faglig  

 undervisning, samt levering af varer og ydelser med nær tilknytning hertil.
 Bestemmelsen har  

 baggrund i 6. momsdirektivs artikel 13, punkt A, stk. 1, litra i) og j).  

 Bestemmelserne  

 har følgende ordlyd:
"A.  

 Fritagelser til fordel for visse former for virksomhed af almen interesse 1. Med forbehold  

 af andre fællesskabsbestemmelser fritager medlemsstaterne på betingelser, som  

 de fastsætter for at sikre en korrekt og enkel anvendelse af nedennævnte  

 fritagelser,  

 og med henblik på at forhindre enhver mulig form for svig, unddragelse og  

 misbrug:
(...) i) uddannelse af  

 børn og unge, skole- og universitetsundervisning, faglig uddannelse eller  

 omskoling samt tjenesteydelser og levering af goder med nær tilknytning  

 hertil,  

 som præsteres af offentligretlige organer med disse formål eller af andre  

 organer, der er anerkendt af den pågældende medlemsstat som havende  

 tilsvarende  

 formål;" "j)  

 privattimer givet af undervisere på skole- eller universitetsniveau; (...)" Af artikel 13,  

 punkt A, stk. 2, litra b), fremgår videre:
 "Tjenesteydelser  

 eller levering af goder omfattes ikke af de i stk. 1, litra b), g), h), i),  

 l),  

 m) og n), fastsatte fritagelser, såfremt:
- de ikke er  

 uomgængeligt nødvendige for udførelsen af transaktioner, der er fritaget for  

 afgift, - de  

 hovedsageligt tager sigte på at give organet yderligere indtægter ved  

 udførelse  

 af transaktioner i direkte konkurrence med handelsforetagender, som skal  

 svare  

 merværdiafgift." Direktivet  

 definerer ikke nærmere, hvad der skal forstås ved levering "i nær  

 tilknytning til" undervisning.
EF-domstolen har imidlertid i flere domme  

 fortolket begrebet "i nær tilknytning til" i relation til  

 fritagelsen  

 for undervisning i artikel 13, punkt A, stk. 1, litra i, samt det tilsvarende  

 begreb i bestemmelsen i artikel 13, punkt A, stk. 1, litra b, som fritager  

 hospitalsbehandling og pleje, samt transaktioner i nær tilknytning hertil.
Domstolen  

 henviser i flere af disse domme til, at en vare eller ydelse "i nær  

 tilknytning til" svarer til en biydelse, som defineret i præmis 29-30 i  

 EF-domstolens dom i sagen C-349/96 - Card Protection Plan Ltd.
Der er altså  

 tale om levering af en vare eller ydelse "i nær tilknytning til",  

 når  

 ydelsen ikke for kunden udgør et mål i sig selv, men derimod et middel til at  

 udnytte tjenesteyderens hovedydelse (den momsfri undervisning,  

 hospitalsbehandlingen mv.) på de bedst mulige betingelser.
Ifølge  

 EF-domstolens faste praksis skal de fritagelser, der er fastsat i artikel 13,  

 fortolkes indskrænkende.
Sagen C-76/99, Kommissionen mod Frankrig omhandlede,  

 om der var momspligt af en transaktion vedrørende overførsel af  

 laboratorieprøver mellem to laboratorier, eller om leverancen kunne anses som  

 fritaget som en leverance i nær tilknytning til hospitalsbehandling og pleje.  

 Det fremgår af denne doms præmis 23, at selvom fritagelserne generelt skal  

 fortolkes  

 indskrænkende, skal begrebet "i nær tilknytning til hospitalsbehandling  

 og  

 pleje" ikke fortolkes særligt indskrænkende, idet fritagelsen af  

 transaktioner i nær tilknytning til hospitalsbehandling og pleje skal sikre,  

 at  

 det ikke bliver uforholdsmæssigt dyrt at opnå pleje og hospitalsbehandling på  

 grund af de forøgede omkostninger til sådan pleje, hvis selve plejeydelserne  

 eller transaktioner i nær tilknytning hertil var pålagt moms.
Det fremgår  

 videre i præmis 24, at det ved vurderingen må tages i betragtning, hvad  

 formålet med ydelsen er, i dette tilfælde, om der er tale om et  

 behandlingsformål.
Sagen C-287/00,  

 Kommissionen mod Tyskland vedrørte, om et universitet var momspligtigt af  

 nogle  

 forskningsprojekter, som universitetet udførte for erhvervsvirksomheder,  

 eller  

 om projekterne kunne leveres momsfrit som levering i nær tilknytning til  

 undervisning.
Af dommens præmis 47 fremgår, at begrebet "i nær  

 tilknytning  

 til universitetsundervisning" ikke skal fortolkes særligt strengt, da  

 fritagelsen skal sikre, at det ikke bliver umuligt at få adgang til  

 universitetsundervisning  

 på grund af en fordyrelse af undervisningen ved, at selve undervisningen  

 eller  

 tjenesteydelser og varer med nær tilknytning hertil pålægges moms.
Det  

 anføres  

 videre, at hvis forskningsprojekter, som universiteterne udfører mod  

 betaling,  

 pålægges moms, medfører det ikke en fordyrelse af universitetsundervisningen  

[øgede omkostninger for de studerende - SKATs tilføjelse].
Det anføres videre  

 i  

 præmis 48, at selvom disse projekter kan anses for særdeles nyttige for  

 universitetsundervisningen, er de ikke uomgængeligt nødvendigt for at nå det  

 mål, der tilsigtes med universitetsundervisningen, nemlig bl.a. uddannelse af  

 studerende med henblik på at de kan udøve en erhvervsmæssig beskæftigelse.  

 Domstolen anfører, at det kunne fastslås, at en række  

 uddannelsesinstitutioner  

 på universitetsniveau når dette mål uden at udføre forskningsprojekter mod  

 betaling, og at tilknytningen mellem universitetsundervisningen og  

 erhvervslivet  

 også kan sikres på anden måde.
De forenede  

 sager C -394/04 og 395/04, Ygeia AE, omhandlede et græsk privathospital, som  

 leverede teletjenester og leje af TV til patienter, samt leverede  

 sengepladser  

 og måltider til patienternes ledsagere.
Domstolen fandt ikke, at disse  

 ydelser  

 som udgangspunkt kunne udgøre ydelser i nær tilknytning til  

 hospitalsbehandling  

 og pleje.
Af præmis 25 fremgår, at det følger af formålet med  

 fritagelsesbestemmelsen, at kun ydelser, der logisk ligger indenfor rammerne  

 af  

 hospitalsbehandling og pleje, og som udgør et nødvendigt led i leveringen af  

 disse ydelser, og som er uomgængeligt nødvendige for at nå de terapeutiske  

 mål,  

 der forfølges med ydelserne, er ydelser "i nær tilknytning til" i  

 bestemmelsens forstand.
Det fremgår videre, at det kun er den slags ydelser,  

 der kan påvirke omkostningerne til sundhedspleje, og som den pågældende  

 fritagelse skal gøre mere tilgængelig for enkeltpersoner.
 Endvidere  

 fremgår det af dommens præmis 33, at hospitalet ved levering af de omtvistede  

 ydelser konkurrerede med momspligtige virksomheder, som leverede ydelser af  

 samme art, herunder leverandører af teletjenester og TV, samt hoteller og  

 restauranter, for så vidt angår leverancerne af logi og måltider til  

 pårørende.  

 Der henvises i præmis 34 til direktivets betingelse i artikel 13, punkt A,  

 stk.  

 2, litra b), der udelukker fritagelse, hvis leverancerne hovedsageligt tager  

 sigte på at give den person, der leverer dem, yderligere indtægter.
Det konkluderes  

 i præmis 35, at de omtvistede ydelser kun kan anses for fritagne, hvis  

 ydelserne må anses som uomgængeligt nødvendige for at nå de terapeutiske mål,  

 behandlingen og plejen har, og ydelserne ikke hovedsageligt tager sigte på at  

 give leverandøren af ydelserne yderligere indtægter, ved udførelse af  

 transaktioner i direkte konkurrence med handelsforetagender, som skal svare  

 moms.
Det fremgår, at man skal foretage en vurdering af samtlige konkrete  

 omstændigheder,  

 og i givet fald undersøge indholdet af de lægerecepter, der er udstedt for  

 patienterne, for at fastslå, om de leverede ydelser opfylder disse  

 betingelser.
Fra dansk  

 praksis fremgår det af  


  

 SKM2004.438.TSS  


,  

 at skolers madordninger, som er etableret i henhold til Folkeskoleloven, og  

 hvor skolen leverer mad til eleverne, efter praksis er fritaget for moms, som  

 levering i nær tilknytning til den momsfri undervisning.
Det er en  

 betingelse,  

 at ordningen hverken direkte eller indirekte tilsigter et overskud, og at  

 aktiviteten ikke er omfattet af lov om restaurations- og hotelvirksomhed.  

 Formålet med ordningen er at gøre det muligt for skolebørn på en enkel måde  

 at  

 få god og sund kost og på denne måde at være normdannende og  

 adfærdsregulerende  

 overfor børn.
Leveres maden af 3.-mand, og ikke af skolen, anses ordningen  

 som  

 momspligtig.
Skolens  

 leverancer kan ikke være momsfritagne, hvis de må anses for hovedsageligt at  

 have til formål at give skolen yderligere indtægter ved udførelse af  

 transaktioner i direkte konkurrence med handelsforetagender, som skal svare  

 moms, jf.
Ygeia-dommen (C -394/04 og 395/04), præmis 34 og 35. Det fremgår af  

 dommen, at dette skal fastslås ud fra en konkret vurdering af de faktiske  

 forhold.
Det fremgår af  

 skolens vedtægter samt den bagvedliggende lovgivning, at A Handelsskole er en  

 selvejende institution, som har til formål at udøve undervisningsvirksomhed  

 indenfor de lovgivningsmæssige rammer herfor, og ikke har til formål at drive  

 virksomhed med gevinst for øje, ligesom skolens midler alene må anvendes til  

 undervisningsmæssige formål.
Som erhvervsskole er skolen tillige underlagt  

 krav  

 om, at skolens afsætning ikke må påføre andre ubillig priskonkurrence, jf.  

 lov  

 om institutioner for erhvervsrettet uddannelse, § 36. Skolen er således  

 forpligtet til - uafhængigt at, hvorvidt der pålægges moms eller  

 ikke  

 - at regulere sine priser, eller undlade at foretage salg, så den  

 ikke påfører  

 andre priskonkurrence.
Det må således lægges til grund, at skolens udlejning  

 af  

 PC'ere til eleverne alene har undervisningsmæssige formål, og ikke har til  

 formål at give skolen yderligere indtægter, i konkurrence med andre.
Henset til, at  

 der er tale om en handelsskole, hvis undervisning i væsentlig grad er baseret  

 på anvendelse af IT, herunder office-programmer, samt at A Handelsskole  

 stiller  

 krav om, at eleverne skal anvende bærbar computer for at kunne modtage  

 undervisningen og udføre lektiearbejde, herunder have adgang til de  

 nødvendige  

 undervisningsprogrammer mv., kan elevens leje af computere ikke anses som et  

 mål i sig selv for eleven, men må anses som et middel til at udnytte  

 undervisningsydelsen på de bedst mulige vilkår, jf.
Card Protection  

 Plan-dommen  

 (C-349/96), præmis 30. En beskatning af ydelsen ville dermed medføre en  

 fordyrelse af undervisningen for den enkelte elev, jf. dommen Kommissionen  

 mod  

 Tyskland (C-287/00), præmis 47.
 Skolens levering  

 af adgang til PC ses endvidere at være uomgængeligt nødvendig for at opnå  

 formålet med uddannelsen på handelsskolen, og at ligge indenfor den logiske  

 ramme for undervisningen på en handelsskole, jf. præmis 25 i Ygeia-dommen.
 For så vidt  

 angår skolens planlagte efterfølgende salg af de brugte PC'ere til eleverne,  

 følger det af momslovens § 13, stk. 2, at salget er momsfrit, da PC'erne  

 alene  

 har været anvendt til skolens momsfri virksomhed.
 Det indstilles  

 derfor at der svares "ja" til spørgsmål 1, og at spørgsmål 2  

 bortfalder.
Skatterådets  

 afgørelse og begrundelse Skatterådet har tiltrådt, at der svares i  

 overensstemmelse med SKATs indstilling.
