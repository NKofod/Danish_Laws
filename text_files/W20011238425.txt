Nævnet fandt ikke grundlag for at udtale kritik af bladet.  

 Nævnet lagde herved vægt på, at billedet var taget i  

 forbindelse med domsafsigelsen i en straffesag, der var forbundet med stor  

 offentlig interesse.
Klager, der selv er fotograf, kunne påregne, at  

 han ved at stille sig i den gruppe af personer, der var mødt op for at  

 støtte deres venner i en voldtægtssag, risikerede at blive  

 fotograferet sammen med gruppen.
Nævnet fandt endvidere ikke grundlag  

 for ud fra sagens oplysninger at fastslå, at bladet bevidst havde  

 skåret billedet til, således at klager fremstod som en blandt  

 flere i gruppen og ikke som fotograf fra TV 2.
 Nævnet fandt på denne baggrund heller ikke grundlag for at  

 kritisere, at bladet på ny   dog i væsentlig mindre form   bragte  

 billedet den 17. august 2001.
 Samlet fandt nævnet ikke, at bladet havde handlet i strid med god  

 presseskik.
Kendelse fra Pressenævnet i sag nr.  

 89/2001 [K] har klaget til Pressenævnet over  

 offentliggørelsen af et billede bragt i Ekstra Bladet den 15. august  

 2001, idet han mener, at god presseskik er tilsidesat. [K] har desuden klaget  

 over, at Ekstra Bladet bragte det samme billede i en mindre udgave i  

 forbindelse med en anden artikel bragt den 17. august 2001.
Af artiklen bragt i forbindelse med billedet den 15.  

 august 2001 med overskriften "DANSKE PIGER BE´R OM SEX"  

fremgik det af brødteksten, at "- Det sker hver dag, at fire-fem af vores venner  

 sammen boller en dansk pige, siger indvandrerdrenge." Af artiklen fremgik, at "- Det, de fire nu er blevet dømt for, sker  

 hver eneste dag i vores omgangskreds, og det er ikke voldtægt.
Pigerne  

 er selv helt vilde for at være sammen med os, og vi kan ikke sige nej,  

 når de be´r om at blive bollet.
Familie og især venner til de fire unge indvandrere,  

 som i går blev idømt fængselsstraffe for at have voldtaget  

 en kun 13-årig pige fra Odense lige efter midnat 1. april, var  

 mødt talstærkt op ved domhuset, hvor politi med hjelme og  

 skjolde i mandskabsvognen overvågede situationen.
Kun de nærmeste  

 blev lukket ind til domsafsigelsen, men bagefter var der surhed og  

 hovedrysten over dommen.
11 OM EN PIGE - Det var ikke voldtægt med den pige.
Hun fik  

 "den" første gang, da hun var ti år, og jeg var der  

 den aften ved diskoteket og så, at hun blev kørt hjem af en af  

 dem, som nu er dømt.
Hun ville gerne selv, men fortrød nok, da  

 hun kom hjem til sin mor.
Hvad fanden laver piger på 13 år  

 også inde i byen om natten? Det er da luderagtigt, råber flere i  

 flokken i munden på hinanden.
- Men hvorfor holder I jer ikke fra dem, når I  

 risikerer en voldtægtssag? - Sådan er mænds hormoner, og vi kan jo ikke  

 se på pigerne, hvor gamle de er.
Den her pige lod, som om hun var 16  

 år.
- Er der overhovedet noget ved at dele en pige med alle  

 vennerne? - Ja, vi er sgu ligeglade, men det er danskerne ikke  

 altid.
Vi havde engang en dansk fyr med, men han skulle ikke ha´ en tur  

 på pigen.
Næh, der sku  være kærlighed og  

 følelser og den slags.
Vi knepper sgu, når vi får mulighed  

 for det, lyder det forklarende fra gruppen, og en af dem mindes en gang  

 bunke-sex således:
- Jeg var engang med til, at vi var 11 om en pige, og hun  

 ville også selv, men bagefter kunne hun simpelthen ikke gå eller  

 stå på sine ben, og jeg tænkte, at det ville jeg sgu aldrig  

 gøre mere.
Tænk hvis man pludselig bliver anklaget for  

 voldtægt, så klapper fælden! - En anden siger:
- I har sådan et frisindet land, hvor alt er  

 tilladt.
Men danske forældre skulle passe bedre på deres piger.  

 De burde ligge og sove i stedet for at rende rundt efter os om natten.
Vores  

 piger og kvinder gør heldigvis ikke sådan   i hvert fald ikke  

 her i Odense   og hvis jeg nogensinde afslørede min søster i et  

 eller andet, så kan jeg godt sige dig  viser fyren med et altsigende  

 "knoppen af" tegn foran halsen.
INGEN RESPEKT - Danskerne respekterer os ikke, selv om mange af vores  

 forældre har boet her i både 20 og 30 år.
Et dansk  

 bøssepar boede engang ved siden af mine forældre.
De ringede en  

 dag på, fordi de hverken havde penge eller mad, og min far gav dem en  

 masse brød.
Men dagen efter hilste bøsserne alligevel ikke  

 på min far.
- Sådan er det endnu mellem danskere og  

 udlændinge, siger en 19-årig mand af tyrkisk afstamning,  

 før han kryber ind i en overfyldt mørkeblå prinse-Volvo  

 med påskriften "Vollsmose Outlaws" i bagruden og forsvinder  

 ud i byen." Artiklen var ledsaget af et billede af en gruppe personer  

 stående på trappen til en retsbygning.
Flere af personerne  

 på billedet har ryggen helt eller halvt vendt mod kameraet.
Klageren  

 står længst til højre på billedet.
Han har ryggen  

 delvist vendt mod kameraet, og hans ansigt ses bagfra delvis i profil.
Det er  

 muligt at ane dele af et tv-kamera på klagers højre skulder.  

 Billedet er ledsaget af følgende tekst:
"Vi kan da ikke gøre for, at danske piger  

 falder for brune øjne og sort hår.
Til sidst bliver vi vel  

 også dømt for at spille pik, siger en af de unge  

 udlændinge, mens resten snakker om, hvad den kvindelige dommer ku´ ha´  

 godt af " Klageren har anført, at han med billedet  

 fremstår som en supporter for en gruppe andengenerationsindvandrere,  

 som var mødt op ved retten i Odense for at støtte deres venner  

 i en voldtægtssag.
Det ser på billedet ud som om, klager  

 støtter den pågældende gruppe.
Billedet er skåret  

 på en sådan måde, at man ikke kan se, at klager har et  

 kamera på sin højre skulder.
Klager har oplyst, at han var  

 på arbejde som fotograf for TV 2. Bladets fotograf har hele tiden  

 vidst, hvem klager er.
Hvis det var hans mening, at klager skulle ligne en  

 fotograf, så havde han komponeret sit billede anderledes.
Det  

 pågældende billede blev i øvrigt anvendt af TV 2 i  

 forbindelse med programmet Station 2.
Klageren har nærmere anført, at billedet er  

 krænkende for klagers personlighed, da han bliver udstillet i hele  

 landet som om, han skulle have forbindelse til den omtalte  

 voldtægtssag.
Klager er identificeret på billedet, idet de  

 første 30 personer har rettet henvendelse til klager i anledning af  

 billedet, ligesom klagers tekniske chef ville vide, hvad det var for  

 noget.
Klageren har videre anført, at man ikke må  

 tage billeder af personer uden at spørge dem om lov først.  

 Ligeledes må man ikke udstille folk for andet end de er, dvs. at man  

 ikke må drage konklusioner, hvis man ikke ved, hvem de  

 pågældende, der omtales eller afbildes, er.
Endelig er man  

 forpligtet til at vise sandheden.
Klageren har oplyst, at han kontaktede bladet den 16.  

 august 2001 og gjorde opmærksom på, at bladet ikke måtte  

 bruge billedet mere, idet man ellers skulle skære ham fra.
Den 17.  

 august 2001 er billedet imidlertid anvendt igen i en mindre udgave, uden at  

 klager er skåret fra.
Klager rettede på ny henvendelse til bladet  

 og fortalte, hvorfor de ikke måtte bruge det pågældende  

 billede.
Bladets billedechef svarede angiveligt, at han var ligeglad med  

 sagen, og at klager kunne gøre, hvad han ville.
Bladet har anført, at det forekommer  

 uforståeligt, hvorved klager skulle være krænket.
Dels er  

 han vanskelig at identificere, idet fotografiet er taget bagfra, dels er det  

 en risiko, han må påregne ved at tage opstilling i nærheden  

 af de pågældende.
Som fotograf burde han bedre end de fleste  

 være klar over, at denne mulighed kunne forekomme.
Bladets fotograf har  

 ikke nogen særlig pligt til at udspørge deltagerne i sådan  

 et opløb om deres identitet.
Bladet har videre anført, at gengivelsen i avisen  

 den 17. august 2001 er en faksimile - altså en fotografisk gengivelse  

 af avissiden den 15. august 2001 - og tjener til at minde læseren om,  

 hvilken sag der er tale om, og det er naturligvis ikke muligt at manipulere  

 klageren ud af denne form for dokumentation.
Det ville heller ikke have nogen  

 mening, selv om man antog hans synspunkt om, at det kunne være  

 krænkende, idet klager er aldeles uigenkendelig på det lille  

 billede.
 Bladet har afslutningsvis anført, at der er tale om  

 en helt igennem legal fotooptagelse foretaget på et offentligt sted.  

 Klagen er således grundløs, og den må derfor afvises.
 I sagens behandling har følgende  

 nævnsmedlemmer deltaget:  Jørgen Nørgaard, Aage  

 Lundgaard, Tage Clausen og Ole Askvig.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det er muligt for personer med et vist kendskab til  

 klageren at identificere ham som den i bladet afbillede person, og klager er  

 derfor berettiget til at klage til Pressenævnet.
Nævnet finder ikke grundlag for at udtale kritik af  

 bladet.
Nævnet har herved lagt vægt på, at billedet er  

 taget i forbindelse med domsafsigelsen i en straffesag, der var forbundet med  

 stor offentlig interesse.
Klager, der selv er fotograf, kunne påregne,  

 at han ved at stille sig i gruppen af personer risikerede at blive  

 fotograferet sammen med disse personer.
Nævnet finder endvidere ikke  

 grundlag for ud fra sagens oplysninger at fastslå, at bladet bevidst  

 har skåret billedet til, således at klager fremstod som en blandt  

 flere i gruppen og ikke som fotograf fra TV 2.
 Nævnet finder på denne baggrund heller ikke  

 grundlag for at kritisere, at bladet på ny - dog i væsentlig  

 mindre form - bragte billedet den 17. august 2001.
 Samlet finder nævnet, at bladet ikke har handlet i  

 strid med god presseskik.
 Afsagt den 31. oktober 2001.
