 I henhold til § 4, stk. 2, i justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 adgangen til at anbringe indsatte i enrum:
 § 1.  Ved anbringelse i enrum forstås udelukkelse fra  

 fællesskab med andre indsatte.
 § 2.  Indsatte kan anbringes i enrum, såfremt  

 vedkommende på grund af særlige omstændigheder anmoder derom.
Stk. 2.  I andre tilfælde kan anbringelse i enrum kun  

 finde sted, såfremt Stk. 3.  Hvis der på grundlag af foreliggende  

 oplysninger eller under hensyn til den udviste adfærd er begrundet formodning  

 om, at den indsatte skal anbringes i enrum eller overføres til lukket  

 anstalt, kan der - mens sagens omstændigheder søges klarlagt, og indtil  

 bestemmelse er truffet af institutionens leder - ske foreløbig anbringelse i  

 enrum.
Er beslutning truffet af andre end institutionens leder, skal denne  

 snarest underrettes herom.
 Stk. 4.  Den indsatte skal snarest muligt orienteres om  

 begrundelsen for den foreløbige anbringelse og have lejlighed til at udtale  

 sig.
 § 3.  Institutionens leder afgør, om bestemmelse om  

 anbringelse i enrum kan træffes på grundlag af de foreliggende  

 indberetninger, eller om det af hensyn til klarlæggelse af sagens  

 omstændigheder er påkrævet at indhente yderligere indberetninger eller  

 foretage afhøring af personale eller indsatte.
 Stk. 2.  Hvis foreløbig anbringelse er iværksat, skal  

 sagen fremmes mest muligt.
 Stk. 3.  Enrumsanbringelse i henhold til § 2, stk. 2,  

 forudsætter, at den indsatte i fornødent omfang er gjort bekendt med de  

 foreliggende indberetninger og eventuelle afhøringer samt har haft lejlighed  

 til at udtale sig.
 Stk. 4.  Den indsatte skal altid gøres bekendt med  

 begrundelsen for, at han anbringes i enrum.
 Stk. 5.  Alle afhøringer skal overværes af en af  

 institutionens funktionærer.
Stk. 6.  Om bestemmelsen gøres notat, der skal indeholde  

 en gengivelse af det indberettede og eventuelle forklaringer.
Den afhørte  

 skal have lejlighed til at godkende gengivelsen af sin forklaring, og det  

 skal anføres, om godkendelse er sket.
Notatet skal endvidere indeholde en  

 udførlig begrundelse for, at anbringelsen er anset for påkrævet.
Stk. 7.  Den indsatte skal efter anmodning have  

 udleveret udskrift af notatet.
Oplysninger kan udelades i det omfang,  

 hensynet til institutionens sikkerhed eller til enkeltpersoner klart tilsiger  

 det.
 § 4.  Enrumsanbringelse, der alene skyldes den  

 indsattes eget ønske, ophører, når han på ny er indforstået med ophold i  

 fællesskab.
Stk. 2.  Enrumsanbringelse i henhold til § 2, stk. 2,  

 nr. 5 og 6, bringes til ophør, når den indsatte ikke længere modsætter sig de  

 påkrævede foranstaltninger.
Han skal jævnligt opfordres hertil.
Stk. 3.  Enrumsanbringelse i henhold til § 2, stk. 2,  

 nr. 7. bringes til ophør, når han på ny påtager sig beskæftigelse efter  

 institutionens bestemmelse.
Han skal jævnligt opfordres hertil.
 Stk. 4.  Bestemmelse om anbringelsens ophør træffes i  

 øvrigt af institutionens leder, når anbringelsen ikke længere er påkrævet.
 Stk. 5.  Spørgsmålet om anbringelsens ophør skal tages  

 op til overvejelse, hver gang der er forløbet 1 uge siden iværksættelsen  

 eller sidste beslutning om opretholdelse af anbringelsen.
 Stk. 6.  Om de overvejelser, der har fundet sted i  

 henhold til stk. 5 og om anbringelsens ophør gøres notat.
 § 5.  Indsatte, der anbringes i enrum, isoleres i  

 opholdsrum på særlig afdeling eller i eget opholdsrum.
Stk. 2.  Direktoratet kan godkende, at åbne anstalter  

 kan anvende opholdsrum i nærliggende arresthus.
Under ophold i arresthus  

 finder reglerne om udståelse af frihedsstraf i anstalt anvendelse.
 Stk. 3.  Under enrumsanbringelse har den indsatte adgang  

 til dagligt at tilbringe mindst 1 time i fri luft, medmindre ganske særlige  

 omstændigheder taler herimod.
 Stk. 4.  Den indsatte skal anvises beskæftigelse, som  

 kan udføres i enrum, medmindre anbringelsen er sket i henhold til § 2, stk.  

 2, nr. 7, eller ganske særlige omstændigheder taler derimod.
 Stk. 5.  Den indsatte er i øvrigt ikke undergivet andre  

 begrænsninger end dem, der følger af udelukkelsen fra fællesskab, jf. dog  

 stk. 6.
Stk. 6.  Institutionens leder kan fastsætte generelle  

 begrænsninger med hensyn til medtagelse af egne effekter i tilfælde, hvor  

 anbringelse i enrum finder sted i særlig afdeling eller i arresthus.
For  

 ophold i henhold til § 2, stk. 1, eller § 2, stk. 2, nr. 1-4, der har varet i  

 mere end 14 dage, kan der dog ikke fastsættes andre begrænsninger end  

 sådanne, der er nødvendige på grund af forholdene i afdelingen (arresthuset)  

 eller særlige sikkerhedshensyn.
 § 6.  Ovenstående bestemmelser finder anvendelse ved  

 enhver form for udelukkelse fra samvær med de øvrige indsatte.
Stk. 2.  Såfremt det af ordensmæssige grunde er  

 nødvendigt at bestemme, at en indsat midlertidigt (i nogle få timer) skal  

 opholde sig i eget opholdsrum, skal dette ikke betragtes som anbringelse i  

 enrum.
Sådan beslutning kan træffes af afdelingspersonalet.
 § 7.  Er en indsat i henhold til § 2, stk. 2, anbragt  

 i enrum ud over 4 uger, skal der omgående ske indberetning til direktoratet.  

 Med indberetningen skal følge genpart af de i § 3, stk. 6, og § 4, stk. 6,  

 nævnte notater.
Stk. 2.  Ved hvert kvartals udløb afgiver institutionens  

 leder indberetning til direktoratet om anbringelse i enrum.
Indberetning sker  

 på særligt skema (D.f.k. 116).
 § 8.  Cirkulæret træder i kraft den 1. oktober 1978.
 Stk. 2.  Samtidig ophæves direktoratets cirkulære nr.  

 206 af 25. september 1975 om adgangen til at anbringe indsatte i enrum.
 Direktoratet for kriminalforsorgen, den  

 14. september 1978.
H.
H.
Brydensholt /J.
Waagensen (Til kriminalforsorgens anstalter og arresthusene).
