 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I færdselsloven, jf. lovbekendtgørelse nr. 735 af 24. august 1992, som  

 ændret senest ved lov nr. 98 af 9. februar 1994, foretages følgende  

 ændringer:
 1. Overskriften til § 71 affattes således:
 »Statens Bilinspektion«.
 2. § 71 affattes således:
 » § 71.  Statens Bilinspektion foretager  

 køretøjstekniske undersøgelser, herunder periodisk syn af køretøjer, samt  

 yder bistand ved andre myndigheders behandling af færdselssager.
 Stk. 2.  Trafikministeren fastsætter bestemmelser om  

 Statens Bilinspektions virksomhed.
Stk. 3.  Forsvarsministeren fastsætter bestemmelser om  

 kontrol med forsvarets køretøjer.« 3. § 78 affattes således:
 » § 78.  Et registreret eller godkendt køretøj  

 kan kræves fremstillet til eftersyn af, om det opfylder bestemmelserne i  

 loven eller de bestemmelser, der er udfærdiget i medfør af loven.
 Stk. 2 .  Trafikministeren kan fastsætte bestemmelser om  

 periodisk syn af vare- og lastkøretøjer, af personbiler, af  

 udrykningskøretøjer samt af motorkøretøjer, der benyttes erhvervsmæssigt til  

 befordring af personer, udlejes uden fører eller benyttes til øvelseskørsel.
 Stk. 3 .  Et køretøj skal fremstilles og godkendes ved  

 syn efter tilsigelse.
Stk. 4 .  Fremstilles et køretøj ikke efter tilsigelse,  

 kan dets nummerplader inddrages.« 4. I § 118, stk. 1, nr. 1, indsættes efter »§§  

 74-75,»: »§ 78, stk. 3,».
§ 2 Trafikministeren fastsætter tidspunktet for lovens ikrafttræden, som dog  

 senest skal være den 1. januar 1998.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
FREDERIK Kronprins / Jan Trøjborg (* 1) Loven indeholder bestemmelser, der gennemfører Rådets direktiv nr.  

 91/328/EØF, EF-tidende 1991 L 178, side 29.
