Vedtaget af Folketinget ved 2. (sidste) behandling den 10. april 2014 Folketingsbeslutning om dansk militært bidrag til støtte for FNs indsats i Den Centralafrikanske Republik Folketinget meddeler sit samtykke til, at et dansk militært bidrag stilles til rådighed for FNs indsats i Den Centralafrikanske Republik med henblik på at sikre fred, stabilitet og beskyttelse af civilbefolkningen i landet inden for rammerne af FNs sikkerhedsrådsresolution 2121 af 10. oktober 2013, resolution 2127 af 5. december 2013 og resolution 2134 af 28. januar 2014.
