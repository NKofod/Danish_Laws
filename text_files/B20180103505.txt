Bekendtgørelse om ændring af bekendtgørelse om forsøgsordning for speed pedelecs § 1 I bekendtgørelse nr. 878 af 25. juni 2018 om forsøgsordning for speed pedelecs foretages følgende ændringer:
 1. I § 7 indsættes som stk. 2:
»Stk. 2. Førere under 18 år skal være i besiddelse af gyldigt kørekort til lille knallert eller gyldigt kørekort til kategori B (almindelig bil) i medfør af bekendtgørelse om forsøgsordning for erhvervelse af kørekort til 17-årige.
Føreren skal under kørslen på speed pedelec have kørekortet hos sig og skal på forlangende vise det til politiet.« 2. I § 14, stk. 1, indsættes efter »§§ 4-8«: »og § 13«.
§ 2 Bekendtgørelsen træder i kraft den 1. august 2018.
