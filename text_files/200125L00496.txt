Tillægsbetænkning afgivet af  

 Udvalget for Udlændinge- og Integrationspolitik den 28. maj 2002 Tillægsbetænkning over Forslag til lov om ændring af  

 udlændingeloven og ægteskabsloven med flere love (Afskaffelse af de facto-flygtningebegrebet,  

 effektivisering af asylsagsbehandlingen, skærpede betingelser for  

 meddelelse af tidsudbegrænset opholdstilladelse og stramning af  

 betingelserne for familiesammenføring m.v.) [af integrationsministeren (Bertel Haarder)] 1. Ændringsforslag Der er stillet 9 ændringsforslag til lovforslaget i  

 tillægsbetænkningen.
Integrationsministeren har stillet  

 ændringsforslag nr. 3, 4, 8 og 9. Enhedslistens medlem af udvalget har  

 stillet ændringsforslag nr. 1, 2 og 5-7.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Udvalget afgav betænkning den 17. maj 2002.  

 Lovforslaget var til 2. behandling den 23. maj 2002, hvorefter det blev  

 henvist til fornyet behandling i Udvalget for Udlændinge- og  

 Integrationspolitik.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Deputationer UNHCRs distriktskontor i Stockholm har mundtligt  

 over for udvalget redegjort for sin holdning til lovforslaget.
Spørgsmål Udvalget har under den fornyede behandling af lovforslaget  

 stillet 3 spørgsmål til integrationsministeren til skriftlig  

 besvarelse.
3. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse med de af integrationsministeren  

 stillede ændringsforslag.
Flertallet vil stemme imod de under nr. 1, 2  

 og 5-7 stillede ændringsforslag.
Et mindretal i udvalget (S) indstiller  

 lovforslaget til forkastelse.
Mindretallet vil stemme for de af  

 integrationsministeren stillede ændringsforslag og vil redegøre  

 for sin stilling til de under nr. 1, 2 og 5-7 stillede ændringsforslag  

 ved 3. behandling.
Et andet mindretal i udvalget (SF og EL)  

 indstiller lovforslaget til forkastelse.
Mindretallet vil stemme for  

 de af et mindretal under nr. 1 og 5-7 stillede ændringsforslag og vil  

 stemme hverken for eller imod de af integrationsministeren stillede  

 ændringsforslag.
Skulle ændringsforslag nr. 1 og 5-7 ikke blive  

 vedtaget, vil mindretallet stemme for ændringsforslag nr. 2.
Et tredje mindretal i udvalget (RV) indstiller  

 lovforslaget til forkastelse.
Mindretallet vil stemme for de af  

 integrationsministeren stillede ændringsforslag og vil redegøre  

 for sin stilling til de under nr. 1, 2 og 5-7 stillede ændringsforslag  

 ved 3. behandling.
 Et fjerde mindretal i udvalget (IA) vil  

 redegøre for sin stilling til lovforslaget og ændringsforslagene  

 ved 3. behandling.
 Kristeligt Folkeparti, Tjóðveldisflokkurin, og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af	et mindretal (EL), tiltrådt af et mindretal  

 (SF):
 Principalt:
 1) I den under nr. 2 foreslåede affattelse af  

§ 7 indsættes efter stk. 3 som nye stykker:
»Stk. 4. Stk. 1 og 2 finder tilsvarende anvendelse på en  

 udlænding, som ikke befinder sig her i landet, såfremt Danmark  

 på grund af udlændingens tidligere længerevarende lovlige  

 ophold her i landet, herboende nære slægtninge eller anden  

 tilsvarende tilknytning må anses for nærmest til at yde den  

 pågældende beskyttelse.
Reglen i 1. pkt. finder ikke anvendelse  

 på udlændinge, der opholder sig i et andet EU-land.
Stk. 5. Til en udlænding, der er afvist eller  

 udvist i henhold til § 48 a, stk. 1, gives der kun  

 opholdstilladelse efter stk. 4.« [Adgangen til »ambassadeansøgninger«  

 bevares] Subsidiært:
 2) I den under nr. 2 foreslåede affattelse af §  

 7 udgår stk. 3.
[Fjernelse af adgangen til at nægte  

 opholdstilladelse til udlændinge med nær tilknytning til et andet  

 sikkert land] Af	integrationsministeren, tiltrådt af et flertal  

 (V, S, DF, KF og RV):
 3) Nr. 4 affattes således:
 »4.	§ 10 affattes således:
»§ 10. En udlænding kan ikke gives opholdstilladelse  

 efter §§ 6-9 e, hvis Stk. 2. En udlænding kan uden for de i stk. 1  

 nævnte tilfælde ikke, medmindre særlige grunde taler  

 derfor, gives opholdstilladelse efter §§ 6-9 e, hvis Stk. 3. En udlænding, som har indrejseforbud, jf. §  

 32, stk. 1, i forbindelse med udvisning efter §§ 22-25, kan ikke gives  

 opholdstilladelse efter §§ 7 og 8, medmindre særlige grunde taler  

 derfor.
En udlænding, som har indrejseforbud, jf. § 32, stk. 1, i  

 forbindelse med udvisning efter §§ 25 a eller 25 b, kan gives  

 opholdstilladelse efter §§ 7 og 8, medmindre særlige grunde taler  

 derimod.
Stk. 4. En udlænding, som har indrejseforbud, jf. §  

 32, stk. 1, kan ikke gives opholdstilladelse efter §§ 6 og 9-9 e, medmindre  

 ganske særlige grunde taler derfor, dog tidligst 2 år efter  

 udrejsen.«« [Konsekvens af lovforslag nr.
L 32] 4) Nr. 5 udgår.
[Konsekvens af ændringsforslag nr. 3] Af	et mindretal (EL), tiltrådt af et mindretal  

 (SF):
 5) Nr. 52 udgår.
[Konsekvens af ændringsforslag nr. 1] 6) Efter nr. 53 indsættes som nyt nummer:
 »01. Efter § 46 d indsættes:
»§ 46 e.
Udenrigsministeriet bistår politiet,  

 statsamterne, Udlændingestyrelsen, Flygtningenævnet og ministeren  

 for flygtninge, indvandrere og integration med at indhente nærmere  

 oplysninger til brug for behandlingen af sager eller grupper af sager efter  

 denne lov.«« [Konsekvens af ændringsforslag nr. 1] 7) Nr. 60 affattes således:
 »60. Efter § 53, stk. 4, indsættes som nyt stykke:
» Stk. 5-8 bliver herefter stk. 6-9.« [Konsekvens af ændringsforslag nr. 1 ] Af	integrationsministeren, tiltrådt af et flertal  

 (V, S, DF, KF og RV):
 8) Nr. 66 affattes således:
»66. I § 60, stk. 1, ændres »§ 34 eller § 42 a, stk.  

 7, 1. pkt.« til: »§ 34, § 42 a, stk. 7, 1. pkt., eller § 42 a, stk. 8, 1.  

 pkt.«, og »og § 42 a, stk. 7, 2. pkt.« ændres til: »§ 42 a, stk. 7, 2.  

 pkt., og § 42 a, stk. 8, 2. pkt.«.« [Konsekvens af lovforslag nr.
L 32] Til § 8 9) I § 8, stk. 3, ændres »lovforslagets  

 fremsættelse« til: »den 28. februar 2002«.
[Præcisering af ikrafttrædelsen] Bemærkninger Til nr. 1 og 5-7 Ændringsforslagene medfører, at det fortsat  

 vil være muligt under visse omstændigheder at søge asyl i  

 Danmark fra en dansk repræsentation i udlandet, de såkaldte  

 ambassadeansøgninger.
Forslagsstillerne finder det helt i  

 overensstemmelse med forpligtigelsen til at give beskyttelse til mennesker  

 på flugt fra personlig forfølgelse, at der eksisterer en  

 mulighed for at imødekomme et asylønske indgivet på en  

 dansk repræsentation i udlandet i det omfang, den  

 pågældende ikke befinder sig i et sikkert land og/eller i  

 forvejen har en særlig tilknytning til Danmark.
Til nr. 2 Det subsidiære ændringsforslag  

 medfører, at Danmark ikke længere kan nægte  

 opholdstilladelse efter § 7, stk. 1 og 2, hvis udlændingen allerede har  

 opnået beskyttelse i et andet land, eller hvis udlændingen har  

 nær tilknytning til et andet land, hvor udlændingen må  

 antages at kunne opnå beskyttelse. Ændringsforslaget er stillet  

 som alternativt ændringsforslag, dvs. at det kun kommer til afstemning,  

 såfremt ændringsforslag nr. 1 om at bevare de såkaldte  

 ambassadeansøgninger bliver forkastet.
Med denne fremgangsmåde  

 ønsker forslagsstillerne at holde fast i et mindstemål af logisk  

 sammenhæng i dansk flygtningelovgivning.
Hvis man fjerner muligheden  

 for, at flygtninge, som ikke opholder sig i Danmark, men som har særlig  

 tilknytning hertil, kan få asyl i Danmark, så er det helt ulogisk  

 og uanstændigt at fastholde muligheden for, at flygtninge, som  

 søger asyl i Danmark, kan afvises med den begrundelse, at de har  

 tættere tilknytning til et andet land og derfor bør opnå  

 asyl der.
Forslagsstillerne ønsker at bevare begge muligheder, men  

 hvis et flertal i Folketinget insisterer på at fjerne den ene, så  

 må den anden også fjernes for at bevare et minimum af logisk  

 sammenhæng.
Til nr. 3, 4, 8 og 9 Lovforslag nr.
L 32 om ændring af  

 udlændingeloven (Initiativer mod terrorisme m.v.   opfølgning  

 på FNs Sikkerhedsråds resolution nr. 1373 af 28. september  

 2001 om bekæmpelse af terrorisme) blev fremsat for Folketinget den 13.  

 december 2001. Lovforslag nr.
L 32 forventes vedtaget ved 3. behandlingen i  

 Folketinget den 31. maj 2002. Det fremgår af § 2 i lovforslag nr.
L 32,  

 at loven træder i kraft dagen efter bekendtgørelsen i  

 Lovtidende.
Det fremgår af § 8 i lovforslag nr.
L 152, at denne  

 lov træder i kraft den 1. juli 2002.
De foreslåede ændringer til § 1 skal på  

 den baggrund sikre, at der er teknisk overensstemmelse på  

 ikrafttrædelsestidspunktet for lovforslag nr.
L 152 mellem de  

 ændringer af udlændingeloven, der følger af lovforslag nr.  

 L 32, og de ændringer af udlændingeloven, der følger af  

 lovforslag nr.
L 152.
Til den foreslåede affattelse af § 1, nr. 4,  

 bemærkes, at der er tale om en gentagelse af den ved lovforslag nr.
L  

 32, § 1, nr. 1, foreslåede affattelse af bestemmelsen i  

 udlændingelovens § 10, dog med de rent tekniske konsekvensrettelser,  

 som følger af de ved lovforslag nr.
L 152 foreslåede  

 bestemmelser i udlændingelovens §§ 9-9 e.
Der henvises for så  

 vidt angår de materielle ændringer af udlændingelovens § 10  

 til bemærkningerne til lovforslag nr.
L 32, § 1, nr. 1.
 Forslaget om, at § 1, nr. 5, udgår, er en konsekvens  

 af den foreslåede affattelse af § 1, nr. 4.
Til den foreslåede affattelse af § 1, nr. 66,  

 bemærkes, at henvisningen i udlændingelovens § 60, stk. 1, til  

 udlændingelovens § 40, stk. 1-3, foreslås ændret ved  

 lovforslag nr.
L 32, § 1, nr. 25. Det findes på den baggrund rigtigst  

 at udelade henvisninger til § 40, stk. 1-3, i affattelsen af lovforslag nr.
L  

 152, § 1, nr. 66.
Til den foreslåede ændring af § 8, stk. 3,
bemærkes, at lovforslag nr.
L 152 blev fremsat den 28. februar  

 2002. Da fremsættelsesdatoen ikke vil fremgå af den vedtagne lov,  

 findes det mest hensigtsmæssigt, at datoen fremgår direkte af  

 lovteksten.
Birthe Rønn Hornbech (V)  

  Jens Vibjerg (V)  Inge Dahl-Sørensen (V)  

  Marianne Pedersen (V)  Jørgen Winther (V)  

 fmd.
Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  Anne-Marie Meldgaard (S)  

 nfmd.  Kamal Qureshi (SF)  

  Elsebeth Gerner Nielsen (RV)  

  Søren Søndergaard (EL)  

  Kuupik Kleist (IA) Kristeligt Folkeparti, Tjóðveldisflokkurin og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 152 omdelt efter  

 afgivelse af betænkning Bilagsnr.
