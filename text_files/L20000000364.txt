Bekendtgørelse om andre landes  

 tiltrædelse m.v. af konventionen af 14. december 1973 om forebyggelse  

 af og straf for forbrydelser mod internationalt beskyttede personer, herunder  

 diplomatiske repræsentanter I tilslutning til Udenrigsministeriets  

 bekendtgørelse nr. 92 af 14. oktober 1977 og efterfølgende  

 bekendtgørelser, senest nr. 24 af 13. august 1998, Lovtidende C,  

 meddeles det, at følgende lande på de anførte datoer, med  

 ikraftrædelse 30 dage senere, har tiltrådt konventionen af 14.  

 december 1973 om forebyggelse af og straf for forbrydelser mod internationalt  

 beskyttede personer, herunder diplomatiske repræsentanter.
Colombia	16. januar 1996 Moldova	8. september 1997 Brunei	13. november 1997 Uzbekistan	19. januar 1998 Mauretanien	9. februar 1998 Den Tidligere Jugoslaviske Republik Makedonien	12. marts 1998 Cuba	10. juni 1998 Brasilien	7. juni 1999 Turkmenistan	25. juni 1999 Forbehold og erklæringer:
 Brasilien og Cuba: forbehold over for artikel 13, stk. 1.
 Colombia:
 1. Forbehold over for de bestemmelser, særlig  

 artikel 8, stk. 1, stk. 2, stk. 3 og stk. 4, som er i  

 uoverensstemmelse med artikel 35 i Colombias grundlov, hvorefter colombianske  

 statsborgere, der er født i landet, ikke må udleveres.  

 Udenlandske statsborgere vil ikke blive udleveret for politiske forbrydelser  

 eller for deres politiske opfattelse; en colombiansk statsborger, som i  

 udlandet har begået forbrydelser, der anses som forbrydelser under  

 national lov, skal retsforfølges og dømmes i Colombia.
 2. Forbehold over for artikel 13, stk. 1 i det  

 omfang, bestemmelsen strider mod artikel 35 i Colombias politiske  

 forfatning.
 3. Forbehold over for de bestemmelser, som strider mod  

 ledende principper i Colombias straffelovgivning og artikel 29 i den  

 politiske forfatning, hvis stk. 4 stipulerer, at:
Enhver skal formodes at være uskyldig, indtil den  

 pågældende er anset som skyldig i henhold til loven.
Enhver, som  

 anklages for en lovovertrædelse, har under efterforskning og rettergang  

 ret til forsvar og advokatbistand efter eget valg, eller efter rettens  

 bestemmelse; ret til forskriftsmæssig rettergang, offentlig og uden  

 unødig forsinkelse; ret til at fremføre beviser og at  

 føre modbevis; ret til at appellere dommen; ret til ikke at blive  

 retsforfulgt to gange for den samme handling.
 Som følge heraf skal konventionens udtryk »den  

 formodede gerningsmand« forstås som »den anklagede«.
 Portugal har den 11. august 1999 erklæret, at  

 konventionen finder anvendelse på Macau.
