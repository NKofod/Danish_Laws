Fremsat den 11. februar 2000 af  

 trafikministeren (Sonja Mikkelsen) Forslag til Lov om ændring af lov om  

 Københavns Lufthavne A/S (Udvidelse af selskabets forretningsmæssige  

 muligheder m.v.) § 1 I lov nr. 428 af 13. juni 1990 om Københavns Lufthavne A/S, som  

 ændret ved lov nr. 804 af 3. december 1990 og lov nr. 338 af 1. maj  

 1996, foretages følgende ændringer:
 1. § 4, stk. 1, 1. pkt., affattes  

 således:
»Selskabets formål er at eje, drive og udbygge  

 lufthavnene i Kastrup og Roskilde.« 2. I § 4, stk. 2, indsættes efter  

 »forretningsmæssig«:»og geografisk«.
 3. I § 4 indsættes efter stk. 2 som nye  

 stykker:
»Stk. 3. Selskabet kan desuden etablere, erhverve og drive anden  

 lufthavnsvirksomhed samt øvrig virksomhed, som har en  

 forretningsmæssig sammenhæng med lufthavnsvirksomhed,  

 såfremt det sker i datterselskaber eller andre virksomheder med  

 begrænset hæftelse, og selskabet har det fornødne  

 kapitalberedskab til en forsvarlig opfyldelse af det i stk. 1  

 anførte formål.
Selskabet må ikke udstede garantier til  

 disse selskaber og virksomheder, der overstiger 20 pct. af selskabets  

 egenkapital på det tidspunkt, hvor garantien udstedes.
Stk. 4. Selskabet kan udøve den i stk. 2 og 3  

 nævnte virksomhed gennem erhvervelse og besiddelse af ejerandele i  

 virksomheder, der driver aktiviteter omfattet af stk. 2 og 3.« Stk. 3 og 4 bliver herefter stk. 5 og 6.
 4. I §7 indsættes efter stk. 2 som nyt  

 stykke:
»Stk. 3. Selskabet er i forhold til staten forpligtet til at  

 beskæftige de tjenestemænd, som ikke ønsker at  

 overgå til ansættelse i selskabet efter stk. 2, men som  

 fortsat ønsker at gøre tjeneste ved lufthavnene i Kastrup og  

 Roskilde.« Stk. 3-5 bliver herefter stk. 4-6.
 5. I § 7 ændres i stk. 4 og 5, der bliver  

 stk. 5 og 6, »stk. 3« til: »stk. 4«.
§ 2 Loven træder i kraft den 1. april 2000.
Bemærkninger til lovforslaget Almindelige bemærkninger 1. Indledning Det overordnede formål med lovforslaget er at give  

 Københavns Lufthavne A/S en øget mulighed for på et  

 forretningsmæssigt grundlag at gøre brug af sin ekspertise inden  

 for lufthavnsdrift, herunder gennem investeringer i andre lufthavne.
I henhold til lov nr. 428 af 13. juni 1990 om  

 Københavns Lufthavne A/S, som ændret ved lov nr. 804 af 3.  

 december 1990, blev statsvirksomheden Københavns Lufthavnsvæsen  

 omdannet til et rent statsligt aktieselskab, og samtidig med selskabets  

 stiftelse og overtagelse af lufthavnene i Kastrup og Roskilde indbetalte  

 selskabet kontant 1.200 mio. kr. til statskassen.
Omdannelsen havde til  

 formål at give Københavns Lufthavne øgede frihedsgrader,  

 således at Københavns Lufthavne A/S inden for de fastsatte  

 rammer kunne tilpasse sig de ændrede markedsvilkår og samtidig  

 skabe grundlag for en rationel drift på et forretningsmæssigt  

 grundlag.
Der henvises til Folketingstidende 1989-90, tillæg A, sp.  

 5093 ff.
Ved vedtagelsen af loven blev det samtidig tilkendegivet,  

 at det efter en overgangsperiode var hensigten at udbyde indtil 25 % af  

 aktierne i selskabet til offentligt salg, idet man ønskede at sikre en  

 vis privat indflydelse på selskabets drift.
I forarbejderne til loven  

 blev der videre tilkendegivet en hensigt om overvejelse af et eventuelt  

 yderligere aktiesalg efter salget af de 25 % af aktierne, idet et  

 sådant yderligere salg skulle forelægges for Folketinget.
I februar 1994 blev det besluttet at nedbringe statens  

 ejerandel til 75 % ved salg af 25 % af aktiekapitalen på 900 mio. kr.,  

 samt at søge selskabets aktier optaget til notering på  

 Københavns Fondsbørs.
Aktieudbuddet fandt sted i marts 1994, og  

 det statslige nettoprovenu ved salget var ca. 660 mio. kr.
Et yderligere aktiesalg blev aktuelt i november 1995 som  

 led i finanslovsaftalen for 1996, hvor størrelsen af statens ejerandel  

 blev nedbragt til 51 % gennem salg af yderligere 24 % af statens aktier i  

 selskabet.
I forbindelse med dette yderligere aktiesalg var der som ved det  

 første aktiesalg mulighed for selskabets ansatte til at tegne  

 medarbejderaktier, og som led heri blev selskabets aktiekapital  

 forhøjet til 905 mio. kr.
 De nærmere vilkår for aktiesalget blev  

 forelagt Folketingets Finansudvalg ved aktstykke nr. 210 af 12. marts 1996,  

 som udvalget tiltrådte den 20. marts 1996. Det statslige nettoprovenu  

 ved salget, som fandt sted i april 1996, var ca. 1.040 mio. kr.
Ved oprettelsen af selskabet Københavns Lufthavne  

 A/S i 1990 udlåntes ca. 550 tjenestemænd fra staten til  

 selskabet, alle beskæftiget i Københavns Lufthavn.
I henhold til  

 loven fra 1990 bevarede disse tjenestemænd deres  

 ansættelsesforhold til staten, men var samtidig forpligtet til fortsat  

 at gøre tjeneste ved lufthavnene i København og Roskilde.
Forud for salget af de 24 % af aktier i selskabet vedtog  

 Folketinget lov nr. 338 af 1. maj 1996 om ændring af lov om  

 Københavns Lufthavne A/S, hvorefter forpligtelsen for de udlånte  

 tjenestemænd til at gøre tjeneste i selskabet blev  

 ophævet.
Selskabet bevarede fortsat en pligt til at beskæftige  

 disse tjenestemænd, i det omfang disse frivilligt lod sig udlåne.  

 Antallet af udlånte tjenestemænd udgjorde i 1996 ca. 280, og pr.  

 1. januar 2000 er der ca. 175 tjenestemænd udlånt til  

 selskabet.
Et yderligere aktiesalg er blevet aktuelt som følge  

 af et ønske om at omlægge statens aktiver.
På den baggrund  

 vil den statslige ejerandel i Københavns Lufthavne A/S blive  

 søgt yderligere nedbragt.
Aktiesalget vil som tidligere ske efter  

 forelæggelse for Folketingets Finansudvalg, idet der som led i  

 finansloven for 2000 vil blive foreslået en reduktion af statens andel  

 af aktiekapitalen med 17 % fra de nuværende 51 % til 34 %.
Efter den eksisterende lov er det selskabets formål  

 at drive og udbygge lufthavnene i Kastrup og Roskilde, og selskabet skal  

 gennemføre den udbygning af disse lufthavne, som er nødvendig  

 for at fremme og sikre afviklingen af lufttrafikken til og fra  

 København.
Herudover kan selskabet etablere, erhverve og drive  

 sådan virksomhed, som har en forretningsmæssig sammenhæng  

 med lufthavnenes drift.
Selskabet har således en vis mulighed for at  

 udvide sin virksomhed ud over den egentlige lufthavnsvirksomhed i relation  

 til de to lufthavne, herunder ved salg af ekspertviden.
Loven indebærer  

 imidlertid en begrænset mulighed for at ekspandere internationalt,  

 hvorved også selskabets vækstmuligheder reduceres.
 Det fremgår af bemærkningerne til  

 lufthavnsloven fra 1990, at spørgsmålet om en udvidelse af  

 selskabets virkeområde ville kunne blive aktuelt i forbindelse med et  

 senere salg af aktier til private, idet det er anført, at en  

 sådan udvidelse af virkefeltet kan medvirke til at gøre  

 selskabet mindre afhængig af de af trafikudviklingen i Kastrup og  

 Roskilde styrede primære lufthavnsindtægter og dermed give  

 grundlag for en risikospredning.
Siden etableringen af Københavns Lufthavne A/S i  

 1990 har lufthavnssektoren undergået markante forandringer.
Fra  

 historisk set at være offentlig infrastruktur bliver store lufthavne i  

 flere lande gradvist omdannet til selskaber med blandet eller rent privat  

 ejerskab og fremstår i dag som internationale serviceselskaber, der  

 også investerer midler og ekspertise i udvikling og drift af andre  

 lufthavne.
Med lovforslaget får Københavns Lufthavne A/S  

 mulighed for på et forretningsmæssigt grundlag at kunne udvide  

 sit virkefelt, herunder også mulighed for at følge en  

 international udviklingsstrategi.
Men det sikres samtidig, at dette ikke sker  

 på bekostning af den nødvendige drift af lufthavnene i Kastrup  

 og Roskilde, idet der navnlig til den fortsatte udvikling af den  

 internationale lufthavn i Kastrup knytter sig vitale samfundsmæssige  

 interesser.
Dette sikres ved, at disse udvidede erhvervsaktiviteter  

 underlægges visse begrænsninger.
 2. Lovforslagets indhold.
Lovforslaget indebærer som anført, at de  

 nuværende begrænsninger for selskabets aktiviteter ophæves,  

 således at der skabes mulighed for, at selskabet kan udvide virkefeltet  

 for dets aktiviteter, idet de nærmere vilkår herfor  

 fastlægges.
I forbindelse hermed foreslås i øvrigt mindre  

 ændringer i loven.
Kerneområdet for selskabets erhvervsaktiviteter vil  

 således fortsat være driften og udbygningen af lufthavnene i  

 Kastrup og Roskilde, og det præciseres, at selskabet også skal  

 eje disse lufthavne.
Selskabet vil ligeledes fortsat kunne etablere, erhverve  

 og drive sådan virksomhed, som har en forretningsmæssig  

 sammenhæng med lufthavnenes drift, og det præciseres, at denne  

 sammenhæng også skal være geografisk forbundet med driften  

 af disse lufthavne.
Efter lovforslaget får selskabet fremover mulighed  

 for at etablere, erhverve og drive anden lufthavnsvirksomhed, samt  

 øvrig virksomhed, som har en forretningsmæssig sammenhæng  

 med lufthavnsvirksomhed.
Herved får selskabet mulighed for at  

 gøre brug af sin ekspertise og ekspandere internationalt på  

 linje med andre store internationalt orienterede lufthavne, herunder gennem  

 ejerskab af andre lufthavne.
 Der knytter sig imidlertid sådanne interesser og  

 forpligtelser til lufthavnene i Kastrup og Roskilde - ikke mindst til den  

 internationale lufthavn i Kastrup - at erhvervsaktiviteter, der ikke  

 forretningsmæssigt og geografisk relaterer sig til driften af disse  

 lufthavne, foreslås underlagt visse begrænsninger.
 Forslaget vedrørende § 4, stk. 3,  

 indebærer således, at selskabets udøvelse af anden  

 lufthavnsvirksomhed end driften af de to nævnte lufthavne og den  

 virksomhed, som har en forretningsmæssig og geografisk sammenhæng  

 med driften af disse to lufthavne, kun kan ske forudsat, at  

 erhvervsaktiviteterne foregår i datterselskaber eller anden tilsvarende  

 virksomhed med begrænset hæftelse,  at selskabets  

 kapitalberedskab er tilstrækkeligt til varetagelse af en forsvarlig  

 drift af lufthavnene i Kastrup og Roskilde, samt at der ikke af  

 selskabet udstedes garantier, der samlet overstiger 20 % af selskabets  

 egenkapital.
Med forslaget vedrørende § 4, stk. 4,  

 præciseres det, at selskabets udøvelse af virksomhed ud over  

 driften af lufthavnene i Kastrup og Roskilde, tillige kan ske gennem  

 erhvervelse og besiddelse af ejerandele i virksomheder, der driver  

 sådan virksomhed.
Dette gælder således også for den  

 virksomhed, der har en forretningsmæssig og geografisk sammenhæng  

 med driften af disse to lufthavne, jf. lovens § 4, stk. 2, idet  

 denne virksomhed således også kan foregå i virksomheder,  

 der delvist eller fuldt ud er ejet af selskabet.
Det er ikke tanken, at  

 selskabet skal gå ind i luftfart eller anden form for  

 transportvirksomhed.
Lovforslaget indebærer endvidere, at  

 Københavns Lufthavne A/S´ forpligtelse i forhold til staten til at  

 beskæftige de tjenestemænd, der frivilligt lader sig  

 udlåne, indføjes direkte i loven.
Herved præciseres det,  

 at disse betingelser fortsat vil være gældende.
I bemærkningerne til loven fra 1990 er det dels  

 anført, at internationale aftaler anføres specifikt i  

 selskabets vedtægter, dels at der i vedtægterne indsættes  

 en bestemmelse om, at statens repræsentanter skal udgøre  

 flertallet i selskabets bestyrelse, jf.
Folketingstidende 1989-90,  

 tillæg A, sp. 5108 og 5110. I forbindelse med at statens andel af  

 aktiekapitalen nu agtes reduceret yderligere, vil bestemmelsen om, at statens  

 repræsentanter skal udgøre flertallet i bestyrelsen, kunne  

 ophæves.
Tilsvarende vil det være uhensigtsmæssigt, at  

 Københavns Lufthavne A/S vil skulle gennemføre  

 vedtægtsændringer hver gang den danske regering måtte  

 indgå nye internationale aftaler, og denne bestemmelse vil derfor  

 også kunne ophæves.
Herved ændres ikke ved det forhold, at  

 selskabet fortsat vil skulle overholde de internationale aftaler, som Danmark  

 indgår.
3. Forslagets administrative og økonomiske konsekvenser for det  

 offentlige Forslaget skønnes ikke at have administrative  

 konsekvenser for det offentlige.
Et yderligere aktiesalg, hvorved statens ejerandel i  

 Københavns Lufthavne A/S nedbringes fra de nuværende 51% til  

 34%, forventes at indbringe staten i størrelsesordenen 1 mia. kr.
Et  

 aktiesalg vil samtidig indebære, at statens årlige aktieudbytte  

 fremover bliver mindre.
Såfremt der er tjenestemænd, der ikke  

 ønsker at bevare deres beskæftigelse i lufthavnene enten ved  

 overgang til ansættelse i selskabet eller ved fortsat udlån, vil  

 staten skulle anvise disse anden passende beskæftigelse i staten eller  

 afholde udgifter til ventepenge/rådighedsløn og pension, idet  

 udgifterne vil blive afholdt over Finanslovens § 36,  

 Pensionsvæsenet.
4. Forslagets administrative og økonomiske konsekvenser for  

 erhvervslivet Forslaget vil udvide lufthavnens kommercielle muligheder.  

 Forslaget skønnes ikke at have administrative konsekvenser for  

 erhvervslivet.
5. Forslagets miljømæssige konsekvenser Forslaget skønnes ikke at have  

 miljømæssige konsekvenser.
6. Forholdet til EU-retten Lovforslaget skønnes ikke at indeholde EU-retlige  

 aspekter.
7. Høring Erhvervsministeriet, Statstjenestemændenes  

 Centralorganisation II, Statsansattes Kartel og Københavns Lufthavne  

 A/S høres over lovforslaget.
8. Vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Salget af aktier vil indbringe et provenu til staten.
Ved aktiesalg vil det fremtidige aktieudbytte reduceres.
Endvidere kan der  

 udløses rådighedsløn til tjenestemænd, der ikke  

 frivilligt vil udlånes til selskabet og ikke kan placeres i anden  

 passende stilling i staten.
Administrative konsekvenser for stat, amter og  

 kommuner Nej Nej Økonomiske konsekvenser for erhvervslivet Forslaget vil udvide lufthavnens kommercielle muligheder.
Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget skønnes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1, 2 og 3 Efter § 4, stk. 1, i den gældende lov er  

 Københavns Lufthavne A/S´ formål at drive og udbygge lufthavnene  

 i Kastrup og Roskilde.
Med den foreslåede justering af § 4,  

 stk. 1, præciseres det, at selskabets formål tillige er at  

 eje disse lufthavne.
 Herudover kan selskabet ifølge lovens § 4,  

 stk. 2, etablere, erhverve og drive virksomhed, der har en  

 forretningsmæssig sammenhæng med lufthavnenes drift.
Københavns Lufthavne A/S anses for at være et  

 af lufthavnssektorens mest veldrevne selskaber, der har formået at  

 drive lufthavnen i Kastrup godt og effektivt og udbygge den i takt med  

 trafikvæksten.
Selskabet har således også udviklet sit  

 forretningsgrundlag gennem en forøgelse af  

 koncessionsindtægterne fra butikshandelen i lufthavnen,  

 opførelsen af et hotel og gennem deltagelse i et internationalt  

 konsortium, der har fået koncession på driften af 9 lufthavne i  

 Mexico.
Lufthavnen har færdiggjort et større byggeprogram med  

 bl.a.
Finger Vest, Terminal 3, bagagesorteringsbygning og cargo-center.  

 Lufthavnshotellet er under opførelse.
 Med den foreslåede ændring af § 4,  

 stk. 2, fastsættes det, at selskabets udøvelse af  

 erhvervsvirksomhed ud over det egentlige formål, driften og udbygningen  

 af lufthavnene i Kastrup og Roskilde, foruden en forretningsmæssig  

 sammenhæng også skal have en geografisk sammenhæng med  

 driften af disse lufthavne .
De store anlægsprojekter i lufthavnen i Kastrup er  

 efterhånden ved at være tilendebragt, og i de kommende år  

 ventes en mere begrænset udbygningsaktivitet af lufthavnen.
Samtidig  

 forventes en række muligheder at åbne sig for investeringer i  

 lufthavne i andre lande, hvor selskabets ekspertise i lufthavnsdrift vil  

 være efterspurgt.
Selskabets muligheder for ekspansion begrænser sig  

 imidlertid til virksomhed, der har en sammenhæng med driften af  

 lufthavnene i Kastrup og Roskilde.
Loven hjemler således utvivlsomt  

 salget af den ekspertviden, som lufthavnsvirksomheden råder over, som  

 det eksempelvis er tilfældet med Københavns Lufthavne A/S´  

 engagement i Mexico, hvorimod der i loven ikke er hjemmel til egentlige  

 investeringer i andre lufthavne.
Herved afskæres selskabet fra de  

 muligheder, som konkurrerende internationale lufthavne opererer med.
 Forslaget til § 4, stk. 3, indebærer  

 derfor, at selskabet desuden kan etablere, erhverve og drive anden  

 lufthavnsvirksomhed samt øvrig virksomhed, som har en  

 forretningsmæssig sammenhæng med lufthavnsvirksomhed generelt.  

 Herved får selskabet mulighed for at investere i andre lufthavne og  

 dermed gøre brug af sin ekspertise og ekspandere internationalt  

 på linje med andre store internationalt orienterede lufthavne.
 Som det fremgår af de almindelige  

 bemærkninger, knytter der sig sådanne interesser og forpligtelser  

 til lufthavnene i Kastrup og Roskilde - ikke mindst til den internationale  

 lufthavn i Kastrup - at erhvervsaktiviteter, der ikke  

 forretningsmæssigt og geografisk relaterer sig til driften af disse  

 lufthavne, foreslås underlagt visse begrænsninger.
Forslaget til § 4, stk. 3, indebærer  

 således også, at det er en forudsætning for, at  

 Københavns Lufthavne A/S kan udøve anden virksomhed end  

 erhvervsaktiviteterne efter stk. 1 og stk. 2, at selskabets  

 kapitalberedskab til enhver tid er tilstrækkeligt til forsvarlig drift  

 og udbygning af lufthavnene i Kastrup og Roskilde.
Bestyrelsen har  

 ifølge aktieselskabslovens § 54, stk. 3, pligt til at tilse  

 dette, og denne forpligtelse præciseres ved lovforslaget.
Hertil  

 kommer, at erhvervsaktiviteterne kun må foregå i datterselskab  

 eller tilsvarende virksomhed med begrænset hæftelse, og der  

 må i den forbindelse ikke udstedes garantier, såfremt disse  

 samlet overstiger 20 % af selskabets egenkapital på det tidspunkt, hvor  

 garantien gives.
Ved eventuelle garantier skal bestyrelsen foretage en  

 nøje vurdering af risikoen, idet garantistillelsen skal opgøres  

 på baggrund af det seneste aflagte årsregnskab eller  

 kvartalsregnskab.
Selskabet er ikke begrænset i sin ret til at udstede  

 garantier for erhvervsaktiviteterne, der udføres i medfør af  

 stk. 1 og 2, hvorimod udstedelse af garantier for den øvrige  

 virksomhedsudøvelse i stk. 3 kun kan finde sted med de  

 anførte begrænsninger.
Københavns Lufthavne A/S får således  

 mulighed for at investere internationalt, men det sikres samtidig, at dette  

 ikke sker på bekostning af den nødvendige drift og udbygning af  

 lufthavnene i Kastrup og Roskilde.
Københavns Lufthavne A/S´  

 fremtidige engagement i Mexico vil således skulle opfylde kravene i  

 § 4, stk. 3.
 Med forslaget til § 4, stk. 4, præciseres  

 det, at selskabets udøvelse af anden virksomhed end driften af  

 lufthavnene i Kastrup og Roskilde, tillige kan ske gennem erhvervelse og  

 besiddelse af ejerandele i virksomheder, der driver sådan virksomhed.  

 Der ligger ikke heri nogen begrænsning i selskabets muligheder for selv  

 at drive virksomheder.
Til nr. 4 Ved dannelsen af Københavns Lufthavne A/S i 1990  

 blev de statstjenestemænd, der ved selskabets overtagelse af driften  

 gjorde tjeneste ved Københavns Lufthavnsvæsen, forpligtet til  

 fortsat at gøre tjeneste ved lufthavnene i København og  

 Roskilde.
Deres ansættelsesforhold til staten blev således  

 opretholdt, medmindre de accepterede et tilbud fra lufthavnsselskabet om  

 ansættelse i dette.
I forbindelse med nedbringelsen af statens aktieandel fra  

 75 til 51% i 1996, jf. lov nr. 338 af 1. maj 1996 om ændring af lov om  

 Københavns Lufthavne A/S, blev tjenestemændenes pligt til  

 fortsat at gøre tjeneste ved lufthavnene ophævet og erstattet af  

 frivillighed, men selskabet havde fortsat en forpligtelse i forhold til  

 staten til at beskæftige de tjenestemænd, der frivilligt lod sig  

 udlåne.
Der henvises til lovforslagets bemærkninger, jf.  

 Folketingstidende 1995-96, tillæg A, side 4410. Det foreslås nu,  

 at denne pligt indføjes direkte i loven som § 7, stk. 3.
 I forbindelse med den forestående nedbringelse af  

 statens aktiepost vil tjenestemændene på ny skulle tage stilling  

 til spørgsmålet om fortsat frivilligt udlån til  

 selskabet.
De tjenestemænd, der ikke fortsat vil lade sig  

 udlåne eller overgå til ansættelse i selskabet,  

 søges anvist anden passende stilling inden for staten efter de  

 gældende regler herom.
Hvis det ikke er muligt at omplacere  

 tjenestemændene, har de ret til afsked med rådighedsløn og  

 pension.
Til nr. 5 Der er tale om konsekvensændringer som følge  

 af forslaget i nr. 6, hvorefter der indsættes et nyt stk. 3 i  

 lovens § 7.
Til § 2 Det foreslås, at loven træder i kraft den 1.  

 april 2000.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 428 af 13. juni 1990 om Københavns Lufthavne A/S, som  

 ændret ved lov nr. 804 af 3. december 1990 og lov nr. 338 af 1. maj  

 1996, foretages følgende ændringer:
 1. § 4, stk.1, 1 pkt., affattes således:
»Selskabets formål er at eje, drive og udbygge  

 lufthavnene i Kastrup og Roskilde.« § 4. Selskabets formål er at drive og udbygge de  

 offentlige lufthavne i Kastrup og Roskilde.
Selskabet skal gennemføre  

 den udbygning af lufthavnene, som er nødvendig for at fremme og sikre  

 afviklingen af lufttrafikken til og fra København.
 Stk. 2. Selskabet kan herudover etablere, erhverve og drive  

 sådan virksomhed, som har en forretningsmæssig sammenhæng  

 med lufthavnenes drift.
 2. I § 4, stk. 2, indsættes efter  

 »forretningsmæssig«: »og geografisk«.
 3. I § 4 indsættes efter stk. 2, som  

 nye stykker:
»Stk. 3. Selskabet kan desuden etablere, erhverve og drive  

 anden lufthavnsvirksomhed samt øvrig virksomhed, som har en  

 forretningsmæssig sammenhæng med lufthavnsvirksomhed,  

 såfremt det sker i datterselskaber eller andre virksomheder med  

 begrænset hæftelse, og selskabet har det fornødne  

 kapitalberedskab til en forsvarlig opfyldelse af det i stk. 1  

 anførte formål.
Selskabet må ikke udstede garantier til  

 disse selskaber og virksomheder, der overstiger 20 pct. af selskabets  

 egenkapital på det tidspunkt, hvor garantien udstedes.
Stk. 4. Selskabet kan udøve den i stk. 2 og 3  

 nævnte virksomhed gennem erhvervelse og besiddelse af ejerandele i  

 virksomheder, der driver aktiviteter omfattet af stk. 2 og 3.« Stk. 3. Selskabets udbygning af de to lufthavne og selskabets  

 drift skal ske på forretningsmæssigt grundlag.
 Stk. 3 og 4 bliver herefter stk. 5 og 6.
 Stk. 4. Selskabet skal i sin virksomhed respektere alle  

 internationale aftaler, som er indgået eller indgås af den danske  

 regering med henblik på regulering af civil lufttrafik, der  

 berører Danmark.
 § 7. De statstjenestemænd, der ved selskabets  

 overtagelse af driften gør tjeneste ved Københavns  

 Lufthavnsvæsen, bevarer deres ansættelsesforhold til staten.
 4. I § 7 indsættes efter stk. 2 som nyt  

 stykke:
 Stk. 2. Selskabet tilbyder de i stk. 1 nævnte  

 tjenestemænd overgang til ansættelse i selskabet.
»Stk. 3. Selskabet har pligt til at beskæftige de  

 tjenestemænd, som ikke ønsker at overgå til  

 ansættelse efter stk. 2, men som fortsat ønsker at  

 gøre tjeneste ved lufthavnene i Kastrup og Roskilde.« Stk. 3-5 bliver herefter stk. 4-6.
 Stk. 3. Til de tjenestemænd, som ikke ønsker at  

 overgå til ansættelse efter stk. 2, udbetaler staten  

 løn m.v. og afholder udgifter til pension i overensstemmelse med  

 reglerne i tjenestemandspensionslovgivningen.
Stk. 4. Selskabet refunderer fra overtagelsen af driften  

 staten de lønninger m.v., der udbetales i henhold til stk. 3, og  

 indbetaler løbende pensionsbidrag til staten for den pensionsalder,  

 tjenestemændene optjener fra overtagelsen.
Pensionsbidrag  

 fastsættes af finansministeren.
 5. I § 7 ændres i stk. 4 og 5, der  

 bliver stk. 5 og 6, »stk. 3« til: »stk. 4«.
 Stk. 5. De tjenestemænd, der omfattes af stk. 1 og  

 stk. 3, har på lige fod med selskabets øvrige medarbejdere  

 ret til at vælge medarbejderrepræsentanter til aktieselskabets  

 bestyrelse og er på tilsvarende måde valgbare til bestyrelsen,  

 jf. aktieselskabslovgivningens bestemmelser herom.
§ 2 Loven træder i kraft den 1. april 2000.
