 Med henblik på at undgå muligheden af, at industrifisk, der eksporteres  

 her fra landet til Forbundsrepublikken Tyskland (Vesttyskland) anvendes  

 f.eks. til konservesfremstilling eller iøvrigt til menneskeføde, blev det  

 under de seneste dansk/tyske fiskeriforhandlinger fra tysk side stærkt  

 henstillet, at der blev gennemført bestemmelser om, at fisk - der ikke er  

 bestemt til menneskeføde - af de danske eksportører overhældes med rød farve,  

 forinden eksporten finder sted.
 Under henvisning hertil skal man efter at spørgsmålet har været forelagt  

 fiskeriministeriets kvalitetsudvalg og eksportudvalg meddele, at  

 fiskeriministeriet i medfør af § 42 i lov nr. 150 af 11. maj 1954 om  

 kvalitetskontrol med fisk og fiskevarer herved fastsætter følgende  

 bestemmelser for eksport af industrifisk til Forbundsrepublikken Tyskland  

 (Vesttyskland):
 Industrifisk, der eksporteres til Forbundsrepublikken Tyskland  

 (Vesttyskland), skal af eksportøren oversprøjtes med et rødt, giftfrit  

 levnedsmiddelfarvestof, der betegnes »Colour Index nr. 185«.
 Det nævnte farvestof kan købes hos forhandlere af levnedsmiddelfarver.
 Med hensyn til den praktiske fremgangsmåde ved sprøjtningen oplyses  

 føgende:
 Ved sprøjtningen af indrustifisken vil formentlig mest praktisk kunne  

 anvendes en flitsprøjte, tryksmørekande eller lign. med en opløsning  

 bestående af 5 g farvestof (en toppet teskefuld) til ca. 1/4 liter vand.  

 Farveopløsningen påsprøjtes således, at denne fordeles jævnt over de enkelte  

 fisk og fiskevarer.
 Nærmere vejledning angående den foran foreskrevne farvning af  

 industrifisk, der eksporteres til Forbundsrepublikken Tyskland (Vesttyskland)  

 vil eventuel kunne fås hos den stedlige fiskerikontrol.
 Fiskeriministeriet, den 19. marts 1957.
P.
M.
V.
E.
B.
J.
Nørgaard.
 Samtlige eksportører af fisk og fiskevarer.
