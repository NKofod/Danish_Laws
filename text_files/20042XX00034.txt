Skriftlig fremsættelse (23. februar 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af tonnageskatteloven (Gennemførelse  

 af ændrede EU-retningslinier for statsstøtte til søtransportsektoren) (Lovforslag nr.
L 95).
 EU-kommissionen udsendte i januar 2004 en meddelelse med  

 retningslinier for statsstøtte til søtransporten, som medlemsstaterne skal  

 gennemføre inden udgangen af juni 2005. De nye retningslinier afløser et sæt  

 retningslinier fra 1997.
 Gennemførelsen af retningslinierne indebærer bl.a. ændringer  

 af tonnageskatteloven.
 Statsstøtteretningslinierne  

  

 indfører nye krav for at et rederi kan være omfattet af statsstøttereglerne  

 (f.eks. tonnageskatteordningen). Retningslinierne indfører:
  

 	  

 Krav om, at en del af  

 skibene skal være registreret i en EU-medlemsstat (Andelen skal være uændret  

 eller stigende i forhold til andelen på udgangstidspunktet.
Dette  

 gælder dog  

 ikke for rederier, der opfylder kravet om, at mindst 60 pct. af de ejede  

 skibe  

 er registreret i en EU-medlemsstat.)   

 	  

 Nye regler om  

 bugserbåde (Skibet skal udføre bugser- og bjærgningsopgaver til søs mindst 50  

 pct. af den tid, det i løbet af et indkomstår er i drift.)   

 	  

 Nye regler om  

 opmudrings- og sandsugningsfartøjer (Opgravning eller opmudring kan ikke  

 omfattes.
Kun transport på havet af opgravede materialer kan omfattes, og kun  

 hvis denne transport udgør over 50 pct. af den årlige driftstid.) Retningslinierne indfører endvidere regler om, at  

 skibsadministrationsselskaber (operatørselskaber) kan være omfattet af  

 statsstøttereglerne (f. eks.
Tonnageskatteordningen).
Lovforslaget  

  

 , der er en uændret genfremsættelse af lovforslag nr.
L 163,  

 folketingsåret 2004-05 (1. samling), indfører:
   

 	  

 Krav om, at en del af  

 skibene skal være registreret i en stat, der er medlem af EU eller EØS.
   

 	  

 Nye regler om  

 bugserbåde.
   

 	  

 Regler om, at  

 operatørselskaber kan være omfattet af tonnageskatteordningen.
Sandsugere kan efter de gældende regler ikke være omfattet  

 af tonnageskatteordningen.
Efter forslaget skal dette fortsat gælde.
De  

 muligheder, som de nye retningslinier giver sandsugerrederierne for at nyde  

 godt af statsstøtteordninger (f. eks. tonnageskatteordningen) er så  

 begrænsede,  

 at det ikke kan betale sig for dem at blive beskattet efter  

 tonnageskatteordningen.
 Lovforslaget er notificeret til Kommissionen efter reglerne  

 om statsstøtte.
 Idet jeg i øvrigt henviser  

 til bemærkningerne til lovforslaget, skal jeg anbefale forslaget til tingets  

 velvillige behandling.
