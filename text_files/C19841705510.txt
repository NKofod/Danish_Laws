 Med brev af 11. juli 1983 til politi og vejbestyrelser har  

 Justitsministeriet fremsendt en kopi af sin besvarelse af 25. april 1983 til  

 Dansk Cyklist Forbund angående udformning af cykelfelter og en kopi af et  

 notat af 7. juli 1981 om retningslinier for afmærkning af cykelfelter i det  

 storkøbenhavnske område.
 Kopier af ovennævnte skrivelser vedlægges.
 På given foranledning skal Vejdirektoratet herved meddele sine  

 samarbejdspartnere, at vi intet har at indvende imod, at de i notatet for  

 afmærkning af cykelfelter i det storkøbenhavnske område givne retningslinier  

 og skitser danner grundlag for afmærkning for cyklister på hovedlandeveje -  

 bortset fra al anvendelse af afvigende belægningsfarve i cykelfelter.
 Vejdirektoratet finder, at de øvrige i notatet angivne retningslinier  

 ligger indenfor de i Vejdirektoratet meddelelse nr. 007.01. og nr. 014 givne  

 bemyndigelser og er i overensstemmelse med det af vejregeludvalget behandlede  

 forslag vedrørende afmærkning på kørebanen.
 Anvendelsen af farvet belægning ligger udenfor disse rammer, og anvendelse  

 af afvigende belægning i kryds på hovedlandeveje må derfor indtil videre ikke  

 ske uden godkendelse fra Vejdirektoratet i hvert enkelt tilfælde.
 P.D.V.
Aage Andersen Overingeniør Til politi og vejbestyrelser.
+ bilag Ved skrivelse af 25. april har justitsministeriet meddelt Dansk Cyklist  

 Forbund, at man finder de gældende regler for afmærkning af cykelfelter  

 fyldestgørende, hvorfor man ikke finder grundlag for at imødekomme  

 cyklistforbundets anmodning om, at de internationale felter tillades.
Kopi af  

 skrivelsen vedlægges til orientering.
Til orientering vedlægges endvidere kopi af et notat om retningslinier for  

 afmærkning af cykelfelter i det storkøbenhavnske område.
Disse retningslinier  

 er i overensstemmelse med den af justitsministeriet godkendte  

 afmærkningsform.
 Det tilføjes, at justitsministeriet på baggrund af gode erfaringer fra  

 forsøg i det storkøbenhavnske område intet har at indvende mod, at  

 cykelstiens fortsættelse gennem kryds markeres ved farvet belægning - dog  

 ikke hvid eller gul - eventuelt suppleret med cykelsymboler.
 P.M.V.
 E.B.
O.Freiesleben ---------- Dansk Cyklist Forbund.
Kjeld Langesgade 14, 1367 København K.
 Dansk Cyklist Forbund har i en henvendelse til justitsministeriet anmodet  

 om ændring af praksis vedrørende anlæg af cykelfelter, således at de  

 internationale cykelfelter tillades anvendt.
 Cyklistforbundet har anmodet om, at de internationale cykelfelter samt  

 markering af cykelfelter med farvet belægning tillades, og at ingen andre  

 former for cykelfelter tillades.
 Såfremt dette ønske ikke kan imødekommes, har cyklistforbundet anmodet om,  

 at de nævnte felter tillades som alternativer til den af justitsministeriet  

 tidligere godkendte afmærkning.
 Cyklistforbundet har endvidere henstillet, at reglerne for etablering af  

 brede kantbaner ændres, således at etablering af kantbaner forbydes i  

 byområder og i landområder alene tillades anlagt på det eksisterende  

 kørebaneanlæg.
Justitsministeriet har indhentet udtalelser om sagen fra en række  

 myndigheder og organisationer.
Cyklistforbundet har modtaget kopi af de  

 indkomne høringssvar.
I den anledning skal man meddele, at justitsministeriet efter en  

 gennemgang af sagen finder, at den af justitsministeriet tilladte afmærkning  

 af cykelfelter har vist sig hensigtsmæssig og tilfredsstillende.
Denne  

 praksis, hvorefter cykelfelter afmærkes med en hvid punkteret linie suppleret  

 med cykelsymboler frem til adskillelsen af vognbanernes færdselsretninger på  

 den tværgående vej, har til formål kun at afmærke det areal, hvor der kan  

 opstå konflikter mellem ligeudkørende cyklister og svingende bilister, og  

 tilsigter samtidig af hensyn til overskueligheden at begrænse omfanget af  

 afstribning mest muligt.
Hertil kommer, at den nuværende enkle  

 afmærkningsform indebærer færre anlægs- og vedligeholdelsesudgifter end  

 cyklistforbundets forslag.
Justitsministeriet er enig i, at der i visse komplicerede kryds kan være  

 behov for en yderligere vejledning for cyklister.
I den forbindelse skal man  

 henvise til, at man i henhold til gældende afmærkningspraksis kan forsætte  

 den punkterede linie gennem hele krydset, idet den samtidig suppleres med  

 cykelsymboler.
Justitsministeriet finder, at denne form for afmærkning på  

 tilfredsstillende måde imødekommer det nævnte hensyn.
Justitsministeriet har  

 imidlertid intet at indvende imod, at der som alternativ til denne afmærkning  

 anvendes farvet belægning, eventuelt suppleret med cykelsymboler under  

 forudsætning af, at farverne hvid og gul af hensyn til den almindelige  

 afmærkning ikke anvendes.
Spørgsmålet om særlig farvet belægning henhører dog  

 under ministeriet for offentlige arbejder.
Efter en samlet vurdering er det således justitsministeriets opfattelse,  

 at de gældende afmærkningsregler indeholder et tilstrækkeligt og  

 fyldestgørende grundlag for afmærkning af cykelfelter.
Under hensyn hertil  

 finder justitsministeriet ikke grundlag for at tillade de internationale  

 cykelfelter.
 For så vidt angår spørgsmålet om skærpelse af betingelserne for afmærkning  

 af brede kantbaner giver de indkomne høringssvar gennemgående udtryk for, at  

 de gældende regler bør opretholdes.
Ministeriet for offentlige arbejder har endvidere tilkendegivet, at man er  

 indstillet på at anbefale anlægsmyndighederne, at der i videst muligt omfang  

 anlægges egentlige cykelstier især ved vejudvidelser og nyanlæg af veje, når  

 formålet med anlægget er hensyn til cyklisters sikkerhed.
Det skal i denne  

 forbindelse bemærkes, at spørgsmål af anlægsmæssig karakter henhører under  

 ministeriet for offentlige arbejder.
 På denne baggrund finder justitsministeriet ikke, at der foreligger  

 grundlag for at ændre de gældende regler for afmærkning af brede kantbaner.
Erik Ninn-Hansen /B.O.
JESPERSEN ----------- Retningslinier for afmærkning af cykelfelter i kryds.
Efter opfordring fra politiet i Storkøbenhavn har afmærkningsudvalget for  

 Københavns Kommune, Frederiksberg Kommune og Gentofte Kommune samt Københavns  

 Amtskommuner taget initiativ til at nedsætte en arbejdsgruppe til at behandle  

 udformningen af cykelfelter i kryds.
Det er meningen, at retningslinierne  

 skal medvirke til ensartethed ved udførelsen af cykelfelter i det  

 storkøbenhavnske område.
A.P.Fischer og K.
Kjemtrup har repræsenteret Samarbejdsgruppen for  

 trafiksikkerhed i kommuner i Københavns-området, og politiinspektør H.V.  

 Rasmussen har repræsenteret politikredsene 1-8.
Der har været afholdt 9 møder på Gentofte Politigård.
Dansk  

 Cyklistforbund, Dansk Kørelærer Union, Sekretariatet for sikkerhedsfremmende  

 Vejforanstaltninger og Rådet for Trafiksikkerhedsforskning har været  

 inviteret for at belyse synspunkter om afmærkning af cykelfelter, og der er  

 indhentet oplysninger om tilsvarende forhold fra Holland.
 Der er enighed om: 1. Cykelfelter.
 Afmærkning for cyklister (knallertkørere) i kryds benævnes cykelfelter.
 Formålet med cykelfelter er at angive cyklisters placering for højre~ og  

 venstresvingende trafikanter i kryds og sikre cyklisternes kørsel gennem  

 krydset.
 Et cykelfelt må kun etableres i forbindelse med anlagte - eller afstribede  

 cykelstier (cykelbaner).
 Ved vejkryds uden signalregulering kan cykelfelter alene markeres i  

 forlængelse af den mere betydende vejs cykelstier (prioritetsvej). (Se bilag  

 1-5).
 I signalregulerede kryds med cykelsti på alle tilkørsler kan cykelfelter i  

 forlængelse af alle cykelstier afmærkes.
 (Se bilag 6, 7). 2. Kantbegrænsning.
 Begrænsningen af cykelfeltet føres som en forlængelse af cykelstiens  

 venstre begrænsning.
 Begrænsningen udføres med en hvid punkteret linie, 30 cm bred, 50 cm linie  

 go 50 cm mellemrum.
 Ved kørebanebredder - på den tværgående vej - under 5,5 m gennemføres  

 kantbegrænsningen fra cykelsti til cykelsti.
 (Se bilag 1).
 Ved kørebanebredder - på den tværgående vej - over 5,5 m føres  

 kantbegrænsningen frem til adskillelsen mellem vognbanernes færdselsretninger  

 op den tværgående vej. (Helleanlæg, spærreflader, spærrelinier). (Se bilag  

 2-7). 3. Cykelsymboler.
 Cykelsymboler skal være hvide og anbringes retvendt for cyklisterne i  

 feltet.
Det anbefales at benytte det største symbol 1,7 x 2,0 m. (Se bilag Cykelsymbolet placeres, så det ses tydeligt af både højre- og  

 venstresvingende trafikanter.
 Cykelfeltet afmærkes med mindst et symbol, idet antallet af symboler må  

 tilpasses en klar markering af cykelfelter ved brede kørebaner. (Se bilag  

 1-8).
 4. Cykelfeltet i kryds med afmærkede  

 fodgængerovergange.
 Cykelfelters kantbegrænsning og eventuelle afvigende belægning føres i  

 krydset så vidt muligt som en lige linie mellem vejens cykelstier, og som en  

 bane i tilslutning til fodgængerovergangen. (Se bilag 6,7).
 5. Afvigende belægningsfarve.
 En afvigende belægningsfarve benyttes ved dobbeltrettede cykelstier (se  

 bilag 4) samt hvor særlige forhold gør det ønskeligt.
Gul og hvid belægningsfarve må ikke anvendes.
Forbehold:
 Repræsentanten for Københavns Amtskommune finder, at alle cykelfelter skal  

 forsynes med afvigende (lys) belægning med mindre særlige forhold gør sig  

 gældende.
 6. Særlige opmarchbaner ved kryds.
 Hvor der findes afkortede cykelstier - cykelstier, som er afbrudt ca. 25 -  

 40 m før krydset - anbringes et cykelsymbol kort efter cykelstiens  

 afslutning.
 Højresvingspile anbringes efter reglerne for pilafmærkning i den  

 testerende del af banen. (Se bilag 8).
 Det har været gruppens almindelige opfattelse, at afmærkning af  

 cykelfelter skulle virke som trafiksikkerhedsfremmende foranstaltning, som  

 kunne forventes at skærpe trafikanternes opmærksomhed på områder i et kryds,  

 hvor der kan optræde trafikale konflikter mellem cyklister og svingende  

 biler.
---------- Bilag, principskitser vedrørende cykelfelter i kryds BILAG 1.
Kørebanebredde på den tværgående vej mindre end 5,5 m BILAG 2.
Kørebanebredde på den tværgående vej større end 5,5 m BILAG 3.
Kørebanebredde på den tværgående vej større end 5,5 m BILAG 4.
Dobbeltrettet cykelsti BILAG 5.
Firbenet kryds med cykelstier BILAG 6.
Signalreguleret kryds med cykelstier på een vej BILAG 7.
Signalreguleret kryds med cykelstier på begge veje BILAG 8 Afkortet cykelsti BILAG 9.
