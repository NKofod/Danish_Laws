Kursus specielt tilrettelagt for ikke fransktalende studerende ved  

 universitet i Schweiz ikke godkendt som uddannelsesstøtteberettigende.
Kurset  

 nødvendigt for optagelse på tolkeskolen ved universitet.
 Undervisnings- og Forskningsministeriets skrivelse af 24. februar 1989:
 Ved brev af 9. januar 1989 har De klaget til Undervisningsministeriet over  

 at Styrelsen for Statens Uddannelsesstøtte ved skrivelse af 13. december 1988  

 har afslået at give Dem uddannelsesstøtte til et franskkursus ved Universite  

 de G.. i Schweiz.
 Styrelsens afslag var begrundet med, at kurset ikke kan betragtes som en  

 egentlig uddannelse og derfor ikke opfylder betingelserne for at kunne  

 godkendes som en støtteberettigende offentlig anerkendt ungdomsuddannelse  

 eller videregående uddannelse.
 De anfører i Deres klage, at kurset er nødvendigt for Deres optagelse på  

 tolkeskolen ved Universite de G...
Departementet har i anledning af Deres klage indhentet den i kopi vedlagte  

 udtalelse af 14. februar 1989 fra styrelsen.
Styrelsen henholder sig til sin  

 tidligere afgørelse.
 I denne anledning skal Undervisningsministeriet meddele, at man er enig i  

 den af Styrelsen for Statens Uddannelsesstøtte trufne afgørelse.
Det drejer sig om et kursus ved Ecole de langue et de civilisation  

 francaises ved La Faculte des lettres de l'Universite de G... Kurset er  

 specielt tilrettelagt for ikke-fransktalende studerende.
Et sådant kursus kan  

 efter ministeriets opfattelse ikke betragtes som en egentlig offentlig  

 anerkendt uddannelse.
Det er i denne forbindelse uden betydning, at kurset er  

 nødvendigt for Dem for som udlænding at blive optaget på tolkeskolen.
Kurset  

 opfylder derfor ikke betingelserne i § 3, stk. 1, i bekendtgørelse nr. 205 af  

 29. marts 1988 om uddannelsesstøtte for at kunne godkendes som  

 uddannelsesstøtteberettigende.
Det følger af bekendtgørelsens § 3, stk. 3 og 4, at uddannelse og studier  

 i udlandet kun er støtteberettigende, når de ville give adgang til  

 uddannelsesstøtte, hvis de foregik i Danmark.
Det omhandlede kursus ville som  

 nævnt ikke give adgang til uddannelsesstøtte, hvis det foregik i Danmark.
