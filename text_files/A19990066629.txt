Bekendtgørelse af  

 lov om en aktiv arbejdsmarkedspolitik Herved bekendtgøres lov om en aktiv arbejdsmarkedspolitik, jf.  

 lovbekendtgørelse nr. 66 af 1. februar 1999, som ændret ved  

 § 3 i lov nr. 276 af 12. maj 1999.
Afsnit I Lovens formål og indhold Kapitel 1 § 1. Loven har til formål at bidrage til at  

 sikre et velfungerende arbejdsmarked gennem en aktiv arbejdsmarkedspolitik  

 rettet mod beskæftigede og arbejds- og uddannelsessøgende samt  

 private og offentlige arbejdsgivere.
 § 2. Der tilrettelægges en  

 arbejdsmarkedsadministration, der får til opgave at forestå  

 styringen af den aktive arbejdsmarkedspolitik.
 § 3. Loven indeholder følgende  

 bestemmelser:
 1)	Afsnit II om arbejdsmarkedspolitiske redskaber, der tilbydes efter  

 skøn til beskæftigede, arbejds- og uddannelsessøgende  

 samt arbejdsgivere.
 2)	Afsnit III om rettigheder for ledige dagpengemodtagere.
 3)	Afsnit IV om ansvarlige for tilvejebringelse og gennemførelse  

 af arbejdsmarkedsindsatsen samt udbetaling af ydelser til ledige  

 dagpengemodtagere.
 4)	Afsnit V om udveksling og videregivelse af oplysninger m.v. samt om  

 oprettelse og drift af registre.
 5)	Afsnit VI om oprettelse af kollegiale organer til varetagelse af  

 opgaver i forbindelse med styringen af arbejdsmarkedsindsatsen samt  

 bestemmelser om den statslige arbejdsformidling og om samspillet mellem de  

 kollegiale organer og arbejdsmarkedsmyndighederne.
 6)	Afsnit VII om klageadgang, lovens ikrafttræden og  

 overgangsregler.
Afsnit II Arbejdsmarkedspolitiske redskaber, der tilbydes efter  

 skøn til beskæftigede, arbejds- og uddannelsessøgende  

 samt arbejdsgivere Kapitel 2 Formidling af arbejde § 4. Arbejdssøgende og arbejdsgivere kan  

 få assistance til at finde arbejde henholdsvis arbejdskraft.
 § 5. Formidling af kontakt mellem arbejdsgivere og  

 arbejdssøgende sker ved at indhente og videregive information om udbud  

 af arbejdskraft til arbejdsgivere og om beskæftigelsesmuligheder til  

 arbejdssøgende.
 § 6. Formidling af arbejde kan ske ved, at en  

 arbejdssøgende direkte sættes i forbindelse med en arbejdsgiver,  

 der har brug for arbejdskraft.
 § 7. For at fremme beskæftigelsen og  

 modvirke ubalance på arbejdsmarkedet kan der tilbydes økonomisk  

 støtte til gennemførelse af særlige  

 formidlingsaktiviteter.
 § 8. Arbejdsministeren fastsætter regler om  

 lediges kontakt med arbejdsformidlingen og om formidling af arbejde samt om  

 særlige formidlingsaktiviteter, der kan omfatte alle  

 arbejdssøgende og job.
Kapitel 3 Information og vejledning § 9. Arbejds- og uddannelsessøgende kan  

 få information om mulighederne for beskæftigelse og uddannelse  

 samt om andre aktiviteter i henhold til denne lov.
Stk. 2. Arbejds- og uddannelsessøgende kan endvidere  

 få vejledning om valg af erhverv og uddannelse.
Vejledning kan tilbydes  

 som kortere- eller længerevarende forløb ud fra en vurdering af  

 den enkeltes ønsker og forudsætninger.
 Stk. 3. Arbejdsministeren fastsætter nærmere  

 regler om en målrettet vejledningsindsats over for unge.
 § 10. Private og offentlige arbejdsgivere kan  

 få information og vejledning om arbejdskraft- og uddannelsesforhold  

 samt bistand til at afdække, fastlægge og indfri behovet for  

 arbejdskraft og uddannelse.
Kapitel 4 Individuel handlingsplan § 11. Ledige kan få udarbejdet en individuel  

 handlingsplan for, hvordan mulighederne for at få varig  

 beskæftigelse på det almindelige arbejdsmarked forbedres.
Stk. 2. I handlingsplanen, der revideres løbende,  

 beskrives den lediges beskæftigelsesmål.
Med udgangspunkt i den  

 lediges ønsker og forudsætninger og under hensyntagen til  

 arbejdsmarkedets behov angiver planen tillige, hvilke arbejdsmarkedspolitiske  

 aktiviteter der kan bidrage til opfyldelse af målet.
 Stk. 3. Handlingsplanens arbejdsmarkedspolitiske aktiviteter  

 kan dog fastsættes af arbejdsformidlingen under hensyn til konkrete  

 behov på arbejdsmarkedet.
 Stk. 4. En individuel handlingsplan skal udarbejdes eller  

 revideres forud for afgivelse af tilbud efter kapitlerne 5-7 og 9-11,  

 § 32 b, § 32 c, kapitel 12 og 12 a, jf. dog stk. 5.
 Stk. 5. Arbejdsministeren kan fastsætte regler om, at  

 arbejdsformidlingen i særlige situationer kan afgive tilbud om  

 uddannelse uden forudgående udarbejdelse eller revision af en  

 individuel handlingsplan.
Kapitel 5 Jobtræning § 12. Ledige kan få tilbud om  

 jobtræning hos private eller offentlige arbejdsgivere.
 § 13. Ved ansættelse i jobtræning skal  

 lønnen svare til den overenskomstmæssige eller den for  

 tilsvarende arbejde sædvanligt gældende.
Stk. 2. Ved ansættelse i jobtræning hos offentlige  

 arbejdsgivere kan lønnen højst udgøre 81 kr. pr. time  

 ekskl. feriepenge m.v.
Den maksimale timeløn reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Stk. 3. Ved ansættelse i jobtræning skal  

 arbejdsvilkårene i øvrigt svare til de overenskomstmæssige  

 eller de for tilsvarende arbejde sædvanligt gældende.
For  

 kontanthjælpsmodtagere kan arbejdstiden dog fastsættes ved  

 individuel aftale med arbejdsgiveren.
 Stk. 4. Personer i jobtræning er i øvrigt  

 omfattet af den lovgivning, som gælder for lønmodtagere.
 Stk. 5. Arbejdsministeren kan fastsætte  

 nødvendige undtagelser fra stk. 4.
 § 14. Under forudsætning af, at der sker en  

 nettoudvidelse af antallet af ansatte, udbetales der ved jobtræning et  

 løntilskud til arbejdsgiveren.
Stk. 2. Løntilskuddet efter stk. 1 udgør 43  

 kr. pr. time (1. januar 1994) og fastsættes for et år ad gangen  

 regnet fra den 1. januar.
Ved ansættelse af ledige dagpengemodtagere i  

 jobtræning hos offentlige arbejdsgivere udgør  

 løntilskuddet efter stk. 1 dog 81 kr. pr. time (1. januar 1994)  

 tillagt feriepenge.
Dette løntilskud reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Arbejdsministeren fastsætter nærmere regler om  

 reguleringen af løntilskuddet.
Stk. 3. Støtteperiodens længde fastsættes  

 ved aftale med arbejdsgiveren.
For ledige i aktivperioden, jf. § 52 a,  

 stk. 2, og § 55, stk. 2, i lov om  

 arbejdsløshedsforsikring m.v., kan støtteperioden i det enkelte  

 ansættelsesforhold hos private arbejdsgivere maksimalt aftales til 6  

 måneder.
Hos offentlige arbejdsgivere kan støtteperioden omfatte  

 hele aktivperioden.
 Stk. 4. Ved løntilskud svarende til sammenlagt 6  

 måneder eller mindre er udbetaling af tilskud til private arbejdsgivere  

 betinget af, at der ikke inden for det seneste år har været ansat  

 mere end én person med løntilskud efter denne lov eller efter  

 lov om aktiv socialpolitik til varetagelse af den samme arbejdsfunktion i  

 virksomheden.
Stk. 5. Ved løntilskud svarende til sammenlagt mere end  

 6 måneder skal private arbejdsgivere tilbyde den ledige uddannelse.  

 Uddannelsesperioden skal mindst udgøre 1/12 af tilskudsperioden.
I  

 virksomheder med mere end 10 ansatte må den ledige alene være  

 beskæftiget i op til 6 måneder ved samme arbejdsfunktion inden  

 for virksomheden.
 Stk. 6. I stedet for uddannelse, jf. stk. 5, kan private  

 arbejdsgivere efterfølgende ansætte den ledige uden tilskud i en  

 periode, der svarer til tilskudsperioden.
 Stk. 7. Udbetaling af løntilskud må ikke  

 være konkurrenceforvridende.
§ 15. (Ophævet) Kapitel 6 Uddannelse § 16. Ledige kan få tilbud om uddannelse ved  

 deltagelse i ordinære uddannelsesaktiviteter eller i form af et  

 særligt tilrettelagt uddannelsesprogram.
Uddannelsen skal udvikle den  

 lediges kompetence i forhold til konkrete behov på  

 arbejdsmarkedet.
 Stk. 2. Ved tilbud om uddannelse i det ordinære  

 uddannelsessystem gælder de almindelige regler om optagelse på  

 uddannelsen.
 § 17. Ledige dagpengemodtagere kan modtage  

 uddannelsesgodtgørelse under uddannelsen, jf. dog stk. 3 og  

 4.
Stk. 2. Godtgørelsen svarer til den ydelse, den ledige  

 ellers ville være berettiget til.
For unge under 25 år  

 udgør uddannelsesgodtgørelsen 50 procent af højeste  

 dagpenge for henholdsvis fuldtidsforsikrede og deltidsforsikrede, jf.  

 § 47 og § 70 i lov om arbejdsløshedsforsikring m.v.
For unge  

 under 25 år, der har gennemført en uddannelse, som berettiger  

 til optagelse i en arbejdsløshedskasse, udgør  

 uddannelsesgodtgørelsen dog 82 pct. af højeste dagpenge.
 Stk. 3. Uddannelsesgodtgørelse kan ikke udbetales til  

 unge under 25 år, hvis de har ret til eller deltager i en uddannelse,  

 der berettiger til uddannelsesstøtte fra statens  

 uddannelsesstøtte, dog kan arbejdsløshedskassen efter  

 arbejdsformidlingens bestemmelse udbetale uddannelsesgodtgørelse i op  

 til 18 måneder til unge ledige, der påbegynder et tilbud om  

 uddannelse efter § 32 a, og som ikke er berettiget til  

 uddannelsesstøtte fra statens uddannelsesstøtte, fordi retten  

 er opbrugt.
Stk. 4. Hvis den ledige har supplerende indtægter fra  

 arbejde, der svarer til eller overstiger uddannelsesgodtgørelsen,  

 bortfalder denne.
Hvis indtægterne er lavere end  

 uddannelsesgodtgørelsen, nedsættes denne, så den ledige i  

 alt får et beløb svarende til  

 uddannelsesgodtgørelsen.
 Stk. 5. Der kan ydes tilskud til befordring i forbindelse med  

 deltagelse i uddannelse i henhold til en handlingsplan eller en  

 uddannelsesplan, jf. § 27, stk. 2.
 Stk. 6. Arbejdsministeren kan efter forhandling med  

 undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 arbejdsformidlingen og arbejdsløshedskasserne om ledige, der deltager  

 i uddannelse efter dette kapitel.
Stk. 7. Ledige under 25 år omfattet af § 32 a og  

 § 32 c har ved deltagelse i tilbud om uddannelse, bortset fra  

 uddannelser, der berettiger til uddannelsesstøtte fra statens  

 uddannelsesstøtte, og uddannelser, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v., ret til det i stk. 2 nævnte  

 beløb for unge henholdsvis uden og med en kompetencegivende  

 uddannelse.
Arbejdsministeren fastsætter de nærmere regler  

 herom.
 § 18. Ledige dagpengemodtagere, som på grund  

 af manglende danskkundskaber kun vanskeligt kan opnå  

 beskæftigelse, kan af arbejdsformidlingen få tilbud om en  

 indledende sproglig vurdering, sprogundervisning og en afsluttende  

 sprogtest.
 Stk. 2. Arbejdsministeren fastsætter nærmere  

 regler om tilbud efter stk. 1.
 Stk. 3. Ledige dagpengemodtagere kan modtage  

 uddannelsesgodtgørelse under deltagelse i sprogundervisning, jf.  

 § 17.
 § 19. Ledige kan få orlov til uddannelse i  

 overensstemmelse med de herom gældende regler i lov om orlov.
§ 19 a.
Arbejdsmarkedsrådene kan indgå  

 aftaler med uddannelsesinstitutioner om erhvervsrettede  

 uddannelsesforløb, som ledige i dagpengeperioden kan tilmelde sig uden  

 forudgående udarbejdelse af en individuel handlingsplan.
 Stk. 2. Arbejdsministeren fastsætter de nærmere  

 rammer for anvendelse af stk. 1.
§ 19 b.
Arbejdsministeren kan fastsætte  

 regler om betaling af kost og logi i forbindelse med tilbud om uddannelse til  

 dagpengeberettigede ledige, der deltager i en uddannelse i henhold til en  

 uddannelsesplan eller handlingsplan.
Kapitel 7 Jobrotation og uddannelse af beskæftigede § 20. Private eller offentlige arbejdsgivere kan i  

 forbindelse med beskæftigedes midlertidige fravær aftale  

 jobrotationsordninger med arbejdsformidlingen eller kommunen, hvor ledige  

 erstatter beskæftigede.
 Stk. 2. Hvor private eller offentlige arbejdsgivere  

 indgår aftale om jobrotation i tilknytning til beskæftigedes  

 fravær på grund af orlov, udbetales der støtte i  

 overensstemmelse med de herom gældende regler.
 Stk. 3. Hvis der i forbindelse med jobrotation ansættes  

 en ledig i jobtræning, finder reglerne i lovens kapitel 5  

 anvendelse.
 Stk. 4. Arbejdsministeren kan bestemme, at der som led i  

 arbejdsmarkedsindsatsen kan anvendes midler til uddannelse af  

 beskæftigede samt til støtte til beskæftigede, der  

 deltager i uddannelse som led i jobrotationsordninger.
Kapitel 8 (Ophævet).
 § 21. (Ophævet).
Kapitel 9 Individuel jobtræning § 22. Til ledige, som kun vanskeligt kan  

 opnå beskæftigelse på normale løn- og  

 arbejdsvilkår eller i jobtræning på det almindelige  

 arbejdsmarked, kan der etableres individuel jobtræning på en  

 almindelig arbejdsplads hos private eller offentlige arbejdsgivere.
Stk. 2. Individuel jobtræning kan tillige bestå i  

 beskæftigelse hos folkeoplysende organisationer, beboerforeninger,  

 private husstande, grundejerforeninger, idrætsforeninger m.v.
Den  

 ledige kan enten ansættes af den folkeoplysende organisation m.v. eller  

 af arbejdsformidlingen henholdsvis (amts)kommunen, der herefter udsender den  

 ledige til den folkeoplysende organisation m.v.
 Stk. 3. Der kan etableres projekter for flere ledige i  

 forening.
 Stk. 4. Udførelsen af individuel jobtræning skal  

 så vidt muligt overlades til private.
 Stk. 5. Individuel jobtræning må kun omfatte  

 arbejde, der ellers ikke ville blive udført som almindeligt  

 lønnet arbejde.
 Stk. 6. Produktion og afsætning af produkter må  

 kun ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en  

 naturlig følge af produktionen og afsætningen sker på  

 markedsvilkår.
§ 23. Ved ansættelse i individuel  

 jobtræning aflønnes ledige dagpengemodtagere med en  

 projektydelse.
De organisationer, som har forhandlingsretten på det  

 pågældende område, aftaler projektydelsen pr. time.
Ved  

 ansættelse hos arbejdsgivere, der ikke er omfattet af en kollektiv  

 overenskomst, samt ved ansættelse inden for et område, hvor der  

 ikke er forhandlingsberettigede organisationer, eller hvor organisationerne  

 ikke har aftalt en projektydelse, fastsættes projektydelsen af  

 arbejdsministeren.
 Stk. 2. Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter  

 reglerne i lov om aktiv socialpolitik.
 Stk. 3. Arbejdstiden i individuel jobtræning  

 fastsættes ved individuel aftale med arbejdsgiveren, dog således  

 at den samlede ydelse pr. uge efter stk. 1 eller stk. 2 efter  

 fradrag af arbejdsmarkedsbidraget og bortset fra eventuelt tilskud til  

 befordring, jf. stk. 7, maksimalt svarer til dagpengenes højeste  

 beløb pr. uge for henholdsvis fuldtidsforsikrede og deltidsforsikrede  

 og til 82 pct. af højeste dagpenge, for ledige under 25 år, der  

 er optaget i en arbejdsløshedskasse i henhold til § 41,  

 stk. 1, nr. 3, litra b, i lov om arbejdsløshedsforsikring m.v. og  

 som ikke efter uddannelsens afslutning har haft 52 ugers beskæftigelse  

 inden for de sidste 3 år, jf. § 53, stk. 2, litra a, i lov om  

 arbejdsløshedsforsikring m.v..
 Stk. 4. Arbejdsvilkårene i øvrigt skal svare til  

 de overenskomstmæssige eller de for tilsvarende arbejde  

 sædvanligt gældende.
 Stk. 5. Personer i individuel jobtræning er i  

 øvrigt omfattet af den lovgivning, som gælder for  

 lønmodtagere.
 Stk. 6. Arbejdsministeren kan fastsætte  

 nødvendige undtagelser fra stk. 5.
 Stk. 7. Der kan ydes tilskud til befordring i forbindelse med  

 tilbud om individuel jobtræning, jf. § 27, stk. 2.
§ 24. Ved individuel jobtræning efter  

 § 22, stk. 1 eller stk. 3, jf. stk. 1, udbetales et  

 økonomisk tilskud til den private eller offentlige arbejdsgiver, hos  

 hvem individuel jobtræning etableres.
Det samme gælder for  

 individuel jobtræning efter § 22, stk. 2 eller stk. 3,  

 hvor den folkeoplysende organisation m.v. er arbejdsgiver.
Stk. 2. Ved individuel jobtræning efter § 22,  

 stk. 2 eller stk. 3, hvor arbejdsformidlingen eller (amts)kommunen  

 udsender den ledige til beskæftigelse hos en folkeoplysende  

 organisation m.v., indbetaler den folkeoplysende organisation m.v. et  

 beløb for det udførte arbejde til henholdsvis  

 arbejdsformidlingen eller (amts)kommunen.
Nærmere regler om  

 beløbets størrelse fastsættes af arbejdsministeren efter  

 forhandling med socialministeren.
Stk. 3. Tilskuddets størrelse og støtteperiodens  

 længde fastsættes ved aftale med arbejdsgiveren.
Tilskuddet kan  

 dog ikke overstige ydelsen til den ledige.
Arbejdsministeren kan  

 fastsætte bestemmelser om, at det økonomiske tilskud til  

 arbejdsgiveren kan overstige ydelsen til den ledige, når der er tale om  

 dagpengemodtageres ansættelse i individuel jobtræning etableret  

 som projekter uden for (amts)kommunalt regi, når projektet ikke  

 etableres som overskudsgivende.
 Stk. 4. Ved individuel jobtræning etableret på en  

 almindelig arbejdsplads hos private arbejdsgivere finder bestemmelserne i  

 § 14, stk. 4-6 anvendelse.
 Stk. 5. Etablering af individuel jobtræning og  

 udbetaling af tilskud efter stk. 1 må ikke være  

 konkurrenceforvridende.
Kapitel 9 a Puljejob § 24 a.
Ledige dagpengemodtagere i aktivperioden  

 og ledige, der modtager dagpenge efter § 55, stk. 4, i lov om  

 arbejdsløshedsforsikring m.v., kan få tilbud om  

 beskæftigelse inden for de særlige puljejob, som er oprettet  

 inden for offentlige serviceområder efter de herom gældende  

 regler.
Tilbudet kan, jf. § 33, stk. 2, afgives i  

 dagpengeperioden.
 Stk. 2. Ved ansættelse i et puljejob skal lønnen  

 svare til den overenskomstmæssige eller den for tilsvarende arbejde  

 sædvanligt gældende, dog kan lønnen pr. time ekskl.  

 feriepenge m.v. højst udgøre 81,00 kr. (pr. 1. januar 1994).  

 Den maksimale timeløn reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 3. Arbejdsvilkårene i øvrigt skal svare til  

 de overenskomstmæssige eller de for tilsvarende arbejde  

 sædvanligt gældende.
 Stk. 4. Der kan ydes tilskud til befordring i forbindelse med  

 tilbud om beskæftigelse i et puljejob, jf. § 27, stk. 2.
 Stk. 5. Den samlede ydelse pr. uge skal efter fradrag af  

 arbejdsmarkedsbidrag og eventuelt bidrag til arbejdsmarkedspension og bortset  

 fra eventuelt tilskud til befordring, jf. stk. 4, svare til dagpengenes  

 højeste beløb for henholdsvis fuldtidsforsikrede og  

 deltidsforsikrede, jf. lov om arbejdsløshedsforsikring m.v. § 47  

 og § 70 og til 82 pct. af højeste dagpenge, for ledige under 25  

 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om  

 arbejdsløshedsforsikring m.v. og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i lov om  

 arbejdsløshedsforsikring m.v.. Arbejdstiden fastsættes under  

 hensyn hertil samt under hensyn til løn og tillæg m.v.  

 Arbejdsministeren kan efter forhandling med arbejdsmarkedets parter og de  

 kommunale organisationer fastsætte nærmere regler om arbejdstiden  

 i tilbud.
 Stk. 6. Arbejdsministeren kan fastsætte regler om, at  

 ledige ikke samtidig kan være i tilbud og i ordinær  

 beskæftigelse hos samme arbejdsgiver.
 Stk. 7. Personer, som er beskæftiget i et puljejob, er i  

 øvrigt omfattet af den lovgivning, som gælder for  

 lønmodtagere.
 Stk. 8. Arbejdsministeren kan fastsætte  

 nødvendige undtagelser fra stk. 7.
§ 24 b.
Ved ansættelse i et puljejob kan  

 ledige være beskæftiget i op til 3 år i samme  

 puljejob.
 Stk. 2. Arbejdsministeren kan fastsætte nærmere  

 regler om, at ledige, som i mere end 1 år er beskæftiget i samme  

 puljejob, skal have ret og pligt til vejledning om, hvorledes mulighederne  

 for at opnå ordinær beskæftigelse kan forbedres.
§ 24 c.
Under forudsætning af, at der sker  

 en nettoudvidelse af antallet af ansatte, udbetales der ved ansættelse  

 i et puljejob et økonomisk tilskud til den arbejdsgiver, hos hvem  

 puljejobbet er etableret.
Tilskuddet svarer til ydelsen til den ledige.
 Stk. 2. Udbetaling af tilskud til puljejob må ikke  

 være konkurrenceforvridende.
 Stk. 3. Arbejdsgiveren medfinansierer puljejob med 10 pct. af  

 den samlede lønudgift til puljejob.
 Stk. 4. Arbejdsministeren fastsætter nærmere  

 regler om arbejdsgiveres medfinansiering i forbindelse med  

 puljeansættelse.
§ 24 d.
Arbejdsministeren kan fastsætte  

 regler om brugen af puljejob som arbejdsmarkedspolitisk redskab.
§ 24 e.
Arbejdsministeren kan fastsætte  

 nærmere retningslinier om puljejob, herunder inden for hvilke  

 offentlige serviceområder puljejob kan oprettes.
Kapitel 10 Kombination af tilbud, forsøgsaktiviteter,  

 brugerbetaling m.v.
 § 25. Tilbud til ledige gives ud fra en samlet  

 bedømmelse af den enkeltes mulighed for at opnå varig  

 beskæftigelse uden tilskud på det almindelige arbejdsmarked.  

 Tilbudene kan gives hver for sig eller i en kombination.
 § 26. I overensstemmelse med  

 Arbejdsmarkedsrådets beslutning om gennemførelse af  

 forsøgs- og udviklingsinitiativer, jf. § 60, kan der gives andre  

 tilbud end dem, der er nævnt i kapitel 2-7, 9 og 9 a.
 § 27. Arbejdsministeren fastsætter  

 nærmere regler om tilrettelæggelse af arbejdsmarkedsindsatsen,  

 herunder om de enkelte tilbud i indsatsen.
 Stk. 2. Arbejdsministeren kan fastsætte regler om  

 gennemførelse af forsøgs- og udviklingsinitiativer, om mulighed  

 for gennemførelse af tilbud i udlandet, om praktik i forbindelse med  

 uddannelse med uddannelsesgodtgørelse, om undervisning i forbindelse  

 med jobtræning og individuel jobtræning samt om mulighed for  

 befordringsgodtgørelse til ledige, der deltager i en uddannelse i  

 henhold til en handlings- eller uddannelsesplan, i individuel  

 jobtræning, i et puljejob, i jobtræning hos offentlige  

 arbejdsgivere i aktivperioden eller deltager i en uddannelse efter § 19  

 a uden handlingsplan.
Stk. 3. Arbejdsministeren kan fastsætte bestemmelser om  

 brugerbetaling på områder, hvor arbejdsformidlingen yder en  

 særlig service.
Brugerbetaling må ikke anvendes i forhold til  

 arbejdstagere, hvad enten de er beskæftigede, arbejds- eller  

 uddannelsessøgende.
 Stk. 4. I det omfang reglerne tillige vedrører  

 kontanthjælpsmodtagere, sker fastsættelsen efter forhandling med  

 socialministeren.
§ 27 a. (ophævet) § 27 b.
Arbejdsministeren fastsætter  

 nærmere regler om lediges rettigheder efter kapitel 11, 11 a, 12 og 12  

 a, herunder om opgørelse af ledighed.
Kapitel 10 a Iværksættelse af særlige  

 initiativer § 27 c.
Arbejdsministeren kan fastsætte  

 regler for iværksættelse af nye og videreførelse eller  

 permanentgørelse af særlige initiativer i  

 arbejdsmarkedsindsatsen rettet mod en løsning af manglende  

 arbejdskraft på enkelte områder på arbejdsmarkedet.
 Stk. 2. Arbejdministeren indhenter en udtalelse fra  

 Landsarbejdsrådet før iværksættelse af de i  

 stk. 1 nævnte initiativer.
Afsnit III Rettigheder, tilbud og pligter i dagpenge- og  

 aktivperioden Kapitel 11 Rettigheder i dagpengeperioden § 28. Ledige dagpengemodtagere, der er i  

 dagpengeperioden, jf. § 52 a, stk. 1, og § 55, stk. 1, i lov  

 om arbejdsløshedsforsikring m.v., og som selv fremsætter  

 ønske herom, har, når de har opbrugt deres adgang til orlov til  

 uddannelse i op til 6 uger, jf. § 2, stk. 4, i lov om orlov, eller  

 deres adgang til arbejdsmarkedsuddannelse i op til 6 uger, jf. § 3 a,  

 stk. 4, i lov om arbejdsmarkedsuddannelser, ret til at få  

 udarbejdet en handlingsplan, jf. § 11, med henblik på yderligere  

 uddannelse.
Stk. 2. I handlingplanen beskrives den lediges uddannelses- og  

 beskæftigelsesmål.
Arbejdsformidlingen har pligt til med  

 udgangspunkt i den lediges ønsker og forudsætninger at vurdere  

 den lediges uddannelsesønsker i forhold til konkrete behov for  

 opkvalificering inden for områder på arbejdsmarkedet med behov  

 for arbejdskraft.
 Stk. 3. Arbejdsministeren kan fastsætte nærmere  

 regler om tilbud efter dette kapitel.
 § 29. Ledige dagpengemodtagere, har i  

 dagpengeperioden, jf. § 52 a, stk. 1, og § 55, stk. 1, i  

 lov om arbejdsløshedsforsikring m.v., ret til , uden at der er  

 udarbejdet en handlingsplan, at søge optagelse på de  

 erhvervsrettede uddannelsesforløb, der er oprettet ved aftale mellem  

 Arbejdsmarkedsrådet og uddannelsesinstitutioner, jf. § 19 a.
 § 30. (Ophævet).
 § 31. (Ophævet).
 § 32. (Ophævet).
Kapitel 11 a Rettigheder og tilbud til unge ledige under25  

 år § 32 a.
Ledige dagpengemodtagere under 25  

 år, der ikke har gennemført en uddannelse, som berettiger til  

 optagelse i en arbejdsløshedskasse, har i aktivperioden ret og pligt  

 til et tilbud om uddannelse på fuld tid i sammenlagt 18 måneder,  

 jf. § 52 a i lov om arbejdsløshedsforsikring m.v.
Stk. 2. En individuel uddannelsesplan skal udarbejdes eller  

 revideres forud for afgivelse af et tilbud om uddannelse.
I uddannelsesplanen  

 beskrives den lediges uddannelses- og beskæftigelsesmål.
Med  

 udgangspunkt i den lediges ønsker og forudsætninger samt  

 arbejdsmarkedets behov angiver planen, hvilke uddannelsesaktiviteter der kan  

 bidrage til opfyldelse af målet.
 Stk. 3. Uddannelsesplanens aktiviteter kan dog  

 fastsættes af arbejdsformidlingen under hensyn til konkrete behov  

 på arbejdsmarkedet.
 Stk. 4. Ydelserne ved deltagelse i et uddannelsestilbud  

 afhænger af valg af uddannelse.
§ 32 b.
Til ledige fuldtidsforsikrede  

 dagpengemodtagere, som har haft mindst 24 måneders beskæftigelse  

 inden for 36 måneder, og til ledige deltidsforsikrede  

 dagpengemodtagere, som har haft mindst 16 måneders beskæftigelse  

 inden for 36 måneder, jf. § 52 a i lov om  

 arbejdsløshedsforsikring m.v., og som har ret og pligt til tilbud  

 efter § 32 a, stk. 1, kan der i stedet for uddannelse gives tilbud  

 efter kapitlerne 3, 5-7og 9-10.
§ 32 c.
Ledige dagpengemodtagere under 25  

 år, der har gennemført en uddannelse, som berettiger til  

 optagelse i en arbejdsløshedskasse, har i aktivperioden, jf. § 52  

 a i lov om arbejdsløshedsforsikring m.v., ret og pligt til et tilbud  

 på op til fuld til efter kapitlerne 3, 5-7 og 9-10.
§ 32 d.
Arbejdsministeren fastsætter  

 nærmere regler om ledige dagpengemodtageres rettigheder og pligter  

 efter dette kapitel.
 Stk. 2. Arbejdsministeren bemyndiges til efter forhandling med  

 undervisningsministeren at fastsætte nærmere regler om  

 uddannelsesinstitutionernes pligt til at underrette og afgive oplysninger til  

 arbejdsformidlingen og arbejdsløshedskasserne om unge, der deltager i  

 en uddannelse efter § 32 a eller har fået tilbud om uddannelse  

 efter § 32 c.
Kapitel 12 Rettigheder og pligter i aktivperioden § 33. Med det formål, at ledige kan  

 opnå ordinær beskæftigelse, planlægger de regionale  

 arbejdsmarkedsråd indsatsen og kan anvende og kombinere følgende  

 tilbud:
1)	Information og vejledning, 2)	uddannelse, 3)	jobtræning hos offentlige arbejdsgivere, 4)	jobtræning hos private arbejdsgivere i op til 6  

 måneder, 5)	individuel jobtræning, 6)	puljejob.
Stk. 2. Ledige dagpengemodtagere har i hele aktivperioden, jf.  

 § 52 a, stk. 2, og § 55, stk. 2, i lov om  

 arbejdsløshedsforsikring m.v., ret og pligt til at modtage tilbud op  

 til fuld tid.
Den ledige har ret og pligt til at modtage tilbud, som afgives  

 i dagpengeperioden med henblik på påbegyndelse i aktivperioden.  

 Arbejdsministeren kan fastsætte regler om, at retten og pligten til  

 tilbud nedsættes eller bortfalder, når ledige selv finder  

 ordinær beskæftigelse.
Der kan herunder fastsættes regler  

 om, at ledige ikke samtidig kan være i tilbud og i ordinær  

 beskæftigelse hos samme arbejdsgiver, samt regler om en  

 tidsbegrænsning af en kombination af støttet og ordinær  

 beskæftigelse.
Stk. 3. Ledige dagpengemodtagere har i hele perioden ret til  

 individuel jobtræning, hvis den ledige selv finder en individuel  

 jobtræningsplads hos en privat arbejdsgiver.
Reglerne i kapitel 9 og 10  

 finder anvendelse.
Stk. 4. Ledige dagpengemodtagere har ret til et puljejob, hvis  

 den ledige selv finder et puljejob.
Reglerne i kapitel 9 a, samt kapitel 10  

 finder anvendelse.
 Stk. 5. Ledige med mere end 2 års ledighed i  

 aktivperioden skal have tilbud om en revision af den individuelle  

 handlingsplan med henblik på at der kan iværksættes  

 særlige initiativer senest 26 uger, før ydelsesperioden  

 ophører.
§ 34. Ved deltagelse i tilbud bortset fra  

 jobtræning hos private arbejdsgivere, må ydelsen til den ledige  

 efter fradrag af arbejdsmarkedsbidrag og eventuelt bidrag til  

 arbejdsmarkedspension ikke overstige dagpengenes højeste beløb  

 for henholdsvis fuldtidsforsikrede og deltidsforsikrede, jf. lov om  

 arbejdsløshedsforsikring m.v. § 47 og § 70. Til ledige under  

 25 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om arbejdsløshedsforsikring  

 m.v., og som ikke efter uddannelsens afslutning har haft 52 ugers  

 beskæftigelse inden for de sidste 3 år, jf. § 53,  

 stk. 2, litra a, i lov om arbejdsløshedsforsikring m.v., må  

 ydelsen ikke overstige 82 pct. af højeste dagpenge.
Arbejdstiden i det  

 enkelte tilbud fastsættes under hensyn hertil samt under hensyn til  

 løn og tillæg m.v.
Arbejdsministeren kan efter forhandling med  

 arbejdsmarkedets parter og de kommunale organisationer fastsætte  

 nærmere regler om arbejdstiden i tilbud.
Såfremt arbejdstiden  

 bliver mindre end fuld tid, kan tilbudet suppleres op til henholdsvis 37  

 timer for fuldtidsforsikrede og 30 timer for deltidsforsikrede.
Herudover kan  

 der ydes befordringsgodtgørelse i forbindelse med tilbud efter kapitel  

 6, 9, 9 a og 12 i forbindelse med jobtræning hos offentlige  

 arbejdsgivere.
Stk. 2. Ved deltagelse i tilbud bortset fra tilbud efter  

 kapitel 6 har den ledige ret til at modtage et beløb, der sammenlagt  

 med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr.  

 uge for henholdsvis fuldtidsforsikrede og deltidsforsikrede, jf. § 55,  

 stk. 2, i lov om arbejdsløshedsforsikring m.v.
Til ledige under  

 25 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om  

 arbejdsløshedsforsikring m.v., og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i lov om  

 arbejdsløshedsforsikring m.v., udgør beløbet 82 pct. af  

 højeste dagpenge.
Befordringsgodtgørelse efter stk. 1  

 medregnes ikke i indtægten.
 Stk. 3. Arbejdsministeren fastsætter nærmere  

 regler om tilbud efter dette kapitel, herunder regler, der sikrer, at ledige  

 kan påbegynde et tilbud umiddelbart ved aktivperiodens begyndelse.
Kapitel 12 a Rettigheder og pligter for særlige grupper af  

 ledige § 34 a. (Ophævet).
§ 34 b.
Ledige dagpengemodtagere, der modtager  

 dagpenge efter § 55, stk. 4, i lov om  

 arbejdsløshedsforsikring m.v., har ret og pligt til at modtage tilbud  

 om aktivering i op til fuld tid.
Retten og pligten til tilbud gælder  

 for hele perioden.
Bestemmelserne i kapitel 12 om rettigheder og pligter i  

 aktivperioden finder tilsvarende anvendelse.
En individuel handlingsplan skal  

 udarbejdes eller revideres forud for afgivelse af tilbud.
 Stk. 2. Arbejdsministeren fastsætter nærmere  

 regler om anvendelsen af stk. 1.
Afsnit IV Ansvarlige for arbejdsmarkedsindsatsen Kapitel 13 Underretningspligt ved afslag m.v. på tilbud § 35. Hvis en ledig ikke vil medvirke til  

 udarbejdelse af en individuel handlingsplan, henholdsvis uddannelsesplan,  

 eller ikke følger handlingsplanen, henholdsvis uddannelsesplanen, jf.  

 kapitel 4 og 11 a, skal den myndighed, der har ansvaret for at tilvejebringe  

 tilbudet, underrette den lediges arbejdsløshedskasse.
 Stk. 2. Arbejdsløshedskassen træffer på  

 baggrund af meddelelsen efter stk. 1 afgørelse om de  

 dagpengemæssige konsekvenser, jf. lov om  

 arbejdsløshedsforsikring m.v., § 63, stk. 1, nr. 4.
§ 35 a.
Ledige, som deltager i tilbud, står  

 til rådighed for arbejde formidlet af arbejdsformidlingen eller  

 arbejdsløshedskassen.
Arbejdsministeren kan fastsætte  

 nærmere regler herom, herunder om at arbejdsformidlingen kan fravige  

 kravet om rådighed.
 § 36. Hvis en kontanthjælpsmodtager  

 afslår, udebliver fra, ophører med eller afbryder et tilbud  

 efter kapitel 2-7 og 9-10, skal arbejdsformidlingen, i det omfang tilbudet er  

 afgivet af arbejdsformidlingen, underrette den pågældendes  

 kommune.
§ 36 a.
Hvis en kontanthjælpsmodtager, der  

 er tilmeldt arbejdsformidlingen i henhold til § 38, stk. 3,  

 afslår et formidlet arbejde eller udebliver fra en formidlingssamtale  

 eller en kontaktdato på arbejdsformidlingen, skal arbejdsformidlingen  

 underrette den pågældendes kommune, som herefter skal foretage en  

 rådighedsvurdering.
Kapitel 14 Tilvejebringelse af tilbud § 37. Arbejdsformidlingen tilvejebringer de tilbud  

 til ledige, som omhandles i denne lov. (Amts)kommunerne tilvejebringer tilbud  

 i medfør af denne lovs kapitel 3-7 og 9 og 10 til ledige  

 kontanthjælpsmodtagere, førtidspensionister samt personer med  

 fysisk/psykisk handicap eller særlige sociale problemer, jf. reglerne  

 herom i kapitel 4, 6 og 7 i lov om aktiv socialpolitik.
Stk. 2. (Amts)kommunerne og staten kan oprette puljejob inden  

 for eget forvaltningsområde eller i anden offentlig eller offentligt  

 støttet institution.
Puljejob kan tilbydes ledige dagpengemodtagere,  

 jf. kapitel 9 a.
Den samlede ramme og retningslinjerne i øvrigt for  

 puljejob fastsættes én gang årligt af arbejdsministeren,  

 som efter forhandling med Landsarbejdsrådet fordeler puljerne.
Stk. 3. (Amts)kommunerne og staten har pligt til at fremskaffe  

 en given kvote jobtræningspladser, jf. kapitel 5 og 9, til ledige  

 dagpengemodtagere inden for eget forvaltningsområde eller i anden  

 offentlig eller offentligt støttet institution.
Kvoten  

 fastsættes én gang årligt af arbejdsministeren efter  

 indstilling fra Landsarbejdsrådet.
Kapitel 15 Gennemførelse af tilbud § 38. Arbejdsformidlingen og (amts)kommunerne  

 gennemfører arbejdsmarkedsindsatsen.
Stk. 2. Arbejdsformidlingen og (amts)kommunerne kan  

 vælge selv at gennemføre de tilbud, de har ansvaret for at  

 tilvejebringe, eller helt eller delvis at overlade gennemførelsen til  

 andre, eventuelt mod betaling.
Arbejdsformidlingen og (amts)kommunerne kan  

 ikke herved fraskrive sig ansvaret for tilvejebringelse af tilbudene.
 Stk. 3. Kommunerne tilmelder personer, der får  

 kontanthjælp alene på grund af ledighed, til arbejdsformidlingen  

 med henblik på formidling af arbejde.
 Stk. 4. (Amts)kommunerne kan formidle arbejde til personer,  

 der modtager eller søger støtte efter lov om aktiv  

 socialpolitik, til førtidpensionister og til personer med fysisk eller  

 psykisk handicap eller særlige sociale problemer, jf. lov om social  

 service.
 Stk. 5. Arbejdsministeren fastsætter efter forhandling  

 med socialministeren og de kommunale organisationer og efter indhentet  

 udtalelse fra Landsarbejdsrådet nærmere bestemmelser om  

 (amts)kommunernes medvirken i arbejdsmarkedsindsatsen.
 § 39. Arbejdsløshedskasserne kan formidle  

 arbejde til egne ledige medlemmer.
 Stk. 2. Arbejdsløshedskasserne har pligt til at  

 informere og vejlede deres egne medlemmer om mulighederne for at få  

 beskæftigelse på det almindelige arbejdsmarked, om mulighederne  

 for at få tilbud samt om de dagpengemæssige konsekvenser af at  

 afslå, udeblive fra, ophøre med eller afbryde et tilbud, som den  

 ledige har fået som led i den arbejdsmarkedspolitiske indsats.
 Stk. 3. Arbejdsministeren fastsætter nærmere  

 regler om arbejdsløshedskassernes samarbejde med arbejdsformidlingen  

 om vejledning m.v. efter stk. 2. Arbejdsministeren kan bestemme, at  

 arbejdsløshedskasserne skal medvirke ved udarbejdelse og revision af  

 en individuel handlingsplan, jf. § 11.
Stk. 4. Det påhviler arbejdsløshedskasserne at  

 give meddelelse til arbejdsformidlingen om de medlemmer, der fortsat  

 står til rådighed for arbejdsmarkedet, og som er berettiget til  

 tilbud efter denne lov.
Arbejdsministeren kan fastsætte nærmere  

 regler herom, herunder om tidspunktet for arbejdsløshedskassernes  

 indberetning.
§ 39 a.
Arbejdsministeren kan  

 iværksætte forsøg med og kan fastsætte nærmere  

 regler for, hvorledes andre kan medvirke i og samarbejde med  

 arbejdsformidlingen om tilmelding, grundregistrering, indsatsen i  

 dagpengeperioden, jobsøgningsaktiviteter og vejledning m.v. i  

 forbindelse med den aktive arbejdsmarkedsindsats.
Kapitel 16 Udbetaling af ydelser, refusion, tilsyn, regnskab  

 m.v.
 § 40. Arbejdsløshedskasserne udbetaler  

 uddannelsesgodtgørelse til ledige dagpengemodtagere samt  

 befordringsgodtgørelse til ledige dagpengemodtagere, der deltager i  

 uddannelse, i individuel jobtræning, i et puljejob eller er i  

 jobtræning hos offentlige arbejdsgivere i aktivperioden.
 Stk. 2. Staten yder arbejdsløshedskasserne refusion af  

 de udgifter, som afholdes efter stk. 1. Reglerne i §§ 79-82 i lov  

 om arbejdsløshedsforsikring m.v. finder tilsvarende anvendelse, dog  

 skal regnskab for udbetaling af de i stk. 1 nævnte ydelser  

 tilsendes direktøren for Arbejdsmarkedsstyrelsen.
 Stk. 3. Arbejdsministeren fastsætter nærmere  

 regler om beregning og udbetaling samt om administration, regnskab, revision,  

 tilsyn m.v. for de i stk. 1 omhandlede ydelser.
 § 41. Arbejdsformidlingen eller (amts)kommunen  

 udbetaler løntilskud i forbindelse med jobtræning og tilskud i  

 forbindelse med individuel jobtræning eller puljejob.
 Stk. 2. Arbejdsministeren fastsætter nærmere  

 regler om beregning og udbetaling, herunder refusion, samt om administration,  

 regnskab, revision, tilsyn m.v. for de i stk. 1 omhandlede tilskud.
 Stk. 3. Arbejdsministeren fastsætter nærmere  

 regler om administration og udbetaling af løntilskud og tilskud efter  

 stk. 1 og kan herunder bestemme, at administrationen og udbetalingen til  

 (amts)kommunerne kan overføres til en anden offentlig myndighed.
§ 41 a.
Arbejdsministeren kan fastsætte  

 nærmere regler om ydelse af forskud til aktiviteter i henhold til denne  

 lov og om betaling af afmeldegebyrer til uddannelsessteder m.v.
Kapitel 16 a Bidrag til Arbejdsmarkedets Tillægspension § 41 b.
For personer, der er medlem af en  

 arbejdsløshedskasse for lønmodtagere, som modtager  

 uddannelsesgodtgørelse og er over 25 år, indbetales det bidrag,  

 der er fastsat efter § 15, stk. 1, sammenholdt med § 2 a,  

 stk. 6, i lov om Arbejdsmarkedets Tillægspension, jf. dog  

 stk. 2.
 Stk. 2. Modtageren af uddannelsesgodtgørelse betaler  

 1/3 af bidraget, mens staten betaler 2/3. Hver bidragsandel for en uge  

 nedrundes til nærmeste hele kronebeløb.
 Stk. 3. Arbejdsløshedskassen fratrækker  

 medlemmets del af bidraget ved udbetalingen af uddannelsesgodtgørelsen  

 med henblik på indbetaling af bidraget til Arbejdsmarkedets  

 Tillægspension efter hvert kvartals udløb.
 Stk. 4. Statens andel af bidraget indbetales af Direktoratet  

 for Arbejdsløshedsforsikring til Arbejdsmarkedets Tillægspension  

 efter hvert kvartals udløb.
 Stk. 5. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidraget fra modtagere af uddannelsesgodtgørelse efter stk. 3  

 og 4 samt indberetning herom til Arbejdsmarkedets Tillægspension.
 Stk. 6. Indbetaler arbejdsløshedskassen ikke bidrag  

 rettidigt, finder reglerne i § 17, stk. 2-5 og 7, i lov om  

 Arbejdsmarkedets Tillægspension tilsvarende anvendelse.
§ 41 c.
Personer, som er medlemmer af en  

 arbejdsløshedskasse for lønmodtagere, som modtager  

 uddannelsesgodtgørelse, og som er over 25 år, betaler en  

 særlig pensionsopsparing, der udgør det i § 17 f,  

 stk. 3, i lov om Arbejdsmarkedets Tillægspension fastsatte.
 Stk. 2. Arbejdsløshedskassen fratrækker  

 opsparingen ved udbetalingen af uddannelsesgodtgørelsen med henblik  

 på indbetaling af beløbet til Arbejdsmarkedets  

 Tillægspension efter hvert kvartals udløb.
Stk. 3. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkeds Tillægspension nærmere regler om indbetaling  

 af opsparingen efter stk. 1 og 2 samt om indberetning herom til  

 Arbejdsmarkedets Tillægspension.
Der kan herunder fastsættes  

 regler om, at opsparingen fratrækkes sammen med medlemmets del af  

 ATP-bidraget, jf. § 41 b, stk. 3, og at det samlede beløb  

 for en uge nedrundes til nærmeste hele kronebeløb.
 Stk. 4. Indbetaler kassen ikke opsparingsbeløb  

 rettidigt, finder reglerne i § 17, stk. 2-5 og 7, i lov om  

 Arbejdsmarkedets Tillægspension tilsvarende anvendelse.
Afsnit V Øvrige bestemmelser Kapitel 17 Udveksling og videregivelse af oplysninger m.v.
 § 42. Arbejdsformidlingen og  

 arbejdsløshedskasserne må ikke videregive oplysninger om  

 arbejdssøgende og arbejdsgivere til uvedkommende.
 § 43. Til brug for vejledningen af ledige,  

 herunder udarbejdelse af en individuel handlingsplan, og med henblik på  

 at sikre sammenhængende vejledning kan der inden for rammerne af lov om  

 offentlige myndigheders registre udveksles relevante oplysninger mellem  

 arbejdsformidlingen, (amts)kommunerne og arbejdsløshedskasserne.
 Stk. 2. Arbejdsformidlingen underretter den lediges  

 arbejdsløshedskasse om indholdet af den individuelle handlingsplan,  

 jf. kapitel 4. Til brug for opdateringen af Arbejdsministeriets registre over  

 arbejdssøgende og arbejdsgivere kan der inden for rammerne af lov om  

 offentlige myndigheders registre udveksles relevante oplysninger mellem  

 Arbejdsministeriets enheder, offentlige og private virksomhedsregistre samt  

 det centrale personregister.
 § 44. Som led i formidlingssamarbejdet mellem  

 lande, der er omfattet af fri bevægelighed for arbejdskraft, kan  

 arbejdsformidlingen videregive oplysninger om danske arbejdsgiveres  

 ønsker om arbejdskraft (jobordrer) med angivelse af arbejdsgiverens  

 navn og adresse, arbejdets karakter m.v. via edb til disse landes  

 arbejdsmarkedsmyndigheder.
 § 45. Når en faglig organisation skriftligt  

 og fyldestgørende har fremsendt oplysninger om, at en arbejdsgiver er  

 omfattet af strejke eller lockout, må der ikke formidles arbejdskraft  

 til arbejdsgiveren, før konflikten er hævet eller kendt  

 overenskomststridig eller på anden måde retsstridig.
 § 46. En modtager af uddannelsesgodtgørelse  

 har pligt til at underrette sin arbejdsløshedskasse om forhold, der  

 kan være af betydning for retten til godtgørelsen.
 Stk. 2. Har en modtager af uddannelsesgodtgørelse givet  

 urigtige oplysninger eller fortiet forhold, der har betydning for retten til  

 godtgørelsen, skal fejludbetalt godtgørelse tilbagebetales  

 efter reglerne i kapitel 13 i lov om arbejdsløshedsforsikring m.v.
 § 47. Arbejdsministeren kan fastsætte  

 nærmere regler om udveksling og videregivelse af oplysninger samt om  

 tilbagebetaling af ydelser udbetalt på urigtigt grundlag.
Kapitel 18 Oprettelse og drift af registre § 48. Arbejdsministeren har ansvar for oprettelse  

 og drift af registre, der føres ved hjælp af elektronisk  

 databehandling, vedrørende arbejdsmarkedsindsatsen, jf. lov om  

 offentlige myndigheders registre.
 Stk. 2. Registre kan indgå i et sammenhængende  

 system af registre, som blandt andet skal danne grundlag for udarbejdelsen af  

 en arbejdsmarkedsstatistik, det tilsyn, staten skal føre med de  

 statsanerkendte arbejdsløshedskasser, formidling af arbejdskraft og  

 uddannelsesadministration.
 Stk. 3. Arbejdsministeren kan fastsætte nærmere  

 regler for indhentning af oplysninger til brug for registrene.
Stk. 4. Registre, som er oprettet af arbejdsministeren, kan  

 samkøres i det omfang, det tjener et administrativt formål i  

 Arbejdsministeriet.
Registre, som er oprettet af arbejdsministeren, kan  

 endvidere samkøres med arbejdsløshedskassernes og kommunernes  

 registre.
Kapitel 18 a Præmieringsordning for offentlige arbejdsgivere,  

 der ansætter personer fra stillinger med løntilskud i varige  

 ordinære stillinger § 48 a.
Arbejdsformidlingen henholdsvis  

 kommunen udbetaler 50.000 kr. til offentlige arbejdsgivere, der  

 ansætter en person fra jobtræning, puljejob eller individuel  

 jobtræning hos offentlige arbejdsgivere i en varig stilling på  

 overenskomstmæssige løn- og ansættelsesvilkår  

 på fuld tid.
Den ordinære ansættelse skal være  

 på mindst 18 sammenhængende måneder og skal ske hos den  

 arbejdsgiver, der har ansat personen i jobtræning, puljejob eller  

 individuel jobtræning.
Præmien udbetales til den ansættende  

 institution.
 Stk. 2. Personen skal have været i jobtræning,  

 puljejob eller individuel jobtræning hos arbejdsgiveren i mindst 12 og  

 højst 24 sammenhængende måneder efter lov om en aktiv  

 arbejdsmarkedspolitik eller lov om aktiv socialpolitik.
Stk. 3. Arbejdsformidlingen administrerer  

 præmieringsordningen ved ansættelse af dagpengeberettigede  

 ledige.
Kommunerne administrerer præmieringsordningen ved  

 ansættelse af kontanthjælpsmodtagere.
Stk. 4. Arbejdsformidlingen henholdsvis kommunen påser,  

 at betingelserne for udbetaling af præmien er opfyldt, herunder at den  

 ordinære ansættelse vil have en varighed af mindst 18  

 måneder, jf. stk. 1 og 2. Arbejdsformidlingen henholdsvis kommunen  

 udbetaler hele præmien, når arbejdsgiveren har dokumenteret, at  

 betingelserne er opfyldt.
Hele præmien skal tilbagebetales, hvis den  

 ansatte uberettiget opsiges eller bortvises, inden den ordinære  

 ansættelse har haft en varighed af mindst 18 måneder.
 Stk. 5. Arbejdsministeren fastsætter nærmere  

 regler om ordningen for dagpengeberettigede ledige, herunder om  

 administration og udbetaling af præmien, samt om arbejdsgiverens pligt  

 til at underrette om uberettiget opsigelse eller bortvisning.
Afsnit VI Styring af den aktive arbejdsmarkedspolitik Kapitel 19 Landsarbejdsrådet § 49. Til varetagelse af opgaver på  

 landsplan i forbindelse med styringen af arbejdsmarkedsindsatsen  

 nedsætter arbejdsministeren Landsarbejdsrådet, der består  

 af 1 formand og 25 andre medlemmer.
 § 50. Arbejdsministeren udpeger, bortset fra  

 formanden, medlemmerne af Landsarbejdsrådet efter indstilling fra de i  

 rådet repræsenterede organisationer og myndigheder  

 således:
8	fra Dansk Arbejdsgiverforening, 8	fra Landsorganisationen i Danmark, 1	fra Sammenslutningen af Landbrugets Arbejdsgiverforeninger, 1	fra Funktionærernes og Tjenestemændenes  

 Fællesråd, 1	fra Akademikernes Centralorganisation, 1	fra FR-Fællesrepræsentationen (Hovedorganisation for  

 Arbejdsleder- og tekniske Funktionærforeninger i Danmark), 1	fra Amtsrådsforeningen i Danmark, 3	fra Kommunernes Landsforening og 1	fra Københavns og Frederiksberg Kommuner i  

 fællesskab.
Stk. 2. Arbejdsministeren udpeger på samme måde 1  

 suppleant for hver af de i rådet repræsenterede organisationer og  

 myndigheder, dog således at der udpeges 2 suppleanter for  

 organisationer med flere end 3 pladser.
Under et medlems midlertidige forfald  

 indtræder en suppleant i medlemmets sted.
I perioder, hvor en suppleant  

 ikke er indtrådt i et medlems sted, kan suppleanten deltage i  

 rådets møder uden stemmeret.
 Stk. 3. Arbejdsministeren udpeger rådets formand og en  

 suppleant for denne efter indstilling fra rådets medlemmer.
 Stk. 4. Der tilforordnes Landsarbejdsrådet 3  

 repræsentanter for Arbejdsministeriet, 1 repræsentant for  

 Finansministeriet, 1 repræsentant for Socialministeriet og 1  

 repræsentant for Undervisningsministeriet.
Stk. 5. Medlemmerne, herunder formanden, suppleanterne samt de  

 tilforordnede udpeges for en 4-årig periode.
Udpegningen finder sted  

 den 1. juni efter begyndelsen af den kommunale valgperiode.
Finder  

 udpegningen sted i løbet af en periode, gælder den til periodens  

 udløb.
 Stk. 6. Landsarbejdsrådet fastsætter selv sin  

 forretningsorden.
 Stk. 7. Arbejdsministeren drager omsorg for varetagelse af  

 Landsarbejdsrådets sekretariatsforretninger.
Kapitel 20 Arbejdsmarkedsråd § 51. Det regionale arbejdsmarked (regionen)  

 omfatter et amt.
Til varetagelse af opgaver i forbindelse med styringen af  

 arbejdsmarkedsindsatsen nedsætter arbejdsministeren et  

 arbejdsmarkedsråd i hver region.
Arbejdsministeren kan opdele amtet i  

 flere regioner.
 § 52. Arbejdsmarkedsrådet består af 1  

 formand og 21 andre medlemmer.
 Stk. 2. Arbejdsministeren udpeger, bortset fra formanden,  

 medlemmerne af Arbejdsmarkedsrådet efter indstilling fra de i  

 rådet repræsenterede organisationer og myndigheder, jf. dog  

 stk. 3, således:
5	fra Dansk Arbejdsgiverforening, 5	fra Landsorganisationen i Danmark, 1	fra Sammenslutningen af Landbrugets Arbejdsgiverforeninger, 1	fra Funktionærernes og Tjenestemændenes  

 Fællesråd, 1	fra Akademikernes Centralorganisation, 1	fra FR-Fællesrepræsentationen (Hovedorganisation for  

 Arbejdsleder- og tekniske Funktionærforeninger i Danmark), 3	fra amtsrådet og 4	fra kommunerne i amtet i fællesskab.
 Stk. 3. I Københavnsområdet udpeges  

 Københavns Amtsråds og kommunernes medlemmer  

 således:
2	fra Københavns Amtsråd, 2	fra Københavns Borgerrepræsentation, 1	fra Frederiksberg Kommunalbestyrelse og 2	fra kommunerne i Københavns Amt i fællesskab.
 Stk. 4. Samtidig udpeges på samme måde 1 suppleant  

 for hvert medlem.
Stk. 5. Bortset fra formanden og suppleanten for denne udpeges  

 medlemmerne, suppleanterne og de tilforordnede for en 4-årig periode.  

 Udpegningen finder sted den 1. juni efter begyndelsen af den kommunale  

 valgperiode.
Finder udpegningen sted i løbet af en periode,  

 gælder den til periodens udløb.
 Stk. 6. Rådets formand og suppleanten for denne udpeges  

 af medlemmerne af Arbejdsmarkedsrådet for en 2-årig periode.
 Stk. 7. Arbejdsmarkedsrådet fastsætter selv sin  

 forretningsorden.
 Stk. 8. Regionschefen, jf. § 55, varetager  

 Arbejdsmarkedsrådets sekretariatsforretninger.
Kapitel 21 Den statslige arbejdsformidling § 53. Den statslige arbejdsformidling varetager  

 arbejdsmarkedsindsatsen.
 Stk. 2. Arbejdsministeren er øverste administrative  

 myndighed for arbejdsformidlingen og bistås af Arbejdsmarkedsstyrelsen,  

 der til daglig leder arbejdsformidlingen på landsplan.
 § 54. Arbejdsministeren opretter i hver region,  

 jf. § 51, et regionskontor, der ledes af en regionschef.
 Stk. 2. Arbejdsmarkedsrådet godkender efter indstilling  

 fra regionschefen organiseringen af arbejdsformidlingen i regionen.
 § 55. Regionschefen leder arbejdsformidlingen i  

 regionen, jf. § 51.
 Stk. 2. Regionschefen, der skal være uafhængig af  

 arbejdsgiver- og lønmodtagerinteresser, ansættes af  

 arbejdsministeren.
 Stk. 3. Arbejdsformidlingens øvrige personale  

 ansættes af Arbejdsmarkedsstyrelsen efter indstilling fra  

 regionschefen.
Kapitel 22 Samspillet mellem de kollegiale organer og statslige  

 arbejdsmarkedsmyndigheder på centralt plan § 56. Landsarbejdsrådet medvirker i  

 tilrettelæggelsen af arbejdsmarkedspolitikken gennem rådgivning  

 af arbejdsministeren og afgiver indstilling til arbejdsministeren  

 om:
 1)	Planlægning af arbejdsmarkedsindsatsen, herunder  

 arbejdsformidlingens ordinære aktiviteter, samt fastsættelse af  

 mål for kommende års indsats og prioriteringen af  

 indsatsområderne.
 2)	Udmelding af bevilling, mål og resultatkrav i  

 arbejdsmarkedsindsatsen til Arbejdsmarkedsrådet.
 3)	Opfølgning på den regionale arbejdsmarkedsindsats.
 4)	Overvågning af udviklingen på arbejdsmarkedet.
 5)	Forslag til love og anden regelfastsættelse på det  

 arbejdsmarkedspolitiske område.
Stk. 2. Landsarbejdsrådet afgiver hvert år en  

 arbejdsmarkedspolitisk redegørelse om udviklingen på  

 arbejdsmarkedet og om arbejdsmarkedsindsatsen, herunder arbejdsformidlingens  

 ordinære aktiviteter.
Redegørelsen ledsages af de forslag til  

 ændringer, som rådet finder ønskelige.
 Stk. 3. Landsarbejdsrådet afgiver indstilling til  

 arbejdsministeren om iværksættelse af analyser samt  

 forsøgs- og udviklingsaktiviteter på det arbejdsmarkedspolitiske  

 område.
§ 57. Landsarbejdsrådet udarbejder til  

 arbejdsministeren forud for hvert finansår forslag til budget for  

 arbejdsmarkedsindsatsen og bidrager med forslag til den del af bevillingen  

 til driften af arbejdsformidlingen, der vedrører arbejdsformidlingens  

 ordinære aktiviteter.
Landsarbejdsrådet udarbejder endvidere til  

 arbejdsministeren forslag til mål, resultatkrav og kriterier for  

 fordeling af bevillingerne til arbejdsmarkedsrådene og regionscheferne,  

 jf. stk. 3.
Stk. 2. Der afsættes på finansloven dels en  

 bevilling til arbejdsmarkedsindsatsen, som arbejdsministeren efter udtalelse  

 fra Landsarbejdsrådet fordeler til arbejdsmarkedsrådene, dels en  

 bevilling til driften af arbejdsformidlingen, som arbejdsministeren efter  

 udtalelse fra Landsarbejdsrådet fordeler til regionscheferne.
En mindre  

 del af bevillingstildelingen kan gøres resultatafhængig.
 Stk. 3. De løbende udgifter til  

 arbejdsformidlingen afholdes af staten.
 Stk. 4. Landsarbejdsrådet udmelder inden for de  

 rammer, der er fastsat på finansloven og efter nærmere af  

 arbejdsministeren fastsatte retningslinier, mål og resultatkrav for den  

 samlede arbejdsmarkedsindsats og for arbejdsformidlingens ordinære  

 aktiviteter til Arbejdsmarkedsrådet.
 Stk. 5. Med henblik på en særlig indsats kan  

 der på finansloven afsættes en mindre del af bevillingen til  

 arbejdsmarkedsindsatsen, jf. stk. 3, til en central pulje.  

 Arbejdsministeren forestår anvendelsen af den centrale pulje efter  

 indstilling fra Landsarbejdsrådet.
Stk. 6. De regionale arbejdmarkedsråd får  

 inden for en nærmere fastsat mindre del af bevillingen til  

 arbejdsmarkedsindsatsen mulighed for at iværksætte særlige  

 initiativer med henblik på at sikre et velfungerende arbejdsmarked  

 inden for det arbejdsmarkedspolitiske område.
Arbejdsministeren  

 fastsætter de nærmere regler.
 § 58. Arbejdsmarkedsstyrelsen udarbejder  

 regelmæssigt en rapport om opfyldelse af Arbejdsmarkedsrådets  

 mål og resultatkrav i arbejdsmarkedsindsatsen til arbejdsministeren.  

 Rapporten ledsages af Landsarbejdsrådets forslag til opfølgning  

 af den regionale arbejdsmarkedsindsats.
 Stk. 2. I grundlaget for tilvejebringelsen af  

 Arbejdsmarkedsstyrelsens rapport og forslag til opfølgning  

 indgår Arbejdsmarkedsrådets og regionschefens  

 bemærkninger.
 § 59. På baggrund af udviklingen i  

 regionerne træffer arbejdsministeren efter indstilling fra  

 Landsarbejdsrådet bestemmelse om justeringer i  

 arbejdsmarkedsindsatsen.
Kapitel 23 Samspillet mellem de kollegiale organer og statslige  

 arbejdsmarkedsmyndigheder med flere på regionalt plan § 60. Arbejdsmarkedsrådet udarbejder forslag  

 til budget for arbejdsmarkedsindsatsen i regionen og bidrager med forslag til  

 budget for den del af bevillingen til driften af arbejdsformidlingen, der  

 vedrører arbejdsformidlingens ordinære aktiviteter.  

 Arbejdsmarkedsrådet træffer bestemmelse om anvendelse af  

 bevillingen til arbejdsmarkedsindsatsen inden for de udmeldte bevillinger  

 samt mål og resultatkrav.
 Stk. 2. Arbejdsmarkedsrådet tilrettelægger  

 arbejdsmarkedsindsatsen ved:
 1)	Planlægning af den arbejdsmarkedspolitiske indsats i regionen,  

 herunder fastsættelsen af mål og resultatkrav for indsatsen.
 2)	Løbende overvågning af den arbejdsmarkedspolitiske  

 indsats.
 3)	Dimensionering og prioritering af de arbejdsmarkedspolitiske  

 redskaber og medvirken ved dimensionering og prioritering af  

 arbejdsformidlingens ordinære aktiviteter.
 4)	Samordning af arbejdsformidlingens og (amts)kommunernes varetagelse  

 af arbejdsmarkedsindsatsen, herunder anvendelse af jobtræning og  

 individuel jobtræning.
 5)	Koordinering af uddannelses- og erhvervsvejledningen samt det  

 virksomhedsopsøgende arbejde.
 6)	Beslutning om udarbejdelse af analyser og prognoser for udviklingen  

 på arbejdsmarkedet i regionen.
 7)	Beslutning om gennemførelse af forsøgs- og  

 udviklingsaktiviteter i regionen på det arbejdsmarkedspolitiske  

 område.
 § 61. Regionschefen varetager driften af  

 arbejdsformidlingen på regionalt plan i overensstemmelse med  

 Arbejdsmarkedsrådets prioritering og dimensionering af indsatsen.
 Stk. 2. Regionschefen påser, at  

 Arbejdsmarkedsrådets beslutninger er lovlige, og drager omsorg for  

 deres iværksættelse.
 Stk. 3. Regionschefen udarbejder til arbejdsministeren forslag  

 til budget for driften af arbejdsformidlingen og samordner forslaget med  

 Arbejdsmarkedsrådets forslag til budget for arbejdsmarkedsindsatsen,  

 jf. § 60, stk. 1.
Afsnit VII Klageadgang, ikrafttræden m.v.
Kapitel 24 Klageadgang § 62. Klage over arbejdsformidlingens afgivelse af  

 eller afslag på at give tilbud efter kapitel 3-7 og 9-11 samt  

 arbejdsformidlingens afslag på at give tilbud efter kapitel 11 a, 12 og  

 12 a, hvor afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 4 uger indbringes  

 for Arbejdsmarkedsrådet af den, som afgørelsen vedrører.  

 Det samme gælder klage over arbejdsformidlingens afgørelse efter  

 § 35 a.
Stk. 2. Klage over arbejdsformidlingens afgivelse af tilbud  

 efter kapitel 11 a, 12 og 12 a, hvor afgørelsen er begrundet i den  

 lediges ønsker og forudsætninger samt arbejdsmarkedets behov,  

 kan inden 2 uger indbringes for Arbejdsmarkedsrådet af den, som  

 afgørelsen vedrører.
Arbejdsmarkedsrådet træffer  

 inden 2 uger fra klagens modtagelse afgørelse i sagen.
 Stk. 3. Arbejdsformidlingens og (amts)kommunernes  

 afgørelser i spørgsmål om konkurrenceforvridning efter  

 § 14, stk. 7, § 22, stk. 5 og 6, § 24, stk. 5,  

 og § 24 c, stk. 2, kan indbringes for  

 Arbejdsmarkedsrådet.
 Stk. 4. Arbejdsmarkedsrådets afgørelser efter  

 stk. 1-3 kan ikke indbringes for anden administrativ myndighed.
§ 63. Klage over arbejdsformidlingens  

 afgørelser efter denne lov bortset fra afgørelser omfattet af  

 § 62 kan inden 4 uger indbringes for Arbejdsmarkedsstyrelsen af den,  

 afgørelsen vedrører.
Klagen indgives til vedkommende  

 regionschef, der, hvis afgørelsen fastholdes, videresender klagen til  

 Arbejdsmarkedsstyrelsen.
 Stk. 2. Afgørelser efter stk. 1 kan ikke  

 indbringes for anden administrativ myndighed.
§ 64. Arbejdsløshedskassernes  

 afgørelser efter kapitel 11 vedrørende opgørelse af  

 ledighed samt arbejdsløshedskassernes afgørelser efter kapitel  

 13 og 16 kan inden 4 uger efter, at afgørelsen er meddelt, indbringes  

 for Direktoratet for Arbejdsløshedsforsikringen, jf. § 98 i lov  

 om arbejdsløshedsforsikring m.v.
Klagen indgives til  

 arbejdsløshedskassen, der, hvis afgørelsen fastholdes,  

 videresender klagen til Direktoratet for  

 Arbejdsløshedsforsikringen.
Stk. 2. Afgørelser truffet af Direktoratet for  

 Arbejdsløshedsforsikringen efter stk. 1 kan inden fire uger  

 efter, at afgørelsen er meddelt, indbringes for Arbejdsmarkedets  

 Ankenævn, jf. § 100 i lov om arbejdsløshedsforsikring m.v.,  

 af den, afgørelsen vedrører.
Ankenævnets  

 afgørelser kan ikke indbringes for anden administrativ myndighed.
§ 64 a.
Arbejdsministeren kan bemyndige  

 direktøren for Arbejdsmarkedsstyrelsen til helt eller delvis at  

 udøve beføjelser, som i denne lov er tillagt ministeren.
Kapitel 25 Ikrafttrædelses- og overgangsbestemmelser § 65. Arbejdsministeren fastsætter  

 tidspunktet for lovens ikrafttræden, dog træder afsnit VI om  

 styring af den aktive arbejdsmarkedspolitik i kraft den 1. september  

 1993.
 Stk. 2. Ved lovens ikrafttræden ophæves lov om  

 arbejdstilbud til ledige, jf. lovbekendtgørelse nr. 634 af 17. juli  

 1992 med senere ændring, samt lov om kommunal  

 beskæftigelsesindsats, jf. lovbekendtgørelse nr. 635 af 17. juli  

 1992.
 § 66. Aftaler om jobtræning og individuel  

 jobtræning med tilskud hos private arbejdsgivere på en almindelig  

 arbejdsplads kan ikke indgås for en periode, der udløber senere  

 end ved udgangen af 1999.
§ 67. (Udgået) § 68. (Udgået) § 69. Loven gælder ikke for  

 Færøerne og Grønland.
 Arbejdsministeriets bekendtgørelse nr. 1052 af 17.  

 december 1993 om ikrafttræden af lov om en aktiv arbejdsmarkedspolitik,  

 indeholder følgende bestemmelse:
 I medfør af § 65, stk. 1, i lov nr. 434  

 af 30. juni 1993 om en aktiv arbejdsmarkedspolitik, bestemmes herved, at  

 nævnte lov nr. 434 af 30. juni 1993, bortset fra afsnit IV,  

 træder i kraft den 1. januar 1994.
 Lov nr. 1065 af 22. december 1993 indeholder i § 5  

 følgende bestemmelse:
§ 5 Stk. 1. Lovforslaget kan stadfæstes straks efter  

 vedtagelsen.
 Stk. 2. Loven træder i kraft den 1. januar 1994.
 Lov nr. 1085 af 21. december 1994 indeholder i § 3 og  

 § 4 følgende bestemmelser:
§ 3 Loven træder i kraft den 1. april 1995. Dog træder § 1,  

 nr. 30 og --------, i kraft den 1. januar 1995.
§ 4 Stk. 1. Ledige, som har påbegyndt et tilbud inden lovens  

 ikrafttræden, kan fortsætte dette efter de hidtil gældende  

 regler.
 Stk. 2. Arbejdsministeren fastsætter nærmere  

 regler for gradvis indføring af lediges ret og pligt til tilbud i  

 delperiode 2.
Stk. 3. ------- Stk. 4. ------- Lov nr. 1057 af 20. december 1995 indeholder i § 10  

 følgende bestemmelse:
§ 10 Stk. 1. Loven træder i kraft den 1. januar 1997  

 ------ Stk. 2. ------ Stk. 3. De i § 4, nr. 1 ------ anførte bidrag  

 udgør i 1997 50 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Lov nr. 1059 af 20. december 1995 indeholder i § 2 og  

 § 3 følgende bestemmelser:
§ 2 Stk. 1. § 1, nr. 1-17 og 19-40, træder i kraft den  

 1. januar 1996.
 Stk. 2. § 1, nr. 18, træder i kraft den 1. januar  

 1998.
 Stk. 3. Arbejdsministeren fastsætter tidspunktet for  

 ikrafttræden af § 1, nr. 41.
§ 3 Stk. 1. Ledige, som før den 1. januar 1996 er  

 indplaceret i henholdsvis dagpengeperioden og aktivperioden, jf. § 55,  

 stk. 1 og 2, i lov om arbejdsløshedsforsikring m.v., omfattes af  

 § 1, nr. 1, 5 og 20, når de regnet fra lovforslagets  

 fremsættelse har haft 6 måneders ledighed inden for 9  

 måneder.
Stk. 2. Ledige, der er eller bliver omfattet af §§ 32 a  

 og 32 b, og som har fået afgivet et konkret tilbud inden lovens  

 ikrafttræden, kan påbegynde eller fortsætte dette efter de  

 hidtil gældende regler.
Disse ledige omfattes af § 1, nr. 1, 5 og  

 20, efter 6 måneders ledighed inden for 9 måneder regnet fra  

 tilbudets afslutning.
Arbejdsministeren fastsætter nærmere regler  

 herom samt nærmere regler for en gradvis indføring af unge  

 lediges ret og pligt til tilbud.
 Stk. 3. Ledige, der har påbegyndt et rimeligt  

 forløb efter § 28 inden den 1. januar 1996, har ret og pligt til  

 at fortsætte dette efter de hidtil gældende regler.
 Stk. 4. Arbejdsministeren fastsætter nærmere  

 regler om gradvis indføring af ret og pligt til tilbud for ledige, som  

 har påbegyndt en dagpengeperiode før den 1. juli 1996.
 Stk. 5. Arbejdsministeren fastsætter nærmere  

 regler om ret og pligt til tilbud efter de før 1. januar 1996  

 gældende regler.
 Lov nr. 1198 af 27. december 1996 indeholder i § 2 og  

 § 3 følgende bestemmelser:
§ 2 Loven træder i kraft den 1. januar 1997. § 1, nr. 2 og 14, har  

 virkning fra og med regnskabsåret 1997.
§ 3 Stk. 1. Arbejdsministeren fastsætter nærmere  

 regler om, at offentlige arbejdsgivere, der inden lovens ikrafttræden  

 har indgået aftale med arbejdsformidlingen om ansættelse af  

 dagpengeberettigede ledige i jobtræning, vil kunne få refusion  

 efter de før den 1. januar 1997 gældende regler.
 Stk. 2. Arbejdsministeren fastsætter nærmere  

 regler om lediges muligheder for at få tilbud om puljejob efter de  

 før den 1. januar 1997 gældende regler.
 Lov nr. 1077 af 29. december 1997 indeholder i § 6 og  

 § 7 følgende bestemmelser:
§ 6 Loven træder i kraft den 1. januar 1998.
§ 7 Stk. 1. Ledige, som har indgivet en ansøgning om  

 etableringsydelse til arbejdsløshedskassen inden lovens  

 ikrafttræden, kan modtage etableringsydelse efter de hidtil  

 gældende regler, jf. lov om en aktiv arbejdsmarkedspolitik og lov om  

 arbejdsløshedsforsikring m.v.
 Lov nr. 1082 af 29. december 1997 indeholder i § 3  

 følgende bestemmelse:
§ 3 Stk. 1. Loven træder i kraft den 1. april 1998.
Lov nr. 394 af 26. juni 1998 indeholder følgende  

 bestemmelse i § 2, stk. 2.1) § 2 Stk. 2. Loven har virkning for ansættelsesforhold, hvor  

 aftalen er indgået fra den 1. januar 1998 eller senere.
 Lov nr. 468 af 1. juli 1998 indeholder i § 13  

 følgende bestemmelse:
§ 13 Stk. 1. Loven træder i kraft dagen efter  

 bekendtgørelsen i Lovtidende.
Dog træder § 2 - 7  

 først i kraft den 1. januar 1999.
 Lov nr. 896 af 16. december 1998 indeholder i § 2 og  

 § 3 følgende bestemmelser:
§ 2 Loven træder i kraft den 1. januar 1999.
§ 3 Stk. 1. § 32 c i lov om en aktiv arbejdsmarkedspolitik  

 som affattet ved denne lovs § 1, nr. 27, finder anvendelse for ledige  

 under 25 år, der har gennemført en uddannelse som nævnt i  

 § 41, stk. 1, nr. 3, litra b, i lov om  

 arbejdsløshedsforsikring m.v., og som før den 1. januar 1999 er  

 indplaceret i dagpengeperioden, jf. § 55, stk. 1 og 2, i lov om  

 arbejdsløshedsforsikring m.v., når de har haft 6 måneders  

 ledighed inden for 18 måneder regnet fra den 8. oktober 1998.
 Stk. 2. Ledige under 25 år, der bliver omfattet af  

 § 32 c, i lov om en aktiv arbejdsmarkedspolitik som affattet ved denne  

 lovs § 1, nr. 27, og som har modtaget eller har påbegyndt et  

 tilbud om aktivering inden den 8. oktober 1998, kan fortsætte dette  

 efter de hidtil gældende regler.
 Stk. 3. § 34 b i lov om en aktiv arbejdsmarkedspolitik  

 som affattet ved denne lovs § 1, nr. 36, har virkning for alle ledige,  

 som ved lovens ikrafttræden eller senere modtager dagpenge efter  

 § 55, stk. 4, i lov om arbejdsløshedsforsikring m.v.
 Stk. 4. Arbejdsministeren fastsætter nærmere  

 regler om afgivelse af tilbud om aktivering til ledige, der bliver  

 overflyttet til aktivperioden, og til ledige, der bliver omfattet af  

 § 34 b.
 Lov nr. 276 af 12. maj 1999 indeholder i § 4, stk. 2,  

 følgende bestemmelse:
§ 4 Stk. 1. Loven træder i kraft den 1. juli 1999, jf.  

 dog stk. 2-4.
 Stk. 2. Bestemmelserne om ret og pligt til tilbud for  

 ledige over 60 år omfatter alene medlemmer, der fylder 60 år, og  

 som påbegynder en dagpenge periode efter den 30. juni 1999, jf. § 55,  

 stk. 5, 2. pkt., i lov om arbejdsløshedsforsikring m.v. som affattet  

 ved denne lovs § 1, nr. 5.
 (§ 1, nr. 5:
 5. I § 55, stk. 5, indsættes efter 1. pkt.:
»Efter sammenlagt 6 måneders ledighed har medlemmet  

 ret og pligt til at modtage tilbud efter lov om en aktiv  

 arbejdsmarkedspolitik, jf. stk. 2.«) Arbejdsministeriet, den 19. august  

 1999 Ove Hygum /Jørgen Eckeroth 1)   Omhandler § 48  

 a, stk. 1.
