 Udtalt, at løbende udbetaling af pension fra Lægernes Pensionskasse  

 hidrørende fra en indbetalingsperiode, hvor medlemmet var praktiserende læge,  

 vil medføre fradrag i efterlønnen.
 Der er herved lagt vægt på, at indbetalingen til  

 pensionsordningen beror på en kollektiv overenskomst, at medlemskabet  

 af pensionskassen er pligtigt for den praktiserende læge, og at  

 indtægten, der danner grundlag for pensionsbidraget, er det basishonorar, som  

 den offentlige sygesikring yder de praktiserende læger.
Akademikernes Arbejdsløshedskasse Vedrørende X, cpr.nr. 081029-.
I brev af 8. maj 1990 har kassen bedt om direktoratets udtalelse til, i  

 hvilket omfang ovennævntes kommende pensionsudbetalinger vil påvirke  

 udbetalingen af efterløn.
Direktoratet har til brug for behandlingen af  

 spørgsmålet indhentet yderligere materiale fra Lægernes Pensionskasse.
 Medlemmets indbetalinger til pensionsordningen er oplyst som følger:
 1. juli 1956 til 31. marts 1964, hospitalsansat yngre læge,  

 overenskomstmæssige bidrag, arbejdsgiver/medlemmet.
 1. april 1964 til 30. september 1965, ingen indbetaling.
 1. oktober 1965 til 31. juli 1974, praktiserende læge, overenskomstmæssige  

 bidrag, indbetalt fuldt ud af medlemmet.
 1. august 1974 til 31. maj 1984, heltidsansat skolelæge,  

 overenskomstmæssige bidrag, arbejdsgiver/medlemmet.
 1. juni 1984 til 30. september 1985, deltidsansat skolelæge, frivillig  

 indbetaling, indbetalt fuldt ud af medlemmet.
1. oktober 1985 til nu.
Deltidsansat skolelæge, overenskomstmæssige  

 bidrag, arbejdsgiver/medlemmet.
 Direktoratet går ud fra, at kassen ønsker direktoratets vurdering af  

 perioder, hvor medlemmet selv fuldt ud har indbetalt til pensionsordningen,  

 perioden 1. oktober 1965 til 31. juli 1974, hvor medlemmet var praktiserende  

 læge, og perioden 1. juni 1984 til 30. september 1985, hvor medlemmet  

 frivilligt indbetalte bidraget.
 Praktiserende læge.
Af vedtægten for Lægernes Pensionskasse fremgår, at som medlem optages  

 bl.a. selvstændigt erhvervsdrivende læger, som omfattes af en kollektiv  

 overenskomst, der foreskriver pligt til medlemskab af pensionskassen, jf.  

 vedtægtstillæg § T 1, stk. 1. Af Landsoverenskomsten mellem Sygesikringens  

 Forhandlingsudvalg og Praktiserende Lægers Organisation § 103 fremgår bl.a.,  

 »Af det lægen tilkommende basishonorar indbetaler amtsrådets social- og  

 sundhedsudvalg i den amtskommune, i hvilken konsultationsstedet er  

 beliggende, direkte til Lægernes Pensionskasse det til enhver tid for den  

 enkelte læge i henhold til pensionskassens vedtægter for alment praktiserende  

 læger gældende pensionsbidrag, dog ikke over 30% af basishonoraret.« Direktoratet er umiddelbart af den opfattelse, at pensionsudbetalingen,  

 som hidrører fra en sådan indbetalingsperiode, er omfattet af § 4 i  

 direktoratets bekendtgørelse nr. 327 af 17. maj 1990 om arbejdes og  

 indtægters betydning for efterlønnens størrelse.
Løbende udbetaling af sådan  

 pension vil medføre fradrag i medlemmets efterløn.
Direktoratet har herved  

 lagt vægt på,  at  indbetalingen til pensionsordningen beror på en  

 kollektiv overenskomst,  at  medlemskabet af pensionskassen er  

 pligtigt for den praktiserende læge, og  at  indtægten, der danner  

 grundlag for pensionsbidraget, er det basishonorar, som den offentlige  

 sygesikring yder de praktiserende læger.
 Deltids skolelæge.
Direktoratet finder ligeledes, at udbetaling af pension, som hidrører fra  

 denne periode, er omfattet af bekendtgørelsens § 4, idet indbetalingsperioden  

 må karakteriseres som »en kortere periode«.
Der henvises til  

 bemærkningerne i vejledningen til bekendtgørelsens § 4.
Direktoratet håber hermed at have besvaret kassens henvendelse.
Med  

 besvarelsen er vedlagt kopi af det materiale, som direktoratet har modtaget  

 fra Lægernes Pensionskasse.
 Lægernes Pensionskasse har fået kopi af udtalelsen.
 P.D.V.
 E.B.
