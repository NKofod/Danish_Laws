Skriftlig fremsættelse (19. november 2003) Kirkeministeren  

  

 (Tove Fergo):
 Herved tillader jeg mig for Folketinget at fremsætte:
 Forslag til lov om  

 ændring af lov om valg til menighedsråd og lov om menighedsråd (Valgret og  

 valgbarhed ved flytning mellem menighedsrådskredse i et pastorat og  

 Menighedsrådsfortegnelse).
(Lovforslag nr.
L 92).
 Lovforslaget er resultat af den gennemgang af lovgivningen  

 omkring valg til menighedsråd, som traditionelt foretages i perioden mellem  

 to  

 menighedsrådsvalg.
Lovforslaget indebærer for det første, at det bliver muligt  

 for en person, der flytter mellem to menighedsrådskredse i samme pastorat, at  

 vælge at bevare sin valgret og valgbarhed i den hidtidige menighedsrådskreds.  

 Ændringen, der er anbefalet af det af kirkeministeren nedsatte  

 Forenklingsudvalg, imødekommer ønsker og behov, som kan imødekommes gennem  

 sognebåndsløsning i de tilfælde, hvor en person flytter fra et pastorat til  

 et  

 andet.
Da sognebånd løses til en præst og ikke til et sogn, er der ikke  

 mulighed for at løse sognebånd ved flytning inden for samme pastorat.
Lovforslaget indebærer endvidere, at der i fremtiden skal  

 anvendes en formular for kandidatlister ved valg til menighedsråd, samt at  

 kirkeministerens bemyndigelse til at fastsætte regler om indberetning om de  

 opstillede kandidater  

    

  

 og om valgets  

 resultat præciseres.
Samtidig foreslås det, at fremtidige indberetninger om  

 valg til enkeltmandsposter i menighedsråd alene skal omfatte oplysning om,  

 hvem  

 der er valgt til formand, kirkeværge, kasserer, kontaktperson og  

 tegningsberettiget sammen med formanden ved køb, salg m.v. af fast ejendom.
 Disse ændringer, der er foreslået af en af Kirkeministeriet  

 nedsat arbejdsgruppe, vil lette arbejdet med etablering og vedligeholdelse af  

 Menighedsrådsfortegnelsen, som offentliggøres på Kirkeministeriets hjemmeside  

 med oplysninger om sammensætningen af de enkelte menighedsråd, og som  

 samtidig  

 anvendes i forbindelse med de kirkelige myndigheders korrespondance med  

 menighedsrådene og med de personer, der er valgt til særlige poster i  

 menighedsrådene.
