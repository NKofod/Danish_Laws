 1. I en sag, hvor en politimester agtede at inddrage  

 en taxavognmands tilladelse til droskekørsel, efter at vognmanden var blevet  

 frakendt førerretten, udtalte jeg, at inddragelse af droskeautorisation, der  

 er et supplement til næringsbrev som vognmand, alene kunne ske efter  

 bestemmelsen i straffelovens § 79. Denne opfattelse tiltrådte  

 justitsministeriet, der i en skrivelse af 3.3.1959 har meddelt, at der i et  

 tilfælde som det foreliggende ikke var hjemmel til at inddrage den  

 pågældendes autorisation.
 Under henvisning hertil skal jeg understrege betydningen af, at  

 anklagemyndigheden ved behandlingen af sager mod personer, der er indehavere  

 af de i straffelovens § 78, stk. 2, nævnte autorisationer eller godkendelser,  

 er opmærksom på spørgsmålet om frakendelse i forbindelse med straffesagen.
2. I en tyverisag blev en 45-årig lillebilvognmand  

 idømt fængsel i 1 år og 6 måneder for medvirken til indbrudstyverier derved,  

 at han kørte de to »operatører« til gerningsstedet i lillebilen,  

 der senere hjemførte kosterne.
Samtidig frakendtes han retten til  

 erhvervsmæssig personbefordring for 2 år.
Såfremt sagen havde være forelagt  

 her, ville påstand herom næppe være blevet nedlagt.
Sagen giver mig anledning  

 til at indskærpe mit cirkulære 212 14.11.1951 .... om forelæggelse af sager  

 angående retttighedsfortabelse efter straffelovens § 78, stk. 3, og § 79. Om  

 indberetning om frakendelse af rettigheder i medfør af straffelovens § 79  

 henvises til JMC 4 8.1.1957. ....
