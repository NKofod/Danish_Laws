I medfør af § 4 i lov nr. 309 af 16. maj 1990 om folkekirkens institutioner til uddannelse og efteruddannelse af præster fastsættes følgende:
Bestyrelsen § 1.  Folkekirkens institutioner til uddannelse og  

 efteruddannelse af præster ledes af en bestyrelse på 6 medlemmer.
Bestyrelsen  

 sammensættes af en repræsentant fra Kirkeministeriet, 2 af landets biskopper,  

 udpeget af kirkeministeren efter indstilling fra biskopperne, 2 medlemmer  

 udpeget af Den danske Præsteforening og 1 repræsentant for Landsforeningen af  

 Menighedsrådsmedlemmer.
Stk. 2.  Bestyrelsen beskikkes for 3 år.
Genbeskikkelse  

 kan finde sted.
 Stk. 3.  Hvis et medlem på grund af sygdom eller af den  

 anden grund er forhindret i at deltage i bestyrelsens møder gennem længere  

 tid udpeges en midlertidig repræsentant som medlem af bestyrelsen i  

 fraværsperioden.
 Stk. 4.  Kirkeministeren udpeger bestyrelsens formand og  

 næstformand for beskikkelsesperioden.
 Stk. 5.  Bestyrelsen repræsenteres udadtil af formanden  

 eller i dennes fravær af næstformanden.
 Stk. 6.  Bestyrelsens medlemmer modtager ikke honorar.  

 Udgifter til rejser m.v. i institutionernes tjeneste godtgøres efter de for  

 statens tjenestemænd fastsatte regler.
 Bestyrelsens møder m.v.
 § 2.  Bestyrelsens afgørelser træffer i møder, der  

 ledes af formanden eller i dennes forfald af næstformanden.
Stk. 2.  Bestyrelsens beslutninger træffes ved simpel  

 stemmeflerhed.
I tilfælde af stemmelighed er formandens stemme afgørende.
§ 3.  Bestyrelsens er beslutningsdygtig, når mindst 4  

 medlemmer er tilstede.
Er færre medlemmer tilstede, kan der dog træffes  

 afgørelse i sager, som ikke uden væsentlig ulempe kan afvente, at der træffes  

 beslutning.
Fraværende bestyrelsesmedlemmer skal dog i så fald så vidt muligt  

 have lejlighed til at tilkendegive deres mening, forinden afgørelse træffes.
 Stk. 2.  En afgørelse, der er udsat på grund af  

 manglende beslutningsdygtighed, kan afgøres i næste bestyrelsesmøde, selvom  

 bestyrelsen ikke er beslutningsdygtig i henhold til stk. 1.
 Stk. 3.  I førstkommende bestyrelsesmøde aflægger  

 formanden beretning om sager, der er afgjort efter stk. 1, 2. pkt., og stk.  

 2.
§ 4.  Der afholdes bestyrelsesmøde hvert kvartal.  

 Formanden bestemmer tid og sted for bestyrelsesmøderne og fastsætter  

 dagsordenen for møderne.
På dagsordenen skal optages indkomne forslag fra  

 bestyrelsesmedlemmerne og fra Kirkeministeriet.
Stk. 2.  Bestyrelsesmøderne skal indkaldes med mindst 14  

 dages varsel.
Formanden kan dog indkalde til møde med kortere varsel, når der  

 foreligger sager, der kræver hurtig afgørelse.
 Stk. 3.  Ekstraordinære møder afholdes, når formanden  

 finder det nødvendigt, eller mindst 2 medlemmer begærer det.
 Stk. 4.  Formanden sørger for, at dagsordenen og  

 skriftligt materiale, der ønskes fremlagt på bestyrelsesmøderne, så vidt  

 muligt er medlemmerne ihænde senest 7 dage før hvert møde.
Stk. 5.  Bestyrelsens beslutninger indføres i en  

 beslutningsprotokol, der efter hvert møde underskrives af de medlemmer, der  

 har deltaget i mødet.
Ethvert af disse medlemmer kan forlange sin afvigende  

 mening kort tilført beslutningsprotokollen.
 § 5.  Uddannelsesinstitutionernes øverste ansvarlige  

 ledere overværer bestyrelsens møder og har ret til at deltage i  

 forhandlingerne, medmindre bestyrelsens i det enkelte tilfælde træffer anden  

 bestemmelse.
Stk. 2.  Bestyrelsen træffer beslutning om, hvorvidt et  

 medlem eller en leder har en sådan interesse i en sag, at den pågældende er  

 udelukket fra et deltage i forhandling og afstemning i sagen.
Et medlem eller  

 en leder skal underrette bestyrelsen, hvis der foreligger forhold, der kan  

 give anledning til tvivl om vedkommendes habilitet.
Bestyrelsens kompetence og virke § 6.  Bestyrelsen forestår den overordnede ledelse af  

 folkekirkens institutioner til uddannelse og efteruddannelse af præster.
 Stk. 2.  Bestyrelsen påser, at institutionerne lever op  

 til kravet om undervisning på videnskabeligt niveau.
§ 7.  Bestyrelsen nedsætter et institutionsudvalg for  

 hver uddannelsesinstitution.
Institutionsudvalgene deltager i den enkelte  

 institutions daglige drift i samarbejde med institutionens øverste ansvarlige  

 leder.
 Stk. 2.  Bestyrelsen fastsætter sammensætning af og  

 forretningsorden for institutionsudvalgene.
 § 8.  Bestyrelsen afgiver indstilling til  

 kirkeministeren om ansættelse af institutionernes øverste ansvarlige ledere  

 og fastansatte lærere.
 Stk. 2.  Inden indstilling afgives, indhenter  

 bestyrelsen en udtalelse om ansøgernes faglige kvalifikationer fra den i  

 henhold til § 3 i lov nr. 309 af 16. maj 1990 nedsatte permanente  

 arbejdsgruppe.
 Stk. 3.  Andet personale ansættes af bestyrelsen eller  

 efter bestyrelsens bestemmelse af institutionens øverste ansvarlige leder.
 § 9.  Bestyrelsen afgiver instilling til  

 kirkeministeren om ændringer og ajourføringer af studieordningen for  

 uddannelsesinstitutionerne efter indhentet udtalelse fra den i § 8, stk. 2,  

 nævnte permanente arbejdsgruppe.
Budget og regnskab § 10.  Udgifterne til uddannelsesinstitutionerne  

 afholdes af fællesfonden.
 § 11.  Bestyrelsen er budget- og regnskabsansvarlig.
Stk. 2.  Bestyrelsen udarbejder forslag til budget for  

 institutionernes samlede virksomhed.
Budgettet indsendes senest den 1. april  

 i året før budgetåret til Kirkeministeriet til godkendelse.
 Stk. 3.  Indenfor det af Kirkeministeriet godkendte  

 budget fastlægger bestyrelsen rammerne for driften af den enkelte  

 institution.
 Stk. 4.  Den øverste ansvarlige leder for hver enkelt  

 institution er ansvarlig overfor bestyrelsen for overholdelse af det af  

 bestyrelsen fastsatte budget.
Stk. 5.  Med henblik på at opfylde de kontrolpligter,  

 der påhviler bestyrelsen som budgetansvarlig, fremlægges der for hver  

 institution opgørelser for den forløbne del af regnskabsåret.
Fremlæggelsen  

 sker ved hvert af de kvartalsvise bestyrelsesmøder, jf. § 4. Institutionernes  

 øverste ansvarlige ledere afgiver samtidig beretning om instutionens  

 virksomhed i den forløbne periode.
 § 12.  Regnskabsåret følger kalenderåret.
 Stk. 2.  Bestyrelsen indsender senest den 1. april et  

 samlet årsregnskab for det forløbne regnskabsår til Kirkeministeriet til  

 godkendelse.
 § 13.  Bekendtgørelsen træder i kraft den 1. februar  

 1991.
