 I medfør af § 2, stk. 5 i lov om beskatning til kommunerne af faste  

 ejendomme, jf. lovbekendtgørelse nr. 808 af 4. december 1990, som ændret  

 senest ved lov nr. 460 af 30. juni 1993 fastsættes:
§ 1.  Statskassen yder for skatteårene 1994-96 et  

 særligt tilskud til de kommuner, der lider et provenutab som følge af, at den  

 kommunale grundskyld opkræves med højst 15 promille af ejendomme, som på  

 tidspunktet for den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage eller planteskole.
I  

 Københavns og Frederiksberg Kommuner lægges den promille, der er fastsat for  

 amtskommunal grundskyld, til de 15 promille, der er nævnt i 1. pkt.
 § 2.  Tilskuddet svarer til det beløb, hvormed  

 grundskylden til kommunen for det pågældende skatteår er nedsat for de  

 ejendomme, der er nævnt i § 1.
 § 3.  Jordbrugsdirektoratet foretager beregningen af  

 tilskuddene til de enkelte kommuner på grundlag af opgørelser fra  

 Kommunedata.
§ 4.  Jordbrugsdirektoratet udbetaler tilskuddet til  

 den enkelte kommune to gange årligt i henholdsvis april og oktober måned.
Den  

 første udbetaling finder sted i april 1994.
 § 5.  Bekendtgørelsen træder i kraft den 1. januar  

 1994.
