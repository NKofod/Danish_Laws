I marts 1986 blev hele ejendommen på 20 ha bortforpagtet for en 5-årig  

 periode til 2 forpagtere med henholdsvis 16 og 4 ha med tilknyttede  

 basisandele.
Samtidig blev der søgt om godkendelse af midlertidigt  

 leveringsophør.
I 1987 blev der gennemført en jordfordeling og regulering af  

 det forpagtede areal således, at ejendommen blev reduceret til ca. 13 ha.
Som  

 følge heraf ønskede bortforpagteren at forhøje basisandelen til den ene af  

 forpagterne.
 Mælkeudvalget reducerede den mængde, der kunne tilbageføres til  

 bortforpagteren svarende til arealreduktionen, og da der ikke var  

 mælkeleverance fra bortforpagterens ejendom, bortfaldt basisandelen.
 Landbrugsministeriet har ikke fundet grundlag for en reduktion af  

 basisandelen, ligesom der heller ikke ses at være grundlag for at lade den  

 bortfalde, når den efter forpagtningsophør går tilbage til bortforpagteren,  

 når der henses til, at forpagteren udnytter basisandelen, bortforpagteren har  

 tilkendegivet ønske om at genoptage mælkeproduktionen samt det forhold, at  

 der blev søgt om midlertidigt leveringsophør.
 I skrivelse af 26. september har foreningen  

 for Tage Birkebæk Nielsen, Langsigvej 20, 6830 Nørre Nebel klaget over  

 EF-direktoratets afgørelse om tilbageføring af en del af en basisandel, der  

 tidligere har været bortforpagtet.
Det fremgår af sagen, at hele ejendommen på 20 ha med en basisandel på  

 141.251 kg mælk blev bortforpagtet for en 5-årig periode (1. marts 1986 - 31.  

 marts 1991). Marius Høj, Kvongvej 301, 6800 Varde overtog 16 ha og 113.000 kg  

 mælk, mens Frede Poulsen, Langsigvej 11, 6800 Varde overtog 4 ha og 28.251 kg  

 mælk.
I 1987 blev der gennemført en jordfordeling og en regulering af det  

 forpagtede areal, hvorved ejendommens areal blev reduceret til 12,6 ha.
 Det anføres, at Tage Birkebæk Nielsen hele tiden har haft til hensigt igen  

 at påbegynde mælkeproduktion, og derfor blev mælkeudvalget i foråret 1989  

 underrettet om arealreduktionen, idet det blev oplyst, at det tilbageværende  

 landbrugsareal herefter skulle fordeles med 8,6 ha til Marius Høj og en  

 basisandel på 96.410 kg mælk, mens Frede Poulsen, skulle have 4 ha som hidtil  

 med en basisandel på 44.841 kg mælk.
 Mælkeudvalget har afvist, at der ved arealreduktionen kan foretages en  

 forhøjelse af den basisandel, der kan overdrages pr. ha og meddelt  

 henholdvis Marius Høj og Tage Birkebæk Nielsen, at der som følge af  

 arealreduktionen fra 16 til 8,6 ha for afgiftsåret 1988/89 i stedet for  

 109.527 kg mælk vil kunne tilbageføres 50.060 kg til Tage Birkebæk Nielsen.  

 Da der ikke er mælkeleverance fra hans ejendom, har mælkeudvalget samtidig  

 oplyst, at basisandelen er bortfaldet.
 I klageskrivelsen til landbrugsministeriet anmodes der om, at sagen prøves  

 efter bestemmelsen om jordfordeling.
 I henhold til § 5, stk. 5 i landbrugsministeriets bekendtgørelse nr. 567  

 af 22. september 1988 om tillægsafgift for mælk og mejeriprodukter kan hele  

 basisandelen eller en del heraf i tilfælde af ekspropriation af hele eller en  

 del af ejendommen eller afståelse heraf som led i en jordfordeling, helt  

 eller delvis stilles til rådighed for den producent, som afstår jorden,  

 såfremt han har til hensigt at fortsætte mælkeproduktionen.
 Da forpagteren udnytter mælkekvoten og Tage Birkebæk Nielsen har  

 tilkendegivet ønske om at fortsætte mælkeproduktionen, når forpagtningen  

 ophører, og da der i forbindelse med bortforpagtning i 1986 blev søgt om  

 godkendelse af midlertidigt ophør med mælkeleverancen, finder  

 landbrugsministeriet ikke, at der har været grundlag for at foretage en  

 reduktion i basisandelen fra 109.527 kg til 50.060 kg, ligesom der heller  

 ikke er grundlag for at lade basisandelen bortfalde, når den efter  

 forpagtningsophør går tilbage til Tage Birkebæk Nielsen.
 P.M.V.
 E.B.
