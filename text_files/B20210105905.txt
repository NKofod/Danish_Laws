Bekendtgørelse om ændring af bekendtgørelse om anerkendelse af udenlandske sønæringsbeviser til tjeneste i fiskeskibe § 1 I bekendtgørelse nr. 987 af 11. september 2014 om anerkendelse af udenlandske sønæringsbeviser til tjeneste i fiskeskibe foretages følgende ændringer:
 1. § 9, stk. 1, affattes således:
»Ved ansøgning om et dansk anerkendelsesbevis efter denne bekendtgørelse, betales til Søfartsstyrelsen et gebyr.
Gebyret fastsættes i overensstemmelse med Finansministeriets regler om priskalkulation og offentliggøres på Søfartsstyrelsens hjemmeside.« § 2 Bekendtgørelsen træder i kraft den 1. juli 2021.
