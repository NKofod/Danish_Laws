(Til rektorer og forstandere for  

 samtlige gymnasieskoler, studenterkurser og hf-kurser) Direktoratet ønsker med dette cirkulære at give nogle vejledende  

 retningslinjer for praktik.
Praktik indgår som et naturligt element i undervisningsforløb på  

 skolen/kursus og kan dermed også indgå i eksamenspensum.
Gennem en grundig  

 forberedelse og efterbehandling skal der opnås et samspil mellem teori og  

 praksis.
Praktikkens form og indhold skal sikre, at eleverne optræder i andre  

 end de sædvanlige elevroller, og at de så vidt muligt udfører realistiske og  

 meningsfulde opgaver af praktisk art.
 Det understreges, at samtlige fag og studievejledningen kan deltage i  

 praktik.
Praktikkens generelle mål kan være - at skabe sammenhæng mellem praktisk arbejde og elevernes teoretiske  

 viden og derved underbygge denne, - at øge elevernes kendskab til forhold vedrørende produktionsprocesser,  

 teknologi og arbejdsmiljø, - at øge elevernes kendskab til arbejdsplads-, arbejdsmarkeds- og  

 organisationsforhold, - at støtte eleverne i erhvervs- og studievalg ved bl.a. at lade dem  

 opleve arbejdsvilkår i forskellige typer af jobs, - at give eleverne kendskab til andre miljøer end dem, de selv kommer fra  

 og - at øge kontakten mellem skolen og andre dele af samfundet.
 I forbindelse med planlægning og tilrettelæggelse af praktikophold bør man  

 gøre sig klart, hvilke af målene der lægges vægt på i det enkelte tilfælde.
For at gøre praktikopholdene så værdifulde som muligt skal der være såvel  

 en for- som en efterbehandling i undervisningen på skolen.
Praktik kan  

 organiseres i de enkelte fag, men det kan ofte være hensigtsmæssigt at  

 udnytte de tværfaglige muligheder i et samarbejde mellem flere fag og  

 eventuelt studievejledningen.
Flere forskellige praktikformer kan være  

 relevante, og der kan i forskellige dele af landet være varierende behov og  

 muligheder, ligesom hensynet til sammenhængen med undervisningen i den  

 enkelte klasse indebærer, at der benyttes forskellige modeller.
Under indtryk  

 af udviklingen på arbejdsmarkedet og i samfundet som helhed vil det desuden  

 være nødvendigt med en løbende udvikling af praktiktyper og indhold.
Praktik udgør et naturligt led i rækken af udadvendte aktiviteter som fx.  

 virksomheds- og institutionsbesøg, besøg i organisationer og foreninger,  

 benyttelse af gæstelærere fra arbejdsmarkedets organisationer m.v.,  

 samarbejde med andre skoleformer og forskellige praktiske aktiviteter i  

 tilknytning til undervisningen, samt de former for udadrettede aktiviteter,  

 som giver eleverne kendskab til forskellige fritidsmuligheder, kulturelle  

 tilbud og til de demokratiske processer i samfundet m.v.
Praktik kan finde  

 sted på alle former for arbejdspladser, herunder også private og offentlige  

 institutioner, organisationer, foreninger, andre skole- og uddannelsesformer  

 m.v.
Det påhviler rektor at påse, at der sker en hensigtsmæssig koordinering af  

 praktikarrangementerne.
I det enkelte lokalområde bør der ved ophold på  

 virksomheder og institutioner ske en koordinering i forhold til andre skoler.  

 Afhængig af praktiktype har involverede faglærere og studievejledere ansvaret  

 for planlægningen og gennemførelsen af det enkelte arrangement.
 P.d.v.
