Den momsmæssige behandling af  

 køreundervisning På foranledning af en henvendelse fra en told- og  

 skatteregion skal Told- og Skattestyrelsen hermed udtale sig om den  

 momsmæssige behandling af køreundervisning.
Faglig undervisning Efter momslovens § 13, stk. 1, nr. 3, 1.pkt., er  

 skoleundervisning og undervisning på videregående  

 uddannelsesinstitutioner, faglig uddannelse, herunder omskoling, og anden  

 undervisning, der har karakter af skolemæssig eller faglig  

 undervisning, momsfri.
Fritagelsen omfatter tillige levering af varer og  

 ydelser med nær tilknytning til fritaget undervisning.
Efter § 13, stk.  

 1, nr. 3, 2. pkt., omfatter fritagelsen dog ikke kursusvirksomhed, der drives  

 med gevinst for øje, og som primært retter sig mod virksomheder  

 og institutioner m.v.
Ifølge praksis er det en betingelse for  fritagelse  

 for momspligt for faglig uddannelse, at undervisningen går ud på  

 at bibringe eller vedligeholde kundskaber alene med erhvervsmæssigt  

 sigte, jf.
Momsnævnets afgørelse i Mn 788/82. I  

 tvivlstilfælde lægges der vægt på, om undervisningen  

 er godkendt af det offentlige og/eller af en faglig organisation.
 Vedrørende køreundervisning fandt  

 Momsnævnet i Mn. 1033/88, at følgende typer af  

 køreundervisning var undtaget fra momspligten efter den  

 daværende momslovens § 2, stk. 3, punkt c (faglig uddannelse og  

 omskoling):
 1. Undervisning i forbindelse med kørekort til  

 lastbil over 3 500 kg totalvægt (Kategori C).
 2. Undervisning, der foregår i almindelig personbil  

 som indledning til undervisning i lastbil/stor personbil, når eleven i  

 forvejen har kørekort til almindelig personbil.
 3. Undervisning i forbindelse med kørekort til stor  

 personbil (personbil med over 8 siddepladser foruden førerens plads)  

 (Kategori D).
 4. Undervisning i forbindelse med kørekort til  

 påhængskøretøjer over 750 kg, når eleven i  

 forvejen har eller samtidig erhverver kørekort til lastbil over 3 500  

 kg eller stor personbil.
 5. Undervisning i forbindelse med kørekort til  

 traktor.
 6.Undervisning i forbindelse med erhvervelse af  

 kørekort til erhvervsmæssig personbefordring.
Kørekort til kategori B/E (Almindelig bil med  

 stort påhængskøretøj) Som nævnt er det en betingelse for momsfrihed for  

 faglig uddannelse omfattet af momslovens § 13, stk. 1, nr. 3, at  

 undervisningen går ud på at bibringe eller vedligeholde  

 kundskaber alene med erhvervsmæssigt sigte.
Køreundervisning med  

 henblik på opnåelse af kørekort til kategori B (almindelig  

 bil) anses derfor ikke for faglig uddannelse og er derfor heller ikke  

 fritaget for moms efter § 13, stk. 1, nr. 3.
Undervisning med henblik på kørekort til  

 kategori B/E (almindelig bil med stort  

 påhængskøretøj) kan ligeledes ikke anses for faglig  

 uddannelse.
Der er lagt vægt på, at undervisningen ikke kan anses  

 for udelukkende at have et erhvervsmæssigt sigte.
 Kravet i Mn. 1033/88 om, at undervisning i forbindelse med  

 kørekort til påhængskøretøjer over 750 kg.  

 alene er momsfri, når eleven i forvejen har eller samtidig erhverver  

 kørekort til lastbil over 3.500 kg eller stor personbil, må  

 forstås sådan, at der kun er momsfritagelse, når der er  

 tale om kørekort til en kategori, hvor vogntoget udover et  

 påhængskøretøj består enten af en lastbil  

 eller en stor bil (Kategori C/E eller D/E).
Kursusvirksomhed eller kompetencegivende uddannelse Egentlige kompetencegivende uddannelser anses ikke som  

 kursusvirksomhed omfattet af momslovens § 13, stk. 1, nr. 3, 2. pkt.
Derimod  

 anses f.eks. efter- og videreuddannelseskurser for kursusvirksomhed omfattet  

 af § 13, stk. 1, nr. 3, 2. pkt.
Ved egentlige kompetencegivende uddannelser forstås  

 faglige grunduddannelser og andre kompetencegivende  uddannelser, der har til  

 formål efter bestået eksamen mv. at kvalificere eleven til at  

 udøve et bestemt erhverv.
Der ses på, om gennemførelse af  

 den pågældende uddannelse i sig selv kvalificerer til at  

 udøve et bestemt erhverv.
Om en uddannelse kan anses for en kompetencegivende  

 uddannelse afhænger af en konkret bedømmelse.
I den konkrete  

 bedømmelse kan blandt andre følgende momenter indgå:
 1. Er det ved lov eller på anden måde en  

 betingelse for at kunne udøve et bestemt erhverv, at den  

 pågældende uddannelse er bestået.
 2. Vil eleven efter gennemførelse af uddannelsen i  

 henhold til uddannelseslovgivningen blive anset for kvalificeret til at  

 udøve et bestemt erhverv.
 3. Vil eleven efter gennemførelse af uddannelsen  

 ved administrationen af anden lovgivning end uddannelseslovgivningen blive  

 anset for kvalificeret til at udøve et bestemt erhverv.
 4. Vil eleven efter gennemførelsen af uddannelsen  

 af en relevant brancheorganisation eller efter branchekutyme blive anset for  

 kvalificeret til at udøve et bestemt erhverv.
 5. Er der tale om en offentligt anerkendt uddannelse.
 6. Berettiger den pågældende uddannelse til  

 SU.
 7. Er der tale om en uddannelse med adgangsbetingelser og  

 eksamen.
 Uddannelser, der som væsentligste formål har  

 at kvalificere eleverne til at blive optaget på en anden  

 kompetencegivende uddannelse, anses også for kompetencegivende  

 uddannelser.
Kompetencegivende køreundervisning Styrelsen finder, at køreundervisning med henblik  

 på opnåelse af kørekort til kategori C, C/E, D eller D/E,  

 kørekort til erhvervsmæssig befordring med almindelig bil  

 (taxa), samt kørekort til erhvervsmæssig personbefordring med  

 stor bil/bus, kan anses for kompetencegivende undervisning.
Der er lagt vægt på, at  

 køreprøver afholdes af politiet henholdsvis Statens  

 Bilinspektion.
Der er yderligere lagt vægt på, at kravene til  

 indholdet af  køreundervisningen fastsættes af  

 Færdselsstyrelsen, og at køreundervisning alene må  

 foretages af godkendte kørelærere.
Endvidere er der lagt  

 vægt på, at indehavere af de omhandlede kørekort i  

 større eller mindre omfang kan virke som chauffør uden  

 yderligere uddannelseskrav.
 Styrelsen finder derfor ikke, at køreundervisning  

 med henblik på opnåelse af de omhandlede kørekort kan  

 anses for kursusvirksomhed omfattet af § 13, stk. 1, nr. 3, 2. pkt.  

 Undervisningen er derfor momsfri efter § 13, stk. 1, nr. 3, 1. pkt.
For så vidt angår kørekort til  

 traktor/motorredskab er det ligeledes styrelsens opfattelse, at  

 køreundervisning med henblik på opnåelse af dette  

 kørekort må anses for kompetencegivende undervisning.
Der  

 henvises dels til ovennævnte vedrørende køreprøver  

 og køreundervisning dels til det forhold, at det for  

 landbrugsmedhjælpere må være af væsentlig betydning  

 for mulighederne for at opnå beskæftigelse, at den  

 pågældende har ret til at føre traktor/motorredskab.
