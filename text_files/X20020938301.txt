Anmodning om omgørelse af aktier  

 overdraget ved gave fra forældre til deres børn Ligningsrådet blev principalt anmodet om tilladelse til  

 omgørelse efter skattestyrelseslovens § 37 C, således at en  

 gaveoverdragelse af aktier, der var overdraget i indkomstårene 1995 og  

 1996 fra forældre til 3 børn, kunne omgøres.
 Subsidiært blev der anmodet om tilladelse til omgørelse for  

 indkomståret 1996, såfremt Ligningsrådet ikke anså  

 betingelsen i skattestyrelseslovens § 37 C, stk. 1, nr. 3 for opfyldt for  

 indkomståret 1995.
Sagsfremstilling En far og en mor havde ved en gaveoverdragelse overdraget aktier til deres  

 3 børn.
Landsskatteretten havde ved en efterfølgende kendelse  

 tilsidesat den af parterne forudsatte handelsværdi i forbindelse med  

 gaveoverdragelsen fra forældrene, Gaverne blev ydet i henholdsvis efteråret 1995 og foråret  

 1996, og parterne forudsatte ved overdragelserne, at værdien af gaverne  

 ikke ville overstige den afgiftsfrie bundgrænse for gaver i henhold til  

 Boafgiftslovens § 22.
 Derfor blev aktierne overdraget i følgende nominelle  

 størrelser, idet den forudsatte handelsværdi for aktierne var  

 beregnet ud fra kurs 375.
 Overdragelser:
Efteråret 1995 Barn 1 Aktier nom. kr.  

 21.000 kurs 375 kr. 78.750 Barn 2 Aktier nom. kr.  

 21.000 kurs 375 kr. 78.750 Barn 3 Aktier nom. kr.  

 21.000 kurs 375 kr. 78.750 Foråret 1996 Barn 2 Aktier nom. kr.  

 21.000 kurs 375 kr. 78.750 Barn 3 Aktier nom. kr.  

 21.000 kurs 375 kr. 78.750 Kommunen tilsidesatte den af parterne aftalte overdragelseskurs og kursen  

 blev efterfølgende fastsat til kurs 800.
 Landsskatteretten fastsatte endeligt handelsværdien for aktierne til  

 kurs 750,2.
 Landsskatterettens kendelse medførte, at den gennemførte  

 gaveoverdragelse af aktierne udløste en gaveafgift, da aktierne blev  

 overdraget til underkurs.
Da forudsætningen for overdragelse af aktierne dermed bortfaldt,  

 anmodedes kommunen om tilladelse til omgørelse i henhold til  

 Skattestyrelseslovens § 37 C.
Kommunen kunne ikke imødekomme  

 anmodningen om omgørelse, da kommunen ikke mente, at betingelserne i  

 punkterne 1 til 3 i Skattestyrelseslovens § 37 C, stk. 1 var opfyldte.  

 Anmodningen blev så indbragt for Ligningsrådet Rådgiver anførte følgende for at betingelserne i  

 Skattestyrelseslovens § 37 C, stk. 1 skulle være opfyldte:
1. 	Gaveoverdragelserne var led i et glidende generationsskifte i  

 aktionærkredsen, og parterne anvendte reglerne om overdragelse indenfor  

 familien.
Dispositionerne var således ikke i overvejende grad  

 båret af hensyn til at spare eller udskyde skat eller afgifter.
2. 	Da gaveoverdragelserne var led i et glidende generationsskifte, var  

 det en forudsætning, at overdragelserne ikke ville medføre  

 gaveafgift, idet tidshorisonten i generationsskifte ikke nødvendigvis  

 skulle være kort.
Der var tid til at overdrage i takt med udnyttelsen  

 af bundgrænsen i henhold til Boafgiftslovens § 22. Da kursen på  

 aktierne er ændret ved Landsskatterettens kendelse, har overdragelserne  

 haft en utilsigtet skattemæssige virkning, der er væsentlig for  

 parterne.
3. 	Aktieoverdragelserne fremgår af formueopgørelserne for  

 forældrene.
Dispositionerne er således lagt klart frem for  

 myndighederne.
Eftersom overdragelserne var forudsat at være  

 gaveafgiftsfrie, har der ikke været grundlag for at fremsende  

 gaveanmeldelser.
4. 	De privatretlige virkninger er enkle og overskuelige.
Aktierne  

 overdrages tilbage til forældrene, og udbetalte udbytter i perioden  

 tilbagebetales af børnene og anses for modtaget af  

 forældrene.
 5. 	Alle parterne har ved deres underskrift tiltrådt  

 omgørelsesanmodningen af 12. december 2000.
 Rådgiver havde følgende bemærkninger til kommunens  

 afslag på tilladelse til omgørelse i deres afgørelse  

 vedrørende Skattestyrelseslovens § 37 C, stk. 1, nr. 1 til 3.
 Betingelse nr. 1:
Skatteadministrationen bemærkede med henvisning til  

 lovbemærkningerne, at dispositionen i form af f.eks. overdragelse i  

 form af aktiver til en åbenbar over- eller underkurs mellem en  

 hovedaktionær og det af denne beherskede selskab ikke giver ret til  

 omgørelse.
Herefter konkluderede skatteadministrationen, at  

 aktieoverdragelser mellem hovedaktionærer/forældre og børn  

 til en åbenbar underkurs ikke kan berettige omgørelse.
Rådgiver bemærkede hertil, at det i punkt 3.3. i  

 Ligningsrådets meddelelse af 31. august 2000 (Notat om  

 betalingskorrektion og omgørelse) fremgår at, "Det fremgår eksempelvis af lovbemærkningerne, at det  

 primære formål med en succession normalt ikke vil være  

 skattebesparelse, således at betingelsen i § 37 C, stk. 1, nr. 1 ikke i  

 sig selv vil være til hinder for omgørelse, hvis den  

 skattemæssige behandling af successionen i øvrigt er  

 væsentlig og uforudset af parterne." I nærværende sag er der ikke tale om overdragelse af aktier  

 med succession, men en skattepligtig overdragelse.
 Hvis en overdragelse med succession inden for familien ikke anses for i  

 overvejende grad at have været båret af hensyn til at spare eller  

 udskyde skatter og afgifter, må en analog betragtning kunne benyttes om  

 en skattepligtig overdragelse inden for familien.
 Ligningsrådet anførte da også, at betingelsen i nr. 1  

 primært retter sig på skattemotiverede pakkeløsninger,  

 hvor investorer alene har en passiv rolle i forhold til det  

 pågældende projekt.
 Rådgiver fastholdt derfor, at betingelse nr. 1 var opfyldt.
 Betingelse nr. 2:
 Skatteadministrationen anførte, at skatteyderne eller disses  

 repræsentant burde have forudset, at skattemyndighedernes stillingtagen  

 og korrektion af værdiansættelserne af aktierne ville være  

 en nærliggende mulighed.
 Dermed konkluderede skatteadministrationen, at dispositionerne ikke havde  

 haft utilsigtede virkninger.
Rådgiver anførte hertil, at overdragelse af aktierne fra  

 forældrene til børnene er gennemført efter mundtlige  

 aftaler.
Der er ikke foretaget et skriftligt forbehold, idet parterne  

 anså den fastsatte overdragelsessum for værende  

 handelsværdien, og dermed en værdi som skattemyndighederne ville  

 kunne godkende.
 Dermed ikke sagt at det ikke lå implicit i den mundtlige aftale, at  

 aktieoverdragelserne var under forudsætning af, at overdragelserne  

 kunne gennemføres som aftalt.
 Forældrene ydede naturligvis alene gaven i den tro, at de, på  

 tidspunktet for gavedispositionen, beregnede skatte- og afgiftsmæssige  

 konsekvenser var korrekte.
 Hverken skatteyderne eller disses repræsentant har eller burde have  

 forudset skattemyndighedernes korrektion af værdiansættelserne af  

 aktierne under disse forudsætninger.
 Rådgiver udtalte efterfølgende:
 Aktiernes overdragelseskurs blev fastsat ud fra en konkret vurdering af  

 aktiernes handelspris ved salg til tredjemand under hensyntagen til, at  

 aktierne vedrørte et familieejet og familiedrevet selskab.
 Indtjeningsevnen i selskabet var stærkt faldende, og der var tale om  

 overdragelse af minoritetsaktier uden mulighed for bestemmende  

 indflydelse.
 Cirkulære nr. 185 af 17/11 1982 giver vejledende retningslinier for  

 beregning af unoterede aktiers overdragelseskurs, når  

 handelsværdien ikke kan fastsættes.
 Skatteadministrationen og Skatteankenævnet fastsatte en handelskurs  

 på 800.
 Landsskatteretten fastsatte en handelskurs på 750,2, efter at der  

 var foretaget syn og skøn i sagen.
 Når der også mellem to instanser inden for skattemyndigheden  

 er uenighed om fastsættelse af handelsværdien, er det efter vor  

 opfattelse derfor ikke rimeligt at anføre, at rådgiver har  

 været i ond tro, eller at de skattemæssige virkninger burde have  

 været forudset.
 Rådgiver fastholdt derfor, at betingelse nr. 2 var opfyldt.
 Betingelse nr. 3:
 Skatteadministrationen anså ikke betingelsen for opfyldt for  

 indkomståret 1995, idet gaveoverdragelsen i henhold til  

 skatteadministrationen ikke ansås for klart at fremgå af  

 selvangivelsen.
 Aktieoverdragelserne fremgår klart af formueopgørelserne.
 For indkomståret 1996 er aktieavancen selvangivet.
 I forbindelse med udarbejdelsen af selvangivelsen for 1995 blev  

 aktieavancen på grund af en beklagelig fejl ikke selvangivet.
 Det er dog ikke ensbetydende med, at aktieavancen ikke var opgjort, som  

 anført af skatteadministrationen.
 Der blev ikke indsendt gaveafgiftsanmeldelser, idet overdragelserne ikke  

 med de anvendte forudsatte kurser udløste gaveafgift.
 Det er rådgivers opfattelse, at dispositionen har været lagt  

 klart frem for myndighederne, og betingelse nr. 3 derfor er opfyldt.
Den skatteansættende myndigheds udtalelse Kommune udtalte følgende til betingelse nr. 1 til 3.
 Betingelse nr. 1:
Skatteadministrationen har lagt vægt på  

 lovbemærkningerne og cirkulæret.
Af cirkulære 116 af 1/7  

 1999, afsnit 7.2 fremgår:
"Omgørelse vil således normalt ikke kunne tillades af  

 dispositioner i form af f.eks. overdragelse af aktiver til en åbenbar  

 over- eller underkurs." Af bemærkninger til lovforslag L 192 98/99 fremgår:
"Omgørelse vil således normalt ikke kunne tillades af  

 dispositioner i form af f.eks. overdragelse af aktiver til en åbenbar  

 over- eller underkurs mellem en hovedaktionær og det af denne  

 beherskede selskab.
På den anden side vil omgørelse normalt  

 kunne tillades af dispositioner, der indebærer succession, selv om  

 successionen indebærer en skatteudskydelse, fordi en sådan  

 disposition må antages i overvejende grad at være båret af  

 andre hensyn end at udskyde skatten." Rådgiver argumenterer med, at der bør kunne anlægges en  

 analog betragtning mellem en overdragelse med succession og en skattepligtig  

 overdragelse.
 Skatteadministrationen skal hertil bemærke, at der ikke findes  

 støtte for dette argument i lovens forarbejder eller  

 cirkulære.
 Rådgiver har ikke godtgjort, at gaveoverdragelsen af aktier til  

 børn til en åbenbar underkurs ikke i overvejende grad har  

 været båret af hensyn til at spare skat og afgifter.
 Det er derfor fortsat skatteadministrationens opfattelse, at betingelse  

 nr. 1 ikke er opfyldt.
 Betingelse nr. 2:
 Rådgiver anfører, at gaveoverdragelserne til børnene  

 er gennemført efter mundtlige aftaler, men at det dermed ikke er sagt,  

 at det ikke lå implicit i den mundtlige aftale, at aktieoverdragelserne  

 var under forudsætning af, at overdragelserne kunne gennemføres  

 som aftalt.
 Skatteadministrationen skal hertil bemærke, at der som følge  

 af den manglende skriftlighed ikke er dokumentation for, at  

 forudsætningerne har været som beskrevet af rådgiver.
 Rådgiver anfører endvidere:
"Hverken skatteyderne eller disses repræsentant har eller burde have  

 forudset skattemyndighedernes korrektion af værdiansættelserne af  

 aktierne under disse forudsætninger." Skatteadministrationen skal hertil bemærke, at rådgiver ikke  

 på nogen måde har godtgjort, at han har været i god tro med  

 hensyn til fastsættelse af overdragelseskursen for aktierne.
 Rådgiver har således ikke kunnet begrunde anvendelsen af kurs  

 375 som skatte- og afgiftsmæssig overdragelseskurs.
 Rådgiver burde være bekendt med retningslinierne for  

 værdiansættelse af unoterede aktier ved gaveoverdragelser inden  

 for gaveafgiftskredsen, som findes beskrevet i cirkulære nr. 185 af  

 17/11 1982, pkt. 17.
 De skattepligtige eller disses rådgiver anses derfor ikke at have  

 godtgjort, at de utilsigtede skattemæssige virkninger ikke burde  

 være forudset.
 Betingelse nr. 2 anses derfor ikke at være opfyldt.
 Betingelse nr. 3:
 Det er skatteadministrationens opfattelse, at aktieoverdragelserne ikke -  

 i hvert fald for indkomståret 1995 - har været lagt klart frem  

 for den skatteansættende myndighed.
 For indkomståret 1995 er der således ikke selvangivet nogen  

 avance ved aktieoverdragelse, og det fremgår heller ikke klart af  

 selvangivelsen eller regnskabet, at der er overdraget aktier til  

 børn.
 Betingelse nr. 3 anses derfor ikke at være opfyldt fsv. angår  

 indkomståret 1995.
 Kommunen indstillede derfor, at der ikke kunne gives tilladelse til  

 omgørelse.
Ligningsrådets begrundelse Ligningsrådet opdelte anmodningen om omgørelse i to  

 hovedproblemstillinger:
 1) Var gaveafgiften, som gavemodtagerne havde betalt, omfattet af  

 omgørelsesinstituttet.
 2) Kunne gavegivernes overdragelse omgøres efter  

 skattestyrelseslovens § 37 C, stk. 1, pkt. 1 til 5.
 Ad. 1 Gaveafgiften:
Rådgivers vurdering af omgørelse af gaveafgiften Det kan udledes af bemærkningerne til lovforslag L 192 98/99, at  

 intentionerne bag Skattestyrelseslovens § 37 C er, at parterne både  

 skatteretligt og privatretligt skal stilles, som om dispositionen ikke var  

 foretaget.
 Følgende fremgår af Boafgiftslovens § 27:
"Stk. 3. Kan gavegiver eller gavemodtager ikke anerkende en  

 ændret værdiansættelse, jf. § 30, stk. 2, kan denne  

 påklages efter Skattestyrelseslovens regler herom." Skattestyrelseslovens § 37 C giver netop hjemmel til omgørelse i  

 sager, hvor skattemyndighederne har ændret en  

 værdiansættelse.
 Det er derfor vor opfattelse, at en tilladelse til omgørelse i  

 nærværende sag også medfører tilbagebetaling af  

 gaveafgiften.
Ligningsrådets vurdering af omgørelse af gaveafgift Det fremgår af Skattestyrelseslovens § 37 C, at "I det omfang en  

 skatteansættelse hviler på en privatretlig disposition, kan  

 skatteministeren tillade, at en efterfølgende ændring af  

 dispositionen tillægges virkning for skatteansættelsen  

 (omgørelse),..".
Udtrykket "skatteansættelse" er en samlebetegnelse for såvel  

 ansættelsen af indkomst og ejerboligværdi som for den  

 skatteberegning, der skal foretages på grundlag af sådanne  

 ansættelser, jvf.
Processuelle regler på Toldi  

 Skat område 2002, G.2.2, side 123.
 Det er Ligningsrådets opfattelse, at en beregning af gaveafgift  

 udløst af en gaveoverdragelse af aktier ikke er en  

 skatteansættelse, men en beregning af en afgift (gaveafgift) som er  

 udløst af gaveoverdragelsen.
 Dertil skal det bemærkes, at i bemærkningerne til § 37 C  

 fremgår det, at formålet med indsættelse af § 37 C er,  

"..en bestemmelse til regulering af adgangen til at tillade  

 omgørelse af de skatteretlige virkninger af privatretlige  

 dispositioner".
 Det er Ligningsrådets vurdering, at en beregnet gaveafgift ikke er  

 en skatteretlig virkning udløst af gaveoverdragelsen.
 Ligningsrådet vedtog, at der ikke kan gives tilladelse til  

 omgørelse af gaveafgiften hos børnene, da gaveafgift ikke er  

 omfattet af omgørelsesinstituttet.
 Ad. 2 Omgørelse af gavegiveres disposition:
 Ligningsrådet valgte at vurdere, om der kunne tillades  

 omgørelse for gavegivernes disposition af overdragelsen  

 (omgørelse af afståelsesbeskatningen).
Dette blev gjort ud fra den betragtning, at det fremgår af  

 Aktieavancebeskatningslovens § 9, at overdragelse af aktier ved gave  

 betragtes som afståelse, og at der i den konkrete sag er tale om  

 afståelsesbeskatning for gavegiveres disposition.
Gavegiveres  

 disposition vil derfor kunne omgøres efter Skattestyrelseslovens § 37  

 C, såfremt betingelse nr. 1 til 5 i denne lov er opfyldte.
 Betingelse nr. 1:
Det fremgår af det oplyste, at overdragelserne af aktierne skete til  

 kurs 375. Told- og Skatteregionen har fastsat kursen til kurs 800  ved  

 værdiansættelse af aktierne efter cirkulære nr. 185 af  

 17/11 1982 Værdiansættelse af aktier og passiver i  

 dødsboer m.m. og ved gaveafgiftsberegning.
Endelig fastsatte  

 Landsskatteretten ved kendelse af 28. november 2000 handelsværdien for  

 aktierne til kurs 750,2.
Det fremgår af bemærkningerne til Skattestyrelseslovens § 37  

 C, stk. 1, nr. 1 vedtaget ved lov nr. 381 af 2/6 1999, at  

"omgørelse vil således normalt ikke kunne tillades af  

 dispositioner i form af f.eks. overdragelse af aktiver til en åbenbar  

 over- eller underkurs mellem en hovedaktionær og det af denne  

 beherskede selskab.
På den anden side vil omgørelse normalt  

 kunne tillades af dispositioner, der indebærer succession, selvom  

 succession indebærer skatteudskydelse, fordi en sådan disposition  

 må antages i overvejende grad at være båret af andre hensyn  

 end at udskyde skatten.", jvf.
Folketingstidende 1998/99, Tillæg A,  

 Bind VII, side 4567, spalte 1, afsnit 3.
 Rådgiver anfører, at "Hvis en overdragelse med succession  

 inden for familien ikke anses for i overvejende grad at have været  

 båret af hensyn til at spare eller udskyde skatter og afgifter,  

 må en analog betragtning kunne benyttes om en skattepligtig  

 overdragelse inden for familien".
 Ligningsrådet mener ikke, at en skattepligtig overdragelse, hvor  

 beskatningen sker ved selve overdragelsen af aktierne, kan sammenlignes med  

 en overdragelse af aktier med succession, hvor betalingen af skatten på  

 aktierne udskydes, da der er tale om to forskellige  

 overdragelsessituationer.
Ligningsrådet skal hertil bemærke, at grunden til at  

 succession er nævnt i bemærkningerne, som en situation hvor der  

 kan tillades omgørelse, er, at overdragelse med succession godt nok  

 flytter en latent skattebyrde, men hovedformålet med selve  

 overdragelsen er at gennemføre et generationsskifte, og at der skal  

 kunne ske omgørelse af en overdragelse med succession.
Hermed menes,  

 at selvom succession medfører skatteudskydelse, så kan der efter  

 Skattestyrelseslovens § 37 C, stk 1, nr. 1 godt tillades omgørelse i  

 overdragelser med succession, når den eneste form for skatteudskydelse  

 eller skattebesparelse i overvejende grad  har været den som selve  

 successionen medførte, og resten af punkterne i Skattestyrelseslovens  

 § 37 C er opfyldte.
 Det er derfor Ligningsrådets vurdering, at det ikke er muligt at  

 foretage en analog fortolkning mellem en skattepligtig overdragelse af aktier  

 mellem familiemedlemmer og en overdragelse af aktier, som er sket med  

 succession.
 Det er yderligere oplyst af rådgiver, at "Gaverne er ydet i  

 henholdsvis efteråret 1995 og foråret 1996, og parterne  

 forudsatte ved overdragelserne, at værdien af gaverne ikke ville  

 overstige den afgiftsfrie bundgrænse for gaver i henhold til  

 Boafgiftslovens § 22".
 Den gaveafgiftsfrie bundgrænse ved beregning af gaveafgift mellem  

 forældre og ét barn udgjorde i henholdsvis 1995 og 1996 80.000  

 kr. (40.000 kr. + 40.000 kr.) og 82.200 (41.100 kr. + 41.100 kr.).
 Det følger af Skattestyrelseslovens § 37 C, stk. 1, nr. 1, at  

"dispositionen må ikke i overvejende grad have været  

 båret af hensyn til at spare eller udskyde skatter eller  

 afgifter".
 Ud fra det oplyste er det Ligningsrådets vurdering, at et af  

 hovedformålene ved de foretagne gaveoverdragelser til en værdi af  

 78.750 kr. var at undgå, at børnene skulle betale gaveafgift.  

 Dette opnåedes ved at overdrage aktierne lige inden for den  

 gaveafgiftsfrie bundgrænse.
 Med hensyn til overdragelseskursen på aktierne, er det  

 Ligningsrådets vurdering, at en underkurs på 375,2 (750,2 - 375),  

 er en sådan underkurs, som bemærkningerne omtaler, og at  

 formålet med en overdragelse af aktier til denne underkurs må  

 have været at spare aktieavancebeskatning og gaveafgift.
 Med baggrund i ovenstående er det Ligningsrådets samlede  

 vurdering, at de foretagne aktieoverdragelser har haft som et overvejende  

 formål at spare skatter og afgifter, og at dette medfører, at  

 Skattestyrelseslovens § 37 C, stk. 1, nr. 1 ikke er opfyldt.
 Betingelse nr. 2:
For så vidt angår betingelsen om, at dispositionen utvivlsomt  

 skal have haft utilsigtede skattemæssige virkninger, der er  

 væsentlige, jf. § 37 C, stk. 1, nr. 2, skal Ligningsrådet  

 understrege, at der ikke i betingelsen kan indlægges et krav om god  

 tro.
Der henvises i den forbindelse til SKM2001.657.LR, hvor  

 Ligningsrådet udtalte følgende:
"Således som bestemmelsen i skattestyrelseslovens § 37 C er  

 formuleret, finder Ligningsrådet ikke, at der fortsat kan stilles krav  

 om, at konsekvenserne kunne eller burde være forudset.
Med andre ord  

 finder Ligningsrådet ikke, at kravet om god tro kan indeholdes i  

 ordlyden af skattestyrelseslovens § 37 C, stk. 1, nr. 2." Det er derfor Ligningsrådets vurdering, at betingelse nr. 2 er  

 opfyldt.
 Betingelse nr. 3:
 Det fremgår af Skattestyrelseslovens § 37 C, stk. 1, nr. 3, at  

"dispositionen skal have været lagt klart frem for  

 myndighederne".
 Hertil anfører rådgiver, at "For indkomståret 1996  

 er aktieavancen selvangivet.
 I forbindelse med udarbejdelsen af selvangivelsen for 1995 blev  

 aktieavancen, på grund af en beklagelig fejl, ikke selvangivet.
 Det er dog ikke ensbetydende med, at aktieavancen ikke var opgjort, som  

 anført af skatteadministrationen".
 Det er Ligningsrådets vurdering, at dispositionen ikke har  

 været lagt klart frem i 1995, da aktieavancen ikke er blevet  

 selvangivet for det pågældende indkomstår.
 Skattestyrelseslovens § 37 C, stk. 1, nr. 3 er hermed ikke opfyldt for  

 indkomståret 1995, men opfyldt for indkomståret 1996.
 Ligningsrådet meddelte afslag på omgørelse for  

 indkomstårene 1995 og 1996.
