Resumé En advokat klagede på vegne af en teologistuderende bl.a. over at  

 den studerende havde fået afslag på dispensation til for fjerde gang at lade  

 sig indstille til eksamen i faget Ny Testamente.
Lærerrepræsentanterne i studienævnet havde afgivet en  

 udtalelse til brug for fakultetsrådets behandling af sagen.
Ombudsmanden  

 mente  

 at udtalelsen indeholdt oplysninger vedrørende sagens faktiske  

 omstændigheder,  

 og at oplysningerne måtte anses for væsentlige for sagens afgørelse.  

 Ombudsmanden mente derfor at fakultetsrådet inden afgørelsen blev truffet,  

 havde pligt til at partshøre den studerende over udtalelsen, og mente at det  

 var beklageligt at et brev i sagen var formuleret på en sådan måde at det gav  

 indtryk af at den med brevet iværksatte høring var indholdsløs.
 Ombudsmanden var enig med myndighederne i at det  

 havde været bedst stemmende med god forvaltningsskik hvis den studerende var  

 blevet underrettet om at sagen på grund af stemmelighed i studienævnet var  

 blevet overgivet til fakultetsrådet til behandling.
 Ligeledes var ombudsmanden enig med ministeriet i at  

 fakultetsrådets afslag ikke opfyldte begrundelseskravene, og i at det var  

 beklageligt at ministeriet ikke i forbindelse med sin afgørelse i sagen var  

 opmærksom på begrundelsesmanglerne.
 Ombudsmanden havde ingen bemærkninger til at  

 myndighederne i forbindelse med deres afgørelser i et vist omfang inddrog  

 oplysninger om den studerendes øvrige eksamensresultater, og ombudsmanden  

 havde  

 heller ikke grundlag for at tilsidesætte myndighedernes bevisvurdering af en  

 lægeerklæring eller for at kritisere at myndighederne ikke tillagde  

 erklæringen  

 vægt. (J.nr. 1999-2967-712 og j.nr. 1999-3467-630).
Afslag på dispensation til fjerde eksamensforsøg Af sagens  

 akter fremgår bl.a. at B i 1990 startede med at læse teologi på Københavns  

 Universitet.
I januar 1995 havde B bestået alle fag på grunduddannelsen  

 bortset  

 fra faget Ny Testamente.
Ved det tredje eksamensforsøg i Ny Testamente i  

 januar  

 1997 bestod B ikke.
Denne sag angår myndighedernes afgørelse og behandling af  

 Bs ansøgning om dispensation til for fjerde gang at lade sig indstille  

 til  

 eksamen i Ny Testamente.
Den 3. februar 1997 søgte B  

 om 4. gangs-dispensation til at gå til eksamen i Ny Testamente.
Som  

 begrundelse  

 for ansøgningen om dispensation anførte B bl.a. at han havde haft øget  

 arbejde  

 som kirketjenervikar, hvilket havde betydet at det havde været svært for ham  

 at  

 komme til de nødvendige forelæsninger, ligesom han ikke tilstrækkeligt havde  

 brugt de muligheder som fakultetet havde tilbudt ham.
Ved det tredje  

 eksamensforsøg havde B været præget af nervøsitet.
Begge forældre havde på  

 skift siden januar 1995 været indlagt på hospital med bl.a. hjerteproblemer.  

 B  

 fremlagde også en plan for hvordan han kunne bestå eksamen i faget.
B mente  

 ikke at det forhold at han ikke havde bestået Ny Testamente i tredje forsøg,  

 var udtryk for at han ikke var studieegnet.
Han henviste til at han bortset  

 fra  

 Ny Testamente havde bestået de øvrige fag uden særlige problemer.
 Studienævnet traf på sit møde  

 den 10. februar 1997 afgørelse om at give afslag på ansøgningen med 4 stemmer  

 for og 1 imod.
Med brev af 12. februar 1997  

 gav studienævnet afslag på ansøgningen idet der efter nævnets opfattelse ikke  

 forelå sådanne særlige omstændigheder at de ville kunne begrunde en  

 dispensation.
Hvis B måtte ønske det, stod formanden for studienævnet, C, til  

 rådighed for yderligere drøftelse af sagen.
Den 20. februar 1997 klagede  

 B over afslaget og begrundelsen herfor.
I klagen anførte B bl.a. at det var  

 hans klare indtryk at der reelt var taget en beslutning om ikke længere at  

 give  

 4. gangs- dispensation, og at afgørelsen af sagen derfor reelt var truffet på  

 forhånd uden at vurdere begrundelserne for ansøgningen om dispensation.
B  

 mente  

 at den væsentlige faglige forudsætning måtte være spørgsmålet om han var i  

 stand til at bestå Ny Testamente ved en fjerde eksamen og i øvrigt at  

 gennemføre det teologiske studium, hvilket han betragtede sig som værende i  

 stand til.
B mente ikke at studienævnet havde taget i betragtning at han  

 ville  

 være i stand til at gennemføre studiet.
 B havde den 3. marts 1997 en  

 samtale med studielederen, C, som den 5. marts 1997 skrev et brev til B  

 hvoraf  

 følgende bl.a. fremgår:
(1) Studienævnet har truffet  

 sin afgørelse i henhold til Undervisningsministeriets bekendtgørelse nr. 701  

 af  

 21. august 1995 om eksamen ved visse videregående uddannelser under  

 Undervisningsministeriet § 16, stk. 1, hvori det fastslås, at en studerende  

 højst tre gange kan indstille sig til samme prøve eller anden form for  

 bedømmelse,  

 men at institutionen kan tillade indstilling en fjerde gang, hvis det  

 findes  

 begrundet i usædvanlige forhold.
Nævnet har ikke skønnet, at de  

 omstændigheder, som Du selv anfører som baggrund for Dit uheldige  

 eksamensforløb (øget erhvervsarbejde og deraf følgende ringere mulighed for  

 at  

 følge Fakultetets undervisning, fejldisposition med henblik på indstilling  

 til  

 eksamen i Ny Testamente i august-terminen 1996, nervøsitet i forbindelse med  

 eksamen for 3. gang i Ny Testamente i januar 1997 samt sygdom i familien i de  

 sidste par år), har været så usædvanlige, at de kunne begrunde noget så  

 exceptionelt som en fjerdegangsdispensation.
De fleste af de forhold, som Du  

 anfører, er ting, som Du selv mere eller mindre var herre over, og som Du  

 kunne  

 have gestaltet anderledes, hvis og når Du blev klar over, at det gjaldt Din  

 eksamen, som Du senest må have følt hang i en meget tynd tråd, da Du dumpede  

 for anden gang i Ny Testamente.
Dine forældres sygdom er det eneste, der har  

 været uden for Din kontrol, men der er intet i Din ansøgning, der tyder på,  

 at  

 den har påvirket Din hverdag på en sådan måde, at Du skulle have været ude af  

 stand til at klare det arbejdspres, der er forbundet med studium og eksamen.  

 I  

 hvert tilfælde må man konstatere, at den åbenbart ikke har hindret Dig i at  

 påtage Dig en forøget arbejdsbyrde i forbindelse med Din virksomhed som  

 kirketjenervikar.
Studienævnet har også noteret sig, at Du ikke har anset det  

 for nødvendigt og i øvrigt tjenligt for et heldigt udfald af Din eksamen at  

 gøre brug af det tilbud om hjælp til tilrettelæggelse af Din eksamenslæsning,  

 som en af mine nytestamentlige kolleger fremsatte, da Du for anden gang var  

 dumpet i Ny Testamente.
(2) Studienævnets afslag på  

 Din dispensationsansøgning hviler endvidere på en faglig vurdering fremsat af  

 en lærer i Ny Testamentes Eksegese, lektor, dr. phil. (D), gående ud på, at  

 Dine chancer for med held at gennemføre det teologiske studium skønnes at  

 være  

 så ringe, at det ikke ville give mening at give Dig en yderligere mulighed  

 for  

 at indstille Dig til eksamen.
Dette indtryk bekræftes ved et blik på Din  

 eksamensudskrift, der viser, at Du i Dit studieforløb har haft store  

 vanskeligheder med de bibelske fag, idet Du også i hebraisk først bestod  

 prøven  

 ved et fjerde forsøg.
Dette må fastholdes til trods for, at Du ved samtalen  

 den  

 3. marts hævdede, at Du - tværtimod eksamensudskriftens oplysninger - kun har  

 været indstillet til eksamen i dette fag tre gange.
Jeg har undersøgt sagen,  

 og  

 det viser sig,  

  

 at  

  

 Du udeblev fra  

 prøven den 7. januar 1993 og altså blev registreret som dumpet,  

  

 at  

  

 Du med henblik på prøven den 12.  

 januar 1994 meldte Dig syg, men glemte at indsende den nødvendige  

 lægeerklæring og derfor på ny måtte registreres som udeblevet og således  

 dumpet,  

  

 at  

  

 Du ved prøven den 8. juni 1994  

 opnåede karakteren 00, samt  

  

 at  

  

 Du  

 endelig ved et fjerde forsøg den 23. august 1994 bestod med karakteren 07.  

 Denne sidste prøve har Du eksamensadministrativt kun kunnet aflægge på  

 dispensation, lige meget om Du så har fået den skriftligt (hvad Du  

 tilsyneladende  

 ikke har) eller har indstillet Dig med studielederens mundtlige accept.
Men  

 hvorom alting er, synes Du at have haft vanskeligheder i hvert fald med de  

 bibelske fag, hvilket naturligvis må veje ekstra tungt i betragtning af, at  

 nytestamentlig eksegese er et hovedfag.
Hertil kommer det almindelige  

 indtryk,  

 at Du har været usædvanligt længe om studiet på grunduddannelsen, som Du nu  

 befinder Dig på på 7. år.
 (3) Under henvisning til  

 ovenstående finder jeg konkluderende ikke grund til at revidere Studienævnets  

 afgørelse, heller ikke efter at jeg den 3. ds. har haft lejlighed til at tale  

 med Dig personligt.
 Formanden for studienævnet  

 redegjorde på nævnets møde den 17. marts 1997 for sagen.
 Studienævnet meddelte den 20.  

 marts 1997 B at nævnet ikke fandt anledning til at ændre den trufne  

 afgørelse.  

 Af brevet fremgår også at studielederen, hvis B måtte ønske det, naturligvis  

 stod til rådighed med henblik på en eventuelt yderligere samtale om sagen.
Med brev af 2. april 1997  

 klagede B over afslaget på 4. gangs-dispensation.
Som begrundelse for klagen  

 anførte B navnlig at han den 13. december 1995 var udsat for et overfald af  

 en  

 medstuderende på Det teologiske Fakultet, og at dette overfald havde haft  

 afgørende psykisk indflydelse på hans lyst til at komme på Det teologiske  

 Fakultet.
B havde ikke ønsket at være medvirkende til eventuelle negative  

 konsekvenser for hans medstuderende hvilket var årsagen til at momentet ikke  

 tidligere var fremført.
B ønskede fortsat at opretholde den medstuderendes  

 anonymitet.
B vedlagde samtidig en udskrift af 16. december 1995 fra  

 Rigshospitalets skadestue hvoraf det bl.a. fremgår at grunden til at B  

 henvendte sig til skadestuen, var ønsket om en vurdering i forbindelse med  

 politiattest.
Det fremgår også at B havde haft en vis grad af hjernerystelse  

 og  

 tilrådedes ro indtil symptomfrihed.
B vedlagde også en kopi af et brev af 22.  

 december 1995 fra advokat ( ). Af dette brev fremgår bl.a. at B som følge af  

 overfaldet havde været sygemeldt fra sit arbejde som hospitalsmedhjælper på (  

 )  

 Hospital i perioden fra den 14.-17. december 1995 samt fra sit arbejde som  

 postarbejder på ( ) Postkontor den 16. december 1995, hvilket havde medført  

 en  

 tabt arbejdsfortjeneste på i alt 1.905 kr.
Hvis den medstuderende inden 3  

 dage  

 fremsendte dette beløb, ville der ikke blive taget skridt til  

 politianmeldelse.  

 Af et også vedlagt brev fra den medstuderende fremgår bl.a. at den  

 medstuderende ville betale det nævnte beløb.
 Den 23. april 1997 udtalte  

 lektor D sig om den kritik som B i klagen af 2. april 1997 havde fremsat i  

 forbindelse med den faglige vurdering af B der var indeholdt i udtalelsen af  

 5.  

 marts 1997. Af udtalelsen af 23. april 1997 fremgår bl.a.:
(B) beklager sig over det  

 angiveligt mangelfulde grundlag, hvorpå jeg har udtalt mig om hans faglige  

 forudsætninger, samt brugen af udtalelsen ved sagens afgørelse.
Jeg skal i  

 den  

 forbindelse anføre følgende.
(1) Når jeg har udtalt mig om  

 (B)s faglige forudsætninger, skyldes det udelukkende den tilfældighed,  

 at jeg  

 har sæde i studienævnet, hvor sagen blev behandlet, og at jeg var til stede  

 (som censor) ved det tredje eksamensforsøg (januar 1997), hvor (B) desværre  

 dumpede.
Andre af mine kolleger, som har været med til at dumpe (B), kunne  

 selvsagt også have udtalt sig, men jeg var altså med til at behandle sagen og  

 havde det friskeste førstehåndskendskab til den.
(2) Min udtalelse om de  

 manglende faglige forudsætninger byggede alene på forløbet af selve  

 eksaminationen af den simple grund, at (B) under sin tilstedeværelse ved den  

 undervisning i efteråret 1996, der ledte frem til eksamen, ikke ytrede sig  

 fagligt overhovedet.
Hvad selve eksaminationen angår, var det derimod den  

 klare  

 overbevisning hos såvel eksaminator som mig selv, at de faglige  

 forudsætninger  

 for at bestå ikke var til stede.
Faktisk stillede jeg ved eksaminationens  

 afslutning som censor (B) et meget simpelt sprogligt spørgsmål, netop for at  

 sikre mig, at vi ikke tog fejl af niveauet. (B) kunne ikke besvare det og  

 erklærede selv, da han var på vej ud af eksamenslokalet, at det nok heller  

 ikke  

 var gået denne gang.
Deri havde han altså ret.
Og da der var tale om tredje  

 eksamensforsøg, måtte vi konkludere, at de faglige forudsætninger for  

 overhovedet at gennemføre det teologiske studium heller ikke var til stede.
 (3) Det korte af det lange  

 er, at min vurdering af (B)s faglige kvalifikationer alene bygger på  

 den  

 simple kendsgerning, at han trods et langt studieforløb er dumpet tre gange i  

 faget Ny Testamente (med tre forskellige eksaminatorer/censorer) og på en  

 sådan  

 måde, at han sidste gang selv endog var klar over det, før voteringen gik i  

 gang.
 Hvad angår mine øvrige  

 kontakter med (B) op til og umiddelbart efter hans tredje eksamensforsøg,  

 skal  

 jeg kun anføre dette.
(a) (B) ringede til mig et  

 stykke tid henne i efterårssemesteret 1996 (ultimo september?) og spurgte, om  

 han måtte følge den da allerede påbegyndte undervisning frem til eksamen i  

 vinterterminen.
Svaret var selvfølgelig et ja, og samtidig fik jeg at vide af  

 ham, at de to tidligere dumpninger efter hans egen mening først og fremmest  

 skyldtes sproglige vanskeligheder.
Deraf mit oprigtigt og venligt mente  

 tilbud  

 om hjælp til eksamenslæsning, som  

 jeg fremkom med, da (B) endelig  

 halvanden uge senere dukkede op på holdet. (B) deltog derefter rigtignok kun  

 forholdsvis sporadisk i undervisningen i efteråret 1996, og han tog altså  

 heller ikke imod tilbudet om hjælp.
Der var dog ikke på noget tidspunkt tale  

 om, at dette skulle skyldes en psykisk begrundet ulyst til overhovedet at  

 komme  

 på Det teologiske Fakultet.
(b) I forbindelse med (B)s  

 dumpning i januar tilbød jeg, som naturligt er, en efterfølgende samtale om  

 hans situation.
Det tog han med glæde imod, og vi havde en, som jeg selv ser  

 det, god og afslappet samtale, hvor (B) forklarede mig om sit studieforløb,  

 sine arbejdsforhold samt om sygdom i familien (hos hans forældre) - alt  

 sammen  

 som reaktion på min påpegning af, at en ansøgning om tilladelse til at gå op  

 fjerde gang kun kunne forventes bevilget, hvis der forelå helt usædvanlige  

 forhold, der kunne begrunde det.
På intet tidspunkt så meget som antydede (B)  

 det i klagen til rektor anførte overfald.
(c) Som naturligt er, talte  

 vi under samtalen også om, hvad (B) skulle gøre med henblik på at bestå  

 fjerde  

 gang, hvis studienævnet efter en evt. ansøgning herom skulle bevilge et  

 sådant forsøg.  

 (B) erklærede her, at han ville følge den undervisning, der skulle til at  

 begynde 1. februar ved prof. ( ) som forberedelse til denne sommertermins  

 eksaminer.
Jeg støttede selvfølgelig denne tanke.
Heller ikke her var der  

 nogen  

 antydning af, at (B) skulle være psykisk forhindret i at følge  

 undervisningen.
Således har - efter min  

 bedste og mest ærlige overbevisning - forløbet været, for så vidt angår min  

 egen andel i det.
Andre punkter i (B)s klage skal jeg ikke her tage  

 stilling  

 til. Studielederen udtalte den 29.  

 april 1997 bl.a. følgende:
(1) Det er muligt, at § 16,  

 stk. 1 i Undervisningsministeriets bekendtgørelse nr. 701 af 21. august 1995  

 om  

 eksamen ved visse videregående uddannelser under Undervisningsministeriet  

 tolkes forskelligt ved forskellige fakulteter.
Det er ikke min opgave at  

 kommentere andre fakulteters tolkning af dispensationsparagraffen, men Det  

 teologiske Studienævn er forvisset om, at dets interpretation af paragraffen  

 er  

 i bekendtgørelsens ånd.
Det er korrekt, at det nuværende studienævn ved sin  

 tiltrædelse i februar 1996 fandt anledning til at stramme praksis i  

 forbindelse  

 med meddelelse af fjerdegangsdispensation, hvilket skete på møde den 11.  

 marts  

 1996 med tilslutning fra såvel lærer- som studenterrepræsentanter.
Jeg  

 redegjorde  

 efterfølgende i studenternes blad  

  

 Arken  

  

 grundigt  

 for og begrundede den ændrede og herefter gældende praksis (se vedlagte  

 artikel). Alle, der har haft interesse (eller behov) for at sætte sig ind i  

 den  

 sag, har haft rig lejlighed til det.
Det er naturligvis ikke rigtigt, at Det  

 teologiske Studienævn med den nye praksis reelt udelukker muligheden for at  

 få  

 dispensation til for 4. gang at indstille sig til en eksamen.
Det kan  

 selvfølgelig fortsat lade sig gøre, når der foreligger ganske særlige og som  

 sådanne  

 dokumenterede omstændigheder.
I det grundlag, hvorpå klager i skrivelse af 3.  

 februar d. å. bad studienævnet træffe en afgørelse, var og er der fortsat  

 intet, der kan rubriceres under kategorien dokumenterede særlige  

 forhold.
(2) Klager anker over, at  

 lektor, dr. phil. (D), der er lærer i Ny Testamentes eksegese, ikke skulle  

 have  

 tilstrækkeligt kendskab til hans fagkundskaber til at kunne fremsætte en  

 faglig  

 vurdering af hans mulighed for et positivt studieforløb.
Idet jeg henviser  

 til  

 vedlagte skriftlige erklæring fra dr. (D) skal jeg blot tilføje, at denne  

 besidder endog ganske gode muligheder for at bedømme klagers faglige meriter,  

 for så vidt han baserer sin bedømmelse på en (trediegangs)eksamination i Ny  

 Testamente.
Det er faktisk sjældent, man har så god og konkret mulighed for  

 at  

 bedømme et menneskes faglige kvalitet.
Det er derfor helt uholdbart at  

 betegne  

 det grundlag, hvorpå (D) har fremsat sin vurdering, som mangelfuldt.
 (3) Til klagerens mindre  

 punkter, hvori han kommenterer dele af min skrivelse til ham af 5. marts d.  

 å.,  

 skal jeg anføre følgende:
(a) Når jeg skriver, at  

 klager ikke har anset det for nødvendigt og i øvrigt tjenligt for et  

 heldigt  

 udfald af (hans) eksamen at gøre brug af det tilbud om hjælp til  

 tilrettelæggelse af (hans) eksamenslæsning, som en af mine nytestamentlige  

 kolleger fremsatte, da (han) for anden gang var dumpet i Ny Testamente,  

 er det  

 i skønneste overensstemmelse med det indtryk, han selv gav mig ved den  

 mundtlige samtale, jeg førte med ham den 3. marts d. å., og i øvrigt også i  

 samklang med, hvad han selv bemærker i sin oprindelige dispensationsansøgning  

 af 3. februar d. å., hvor han må indrømme at (han) nok ikke  

 tilstrækkeligt,  

 har brugt de muligheder der blev tilbudt (ham) fra fakultetets side.
Om  

 det,  

 som han nu påstår, er en forsimpling af sagen at udtrykke sig på den måde, er  

 helt hans eget ansvar.
(b) Klager har muligvis en  

 anden opfattelse af tingene i forbindelse med sin eksamen i hebraisk.  

 Hvad jeg  

 har anført i min skrivelse til ham af 5. marts d. å., svarer helt og aldeles  

 til hans eksamensudskrift, der afslører det eneste faktuelle forløb, som  

 studienævnet kan forholde sig til.
I øvrigt turde det vist være en  

 tilsnigelse  

 at påstå, at man ikke skulle have problemer med et fag, som man først ved  

 fjerde  

 forsøg består med karakteren 07.
(c) Klager beskriver sit  

 lange studieforløb som et personligt valg.
Jeg tror, denne  

 bemærkning taler  

 for sig selv.
Hvis han virkelig skulle have truffet det personlige valg at  

 befinde sig på grunduddannelsen så længe, som tilfældet er, er det da  

 pudsigt,  

 at han så relativt mange gange har indstillet sig til eksamen med udsigt til  

 og  

 i håb om (formoder jeg) at få afsluttet de fag, han indstillede sig til  

 eksamen  

 i, og dog vel kun har måttet acceptere det forlængede studieforløb, fordi han  

 dumpede de 8 ud af de i alt 16 gange, han indstillede sig til prøve (jfr.  

 igen  

 eksamensudskriften).
(4) Til klagers beretning om  

 overfald på Det teologiske Fakultet den 16. december 1995 skal jeg anføre  

 følgende: Ved studienævnets afgørelse af dispensationsansøgningen forelå  

 ingen  

 oplysninger om denne tragiske episode overhovedet, og klager har heller ikke  

 efterfølgende, altså heller ikke ved min mundtlige drøftelse med ham den 3.  

 marts, fundet anledning til at indvie mig heri.
Studienævnet har derfor  

 heller  

 ikke haft tilgang til de bilag, der vedrører overfaldet, og som er medsendt i  

 forbindelse med fremsendelsen af klagen til Universitetets Rektor.
Selv om  

 jeg  

 ikke skal lægge skjul på, at denne historie i den foreliggende sammenhæng  

 forekommer  

 mig at være et  

  

 argumentum ad occasionem  

  

 og  

 derfor ikke umiddelbart virker troværdig som støtte for den fremsendte  

 dispensationsansøgning, skal jeg være parat til at give klager den sidste  

  

 benefit of the doubt  

  

 og erklære mig  

 villig til at forelægge sagen til fornyet drøftelse i Det teologiske  

 Studienævn  

 under forudsætning af, at det ved lægeattest kan dokumenteres, at han i flere  

 måneder efter overfaldet har været i en sådan psykisk tilstand, at han har  

 været uarbejdsdygtig og derfor ude af stand til på forsvarlig vis at  

 forberede  

 sig til eksamen.
Det må være mig tilladt at tilføje et udtryk for min undren  

 over, at klager tilsyneladende i samme periode har haft kræfter til at forøge  

 sit erhvervsarbejde, hvilket han jo i sin dispensationsansøgning anførte som  

 grund til, at hans studium ikke helt var forløbet efter hensigten.
(5) Konkluderende  

  

 skal jeg derfor fremføre, at jeg ikke finder  

 anledning til at forelægge den afgørelse, hvorefter stud. theol. (B) fik  

 afslag  

 på ansøgning om (for anden gang i løbet af grundstudiet, idet han jo også som  

 ovenfor anført først bestod eksamen i hebraisk ved en fjerdegangsprøve) for  

 4.  

 gang at indstille sig til grunduddannelseseksamen i faget Ny Testamente, til  

 fornyet drøftelse i Det teologiske Studienævn, idet det tilføjes, at det  

 grundlag, på hvilket denne afgørelse blev truffet, ikke ses at være ændret,  

 med  

 mindre det ved lægeattest kan dokumenteres, at det overfald, som klager efter  

 eget udsagn var udsat for den 16. december 1995, havde sådanne psykiske  

 følger,  

 at de umuliggjorde hans arbejde med studium og eksamen i løbet af året 1996.  

 Den klagen til Rektor vedlagte kopi af journal fra Rigshospitalets skadestue  

 vil, såfremt den alene dokumenterer behandling på skadestuen umiddelbart  

 efter  

 overfaldet, således ikke være tilstrækkelig til revision af studienævnets  

 afgørelse. Af den af studielederen  

 omtalte artikel i bladet Arken, 18. årgang, nr. 2, 1996, fremgår bl.a.:
Gældende eksamensordning  

 giver altså mulighed for at indstille sig højst tre gange til samme eksamen,  

 og  

 er en studerende så uheldig at dumpe alle tre gange, betyder det under  

 normale  

 omstændigheder som sagt, at man må forlade studiet.
Eksamensordningen giver  

 imidlertid yderligere den mulighed at dispensere herfra og tillade en  

 eksamenskandidat at indstille sig en fjerde gang, hvis det findes  

 begrundet i  

 usædvanlige forhold (Undervisningsministeriets eksamensbekendtgørelse,  

 § 16).
Med udgangspunkt i en vis  

 usikkerhed om, hvornår man ville kunne regne med at få en sådan  

 fjerdegangsdispensation, har Studienævnet for Teologi drøftet sagen.
På  

 baggrund heraf indskærpes det, at en sådan dispensation til at forsøge en 4.  

 gang kun vil blive givet, hvis der  

  

 virkelig  

  

 foreligger usædvanlige forhold (sygdom ell. lign.), der kan give en meget god  

 forklaring på, hvorfor de første tre forsøg mislykkedes, og man således kan  

 have en begrundet formodning om, at den hidtidige eksamensfiasko ikke  

 skyldtes  

 manglende studieegnethed, og at et fjerde eksamensforsøg derfor har god  

 udsigt  

 til at lykkes.
Det er f.eks. ikke tilstrækkeligt at anføre, at man nu efter  

 tre  

 mislykkede eksaminer har indset, at man måtte intensivere sine studier og  

 arbejde mere alvorligt.
Det anses for at henhøre under absolut sædvanlige  

 forhold, at studenter tager deres studium alvorligt og er klare over de høje  

 krav, som et universitetsstudium stiller.
Heller ikke den kendsgerning, at  

 man  

 har indstillet sig til eksamen i for mange fag samtidigt og derfor måske er  

 dumpet, gælder for at være så usædvanlig, at den kan begrunde dispensation  

 til  

 at gå op for fjerde gang.
Det indskærpes også, at de  

 usædvanlige forhold, som man påberåber sig ved ansøgning om  

 fjerdegangsdispensation, skal være dokumenterede.
Der skal altså ved sygdom  

 medsendes lægeerklæring, ligesom eventuelt andre eksamenshindrende forhold  

 skal  

 være behørigt dokumenterede.
Hvornår der foreligger usædvanlige forhold i  

 Eksamensbekendtgørelsens forstand, kan være vanskeligt at konstatere, og  

 afgørelse må træffes individuelt i hvert enkelte konkret tilfælde.  

 Sammenfattende kan det anføres som Studienævnets holdning, at  

 fjerdegangsdispensation er en absolut undtagelse og derfor normalt ikke  

 gives. Med brev af 16. maj 1997  

 afviste studieadministrationen på rektors vegne klagen.
Som begrundelse for  

 afvisningen af klagen anførte studieadministrationen bl.a. at et afslag på 4.  

 gangs- dispensation i et tilfælde som det foreliggende hvor et andet fag i  

 forvejen først var bestået i fjerde forsøg, ikke var en usædvanlig  

 beslutning.  

 Med hensyn til den i bladet Arken beskrevne praksis mente  

 studieadministrationen  

 at der i artiklen var redegjort for studienævnets generelle overvejelser på  

 området, og at den beskrevne praksis faldt inden for § 16 i  

 eksamensbekendtgørelsen.
I brev af 2. juni 1997 søgte  

 B på ny om 4. gangs-dispensation til at lade sig indstille til eksamen i  

 faget  

 Ny Testamente.
B vedlagde samtidig en erklæring af 4. juni 1997 fra hans egen  

 læge ( ). Af lægeerklæringen fremgår bl.a.:
13/12-95 blev (B) uprovokeret slået ned af en  

 medstuderende ved en julefest på theologistudiet.
Han pådrog sig en mindre  

 hjernerystelse og måtte være sygemeldt af den grund nogle dage men fik ellers  

 ingen varige fysiske mén.
Derimod medførte overfaldet  

 en angstpræget animositet mod at nærme sig theologistudiets lokaliteter,  

 hvilket ifølge (B) og hans families udsagn til mig i høj grad har medvirket  

 til, at han ikke har kunnet følge forelæsninger m.v. i det omfang, som det  

 har  

 været påkrævet.
Ofte har han således været på vej til universitetet men vendt  

 om, kort før han nåede det p.g.a. en angst, som man nærmest kan kalde fobisk.
Fænomenet er ikke ukendt for  

 overfaldsofre, som ikke får bearbejdet hændelsen umiddelbart, hvorved de  

 negative følelser kan vendes indad med angst, usikkerhed og tab af selvværd  

 til  

 følge.
Jeg mener, at det er dette forhold, der gør sig gældende hos (B), som  

 i  

 sine øvrige sammenhænge, herunder i andet kirkeligt arbejde, har fungeret  

 upåklageligt.
Jeg har ikke fundet andre  

 psykopatologiske tegn hos (B) end ovenstående, som vi nu er ved at bearbejde  

 ved samtaler.
Jeg mener, at der er en god mulighed for, at problemerne herved  

 kan blive løst.
Med hensyn til den konkrete  

 ansøgning finder jeg således, at der foreligger ganske særlige  

 omstændigheder,  

 som kan begrunde, at der meddeles dispensation. Studienævnet tog på sit møde  

 den 16. juni 1996 stilling til anmodningen om genoptagelse.
Det fremgår af  

 referatet herfra at tre medlemmer af studienævnet var for en genoptagelse og  

 tre imod, hvorfor sagen blev genoptaget.
Ligeledes for så vidt angik  

 spørgsmålet om der skulle meddeles dispensation, stod stemmerne lige.
Det  

 blev  

 derfor bestemt at hvert medlem af nævnet skulle indsende votum med henblik på  

 at overgive sagen til fakultetsrådets afgørelse.
De enkelte  

 studenterrepræsentanter afgav den 28. juni 1997, 3. juli 1997 og 11. august  

 1997 udtalelser til sagen.
Herudover fremkom lærerrepræsentanterne i  

 studienævnet med en fælles udtalelse af 20. juli 1997 der bl.a. indeholder  

 følgende:
 (1) Generelt virker  

 anførelsen af overfaldsperioden på det sene tidspunkt i ansøgningsforløbet  

 som  

 et  

  

 argumentum ad occasionem  

  

 , der  

 begrunder ønsket om at få den ansøgte dispensation mere end det uheldige  

 eksamensforløb.
(2) Af journaludskriften fra  

 Rigshospitalets Skadestue fremgår, at (B) først godt 2½ døgn efter  

 overfaldet,  

 nemlig den 16. december 1995 kl. 13:07, henvendte sig til Skadestuen  

 med  

 ønsket om vurdering i forbindelse med evt. politiattest.
Konsultationen  

 på  

 Skadestuen varede nøjagtigt 18 minutter, idet patienten anføres som udskrevet  

 samme dag kl. 13:25 med diagnosen  

  

 en vis  

 grad af hjernerystelse  

  

 og med råd om ro indtil symptomfrihed, der åbenbart  

 har indstillet sig fra og med den 18. december, idet han ifølge skrivelse af  

 22. december 1995 fra advokat ( ) har været ude af stand til at varetage sit  

 arbejde i dagene 14.-17. december, hvorfor han som allerede sagt krævede  

 erstatning for tabt arbejdsfortjeneste.
(3) Dette er også i  

 overensstemmelse med redegørelse fra (B)s egen læge, der i erklæring af  

 4.  

 juli 1997 (altså mere end 1½ år efter episoden) anfører, at hans patient  

 pådrog sig en mindre hjernerystelse og måtte være sygemeldt af den  

 grund nogle  

 dage men fik ellers ingen varige fysiske mén.
Lægen anfører endvidere,  

 at  

 overfaldet derimod har medført en angstpræget animositet mod at nærme  

 sig  

 theologistudiets lokaliteter, hvilket ifølge (B) og hans families udsagn  . i  

 høj grad har medvirket til, at han ikke har kunnet følge forelæsninger m.v. i  

 det omfang, som det har været påkrævet.
Lægen tilkendegiver, at  

 (B)s  

 angstprægede animositet har hindret ham i at varetage sine  

 eksamensforpligtelser, selv om han i sine øvrige sammenhænge, herunder  

 i andet  

 kirkeligt arbejde, har fungeret upåklageligt.
(4) Dette hænger efter vores  

 opfattelse ikke sammen.
Det er ikke troværdigt på den ene side at hævde, at  

 den  

 angstprægede animositet har hindret eksamensaktivitet, mens den på den anden  

 side åbenbart ingen indflydelse har haft på (B)s øvrige arbejdsindsats,  

 der  

 oven i købet ifølge hans egen oprindelige ansøgning af 3. februar d.å. blev  

 intensiveret i løbet af 1996 (altså i månederne efter overfaldet) i en sådan  

 grad, at det kunne anvendes som argument for, at han ikke havde kunnet bestå  

 eksamen.
Hvordan kan den angstprægede animositet og det deraf angiveligt  

 medfølgende tab af selvværd gøre ansøger arbejdsudygtig, når det  

 drejer sig  

 om universitære aktiviteter, mens den åbenbart på andre områder ikke blot har  

 været uden betydning, men helt øjensynligt og efter (B)s eget udsagn  

 ikke har  

 stillet sig i vejen for et stærkt øget arbejdspres? I bedste fald foreligger  

 der en form for selektiv arbejdsudygtighed, der imidlertid virker alt andet  

 end  

 overbevisende.
Dette bekræftes af den kendsgerning, at (B) i løbet af 1996  

 faktisk var eksamensaktiv, idet han både i juni og august 1996 indstillede  

 sig  

 til eksamen i Ny Testamente og oven i købet forberedte sig til eksamen for  

 tredje  

 gang i samme fag i løbet af efteråret samme år for på ny at prøve lykken i  

 januar 1997. Alle tre gange dumpede han, men det udelukker da ikke, at der  

 har  

 været tale om eksamens-aktivitet, som han jo dog altså har gennemført til  

 trods  

 for nok så megen angstpræget animositet.
(5) Sammenfattende må vi  

 konstatere, at den fremlagte dokumentation ikke overbeviser os om, at det er  

 den angstprægede animositet, der er årsag til (B)s uheldige studie- og  

 eksamensforløb, men at det tværtimod er denne angstprægede animositet, der nu  

 på dette stærkt forsinkede tidspunkt, hvor sagen rejses i anden omgang, skal  

 bruges som argument for at gennemtvinge den dispensation, som alle de øvrige,  

 i  

 sagen hidtil fremførte argumenter ikke har kunnet få institutionen til at  

 bevilge.
Det er da unægtelig også en akavet og utroværdig situation,  

 ansøgeren  

 har bragt sig selv i, ved først i anden omgang at spille trumfkortet  

 (voldsepisoden) ud som det argument, der skulle kunne forskaffe ham den  

 dispensation, som alle hans først anførte argumenter ikke var stærke nok til  

 at  

 sikre ham.
Havde den angstprægede animositet virkelig spillet den rolle, den  

 ifølge (B)s fornyede ansøgning angiveligt har haft, havde han  

 naturligvis  

 (ikke mindst i betragtning af den iver og stædighed, hvormed han forfølger  

 sit  

 mål) anvendt den allerede ved fremsendelsen af den første  

 dispensationsansøgning.
Vi tvinges derfor til at konkludere, at heller ikke  

 den  

 på ny indsendte ansøgning dokumenterer de usædvanlige forhold,  

 som  

 Eksamensbekendtgørelsens § 16, stk. 1 stiller som betingelse for bevilling af  

 fjerdegangsdispensation.
(6) Denne konklusion bliver -  

 bortset fra alt, hvad der hidtil er anført - ikke mindre nærliggende i  

 betragtning af den kendsgerning, at (B)s hidtidige eksamenspræstationer  

 er så  

 svage, at det ikke forekommer os tilrådeligt at lade ham fortsætte det  

 teologiske studium.
Han har på nuværende tidspunkt studeret 7 år uden at have  

 afsluttet grunduddannelsen, og han er én gang tidligere (ved eksamen i  

 hebraisk) først bestået på fjerdegangsdispensation.
Han har indtil nu  

 indstillet sig i alt 16 gange til eksamen i de forskellige discipliner og kun  

 i  

 nøjagtigt halvdelen af tilfældene (i alt 8 gange) med succes. Den 6. august 1997 sendte  

 studienævnet sagen til dekanen med henblik på behandling i fakultetsrådet.
 Fakultetsrådet behandlede  

 sagen på sit møde den 25. august 1997. Samme dag skrev dekanen bl.a. følgende  

 til B:
 Efter indgående drøftelse  

 vedtog Fakultetsrådet  

  

 ikke  

  

 at  

 imødekomme din ansøgning om 4. gangsdispensation i Ny Testamente på  

 grunduddannelsen.
Da du efter det over for mig  

 oplyste ikke har kendskab til de vedlagte 4 skrivelser, vil jeg ifølge  

 Forvaltningslovens § 19 give dig lejlighed til at fremkomme med en udtalelse,  

 inden jeg stadfæster Fakultetsrådets afgørelse.
En eventuel udtalelse skal  

 være  

 mig i hænde inden en uge fra dags dato. Tilsvarende formulering  

 anvendte dekanen i sit brev af 29. august 1997 til studienævnet.
B kommenterede udtalelserne i  

 brev af 31. august 1997. B anførte bl.a. at grunden til at overfaldet ikke  

 var  

 nævnt tidligere, var hensynet til den involverede student, og at B ikke havde  

 haft lyst til at meddele den for ham pinlige episode til andre.
B mente også  

 at  

 det lå i sagens natur at en uarbejdsdygtighed der var fremkaldt af  

 overfaldet,  

 ville være selektiv da den jo netop vedrørte hans forhold til et bestemt  

 miljø  

 snarere end hans arbejdsdygtighed generelt.
B forstod heller ikke hvorfor han  

 var registreret som om han også i faget hebraisk havde fået 4. gangs-  

 dispensation idet han ikke havde søgt en sådan - heller ikke mundtligt.  

 Endelig  

 gjorde B opmærksom på at han syntes det var underligt at studienævnet ikke  

 gav  

 ham besked om hvordan sagen stod efter mødet den 16. juni 1997.
 I brev af 2. september 1997  

 bekræftede dekanen at fakultetsrådet ikke havde kunnet imødekomme ansøgningen  

 fordi fakultetsrådet ikke fandt at der forelå sådanne usædvanlige forhold at  

 dispensationen kunne gives.
Den 24. november 1997 skrev  

 advokat A til dekanen om sagen.
A bad i den forbindelse om at få en  

 begrundelse  

 for fakultetsrådets afslag.
Dekanen svarede med brev af  

 27. november 1997 hvori han for så vidt angår begrundelsen, henviste til  

 sagens  

 akter.
Da dekanen ikke kunne omstøde fakultetsrådets afgørelse, henviste han  

 til rektor for så vidt angår afgørelsens retlige aspekter.
 Herefter bad A den 1.  

 december 1997 dekanen om at videresende brevet af 24. november 1997 til  

 rektor.
Studieadministrationen  

 afviste i brev af 19. januar 1998 As klage.
Af afgørelsen fremgår:
 ...
 Klagen til rektor rummer  

 retlige spørgsmål vedr.  

  

 begrundelse  

  

 og  

  

 partshøring.
Med hensyn til  

  

 partshøringen  

  

 bemærkes, at denne har  

 tjent det formål at give (B) lejlighed til at kommentere de af studienævnets  

 medlemmer afgivne udtalelser.
Disse udtalelser har karakter af  

 sammenfatninger  

 af studienævnsmedlemmernes opfattelse og vurdering af allerede foreliggende  

 oplysninger vedrørende sagens faktiske omstændigheder.
Der er derfor, efter  

 Studieadministrationens opfattelse, ikke tale om en situation, hvor  

 partshøring  

 i henhold til Forvaltningslovens § 19 ville være obligatorisk.
 Dekanen iværksætter høringen  

 efter sagens behandling i fakultetsrådet, fordi han, som det anføres, først  

 på  

 dette tidspunkt bliver klar over at (B) ikke kender indholdet af de 4  

 skrivelser.
 Det må afvises, at høringen  

 skulle være indholdsløs, da sagen, såfremt (B)s udtalelse havde  

 indeholdt nye  

 oplysninger kunne, og formentlig ville have ført til, at sagen var blevet  

 forelagt fakultetsrådet påny.
 Med hensyn til spørgsmålet om  

 begrundelse bemærkes indledningsvis, at denne sag, efter at have været  

 behandlet  

 i studienævnet flere gange, forekommer at være særdeles grundigt belyst.
 Der er i forbindelse med  

 sagens behandling i foråret 97 afgivet redegørelser af lektor (D) (23.4.97)  

 og  

 af studieleder (C) (29.4.97). Studielederen har ligeledes i en artikel i  

 Arken  

 redegjort generelt for hvad der lægges vægt på ved behandlingen af  

 dispensationsansøgninger.
 Grundlaget for at sagen er  

 genoptaget på fakultetet er, at ansøger fremkommer med oplysninger og  

 erklæringer om et overfald, som ikke tidligere har været omtalt.  

 Studienævnsmedlemmernes vurderinger er særdeles udførligt beskrevet i de 4  

 udtalelser, som man har afgivet til fakultetsrådets behandling af sagen.
 Selvom dekanen i sit svar af  

 27.11.97 kortfattet henviser til sagens akter og ikke specifikt redegør for  

 hvilke hovedhensyn der har været bestemmende for fakultetsrådets  

 skønsudøvelse  

 i forbindelse med afslaget på dispensation i henhold til  

 eksamensbekendtgørelsens § 16 stk. l, er det alligevel  

 Studieadministrationens  

 opfattelse, at forvaltningslovens begrundelseskrav er opfyldt med  

 henvisningen  

 til sagsakterne, herunder ovennævnte meget udførlige udtalelser.
... Med brev af 20. januar 1998  

 klagede A til Undervisningsministeriet.
A uddybede klagen den 10. februar  

 1998.
A fremsatte den 17. april  

 1998 forskellige bemærkninger til sagen som dekanen i brev af 5. maj 1998  

 kommenterede.
Af dekanens brev fremgår:
 (A) anfører, at  

 studielederens skrivelser i sagen vidner om tendentiøs og subjektiv  

 indstilling.
Jeg har intet grundlag for at bekræfte denne opfattelse.
(A) anfører videre, at (B)  

 ikke tidligere har søgt om en 4. gangs dispensation.
Jeg kan bekræfte dette,  

 idet jeg dog henviser til vedlagte kopier af 4 karakterblanketter.
 A kommenterede udtalelsen den  

 13. juli 1998. Den 9. september 1998 kommenterede A bl.a. referater af  

 studienævnets møder i sagen.
Den 16. oktober 1998 traf  

 Undervisningsministeriet afgørelse i sagen.
Af afgørelsen fremgår:
 For så vidt angår Deres  

 bemærkninger om partshøringen og begrundelsespligten efter forvaltningslovens  

 bestemmelser er ministeriet enig med universitetet i det anførte, og finder  

 ikke grundlag for kritik.
 Ministeriet skal for så vidt  

 angår Deres bemærkninger om brud på lighedsgrundsætningen - De anfører, at  

 Århus Universitet skulle imødekomme alle ansøgninger om 4.  

 gangsdispensationer  

 - gøre opmærksom på, at rektor for Københavns Universitet i forbindelse med  

 sin  

 legalitetskontrol skal påse, at Studienævnet ved Det Teologiske Fakultet i  

 København i dets behandling af dispensationsansøgninger i nævnet ikke krænker  

 lighedsgrundsætningen.
 Spørgsmålet om hvorledes  

 Studienævnet ved Det Teologiske Fakultet i Aarhus behandler  

 dispensationsansøgninger vedrører således ikke Københavns Universitet, men  

 henhører under det enkelte universitets faglige selvstyre.
 Ministeriet har noteret sig,  

 at Københavns Universitet har beklaget den sene sagsbehandlingstid i  

 forbindelse med fremsendelsen til ministeriet.
 Ministeriet kan ikke give Dem  

 medhold i Deres klage.
... B blev den 19. oktober 1998  

 udmeldt fra sit studium ved Københavns Universitet.
 Den 26. oktober 1998  

 kommenterede A ministeriets afgørelse hvilket ministeriet svarede på i brev  

 af  

 2. november 1998.
Med brev af 12. oktober 1999  

 klagede A til mig.
Den 15. november 1999 uddybede A klagen, ligesom A  

 samtidig  

 klagede over at Københavns Overpræsidium og Civilretsdirektoratet havde givet  

 A  

 afslag på en ansøgning om fri proces under en retssag mod  

 Undervisningsministeriet.
I brev af 8. marts 2000 bad  

 jeg Undervisningsministeriet og Københavns Universitet om en udtalelse i  

 anledning af klagen.
Af mit brev fremgår:
 Jeg beder på den baggrund  

 Københavns Universitet og Undervisningsministeriet udtale sig om hvilken  

 funktion udtalelsen af 20. juli 1997 fra lærerrepræsentanterne i studienævnet  

 havde ved fakultetsrådets behandling af sagen, og nærmere redegøre for om  

 partshøringsforpligtelsen efter forvaltningslovens § 19 er overholdt ved  

 fakultetsrådets behandling af sagen.
 Derudover beder jeg om en  

 udtalelse om hvorvidt (B) burde have været underrettet om at sagen blev  

 overgivet til fakultetsrådet til afgørelse.
Jeg beder endvidere  

 myndighederne om i udtalelserne nærmere at forholde sig til det (A) har  

 anført  

 i sin klage af 15. november 1999 til mig vedrørende fakultetsrådets  

 begrundelse  

 for sin afgørelse.
Jeg beder i den forbindelse universitetet og ministeriet  

 om  

 at oplyse hvornår (B) er blevet meddelt hvilke hovedhensyn der har været  

 bestemmende for  

  

 fakultetsrådets  

  

 afgørelse.
Under henvisning til det (B)  

 har anført om at der reelt ikke er mulighed for at opnå dispensation til at  

 indstille sig til eksamen for fjerde gang, beder jeg universitetet om at  

 oplyse  

 i hvilke tilfælde der bliver meddelt dispensation.
Jeg beder ministeriet om  

 at  

 udtale sig om universitetets praksis på området er i overensstemmelse med  

 reglerne, herunder de forvaltningsretlige grundsætninger for skønsudøvelse.
Jeg beder endelig  

 universitetet oplyse om der i forbindelse med sagens afgørelse er blevet lagt  

 vægt på (B)s resultater ved andre eksaminer, og jeg beder ministeriet  

 om at  

 udtale sig om det er lovligt at inddrage et sådant kriterium ved afgørelser  

 som  

 de foreliggende.
Hvis ovennævnte spørgsmål besvares bekræftende, beder jeg  

 myndighederne udtale sig om partshøringsforpligtelsen i forvaltningslovens §  

 19  

 er blevet iagttaget ved inddragelsen af disse oplysninger.
 Jeg orienterede samtidig A om  

 høringen.
For så vidt angår As klage over myndighedernes afslag på fri  

 proces,  

 meddelte jeg A at min stillingtagen hertil måtte afvente resultatet af den  

 undersøgelse som jeg havde indledt af myndighedernes afgørelser i  

 dispensationssagen.
Jeg ville derfor vende tilbage til sagen om fri proces  

 samtidig med at jeg afsluttede min undersøgelse af dispensationssagen.
 Af studielederens udtalelse  

 af 4. maj 2000 fremgår:
 ...
(1) Spørgsmålet, om  

 partshøringsforpligtelsen efter forvaltningslovens § 19 blev overholdt, da  

 dispensationssagen efter stemmelighed i studienævnet blev overdraget til  

 afgørelse i Det Teologiske Fakultetsråd, må efter fakultetets opfattelse  

 klart  

 besvares positivt.
På det tidspunkt, da sagen overgik til fakultetsrådet,  

 forelå der intet nyt, der ikke allerede for længst var kendt, og de fire  

 skrivelser, der ledsagede studienævnets andragende om afslutning af sagen i  

 fakultetsrådet, havde på ingen måde karakter af udtalelser til fremførelse af  

 nye momenter, men derimod til sammenfatning af allerede foreliggende og  

 adskillige gange belyst materiale.
Det faldt derfor dengang hverken  

 studieleder  

 eller studienævn ind, at en partshøring ved denne lejlighed overhovedet  

 skulle  

 være nødvendig og påkrævet.
Der er altså under ingen omstændigheder tale om,  

 at  

 de fakultære instanser ville hindre (B) i at fremkomme med synspunkter på de  

 perspektiver, som studienævn og fakultetsråd havde anlagt på hans sag.
Dette  

 fremgår tydeligst deraf, at den daværende dekan, prof. ( ), efter  

 fakultetsrådets behandling og beslutning fremsendte de fire nævnte skrivelser  

 til (B) med anmodning om eventuel kommentar inden stadfæstelse af  

 fakultetsrådets afgørelse, og der er ikke tvivl om, at sagen var blevet  

 genoptaget i fakultetsrådet, hvis klagers bemærkninger i øvrigt havde givet  

 anledning dertil.
Tværtimod at påstå, at fakultetet eventuelt har misagtet  

 forvaltningslovens bestemmelse om partshøring, vil man således kunne hævde,  

 at  

 (B)  

  

 de facto  

  

 fik lejlighed til en  

 sådan høring, selv om den foreliggende situation i realiteten ikke tilsagde  

 det.
På den anden side kan det naturligvis diskuteres, om klager burde have  

 været underrettet om, at sagen, da den ikke endeligt kunne afgøres i  

 studienævnet, var overgivet til fakultetsrådet til afgørelse.
Retrospektivt  

 kan  

 det forekomme, som om dette ville have været det mest korrekte.
Når det  

 dengang, mens sagen verserede, faktisk ikke skete, hænger det sammen med, at  

 man fra fakultetets side ikke fandt det nødvendigt at informere klager, før  

 en  

 endelig afgørelse var faldet - specielt i betragtning af, at man fra  

 fakultetets side som sagt anså partshøringsforpligtelsen for overholdt og en  

 formel information om sagens videre forløb derfor ikke ville have ændret  

 noget  

 som helst, hvilket da også dens efterfølgende forløb i fakultetsrådet viser.
(2) Til grund for  

 fakultetsrådets behandling af (B)s klage lå, som det fremgår af  

 dekanens  

 skrivelse af 25. august 1997, samtlige sagens akter, inkl. de fire  

 afsluttende  

 og sammenfattende udtalelser fra studienævnets studenterrepræsentanter og  

 studielederen.
Studiet af disse dokumenter afslører, hvad der har været  

 afgørende for fakultetsrådets afgørelse, hvilket dekanens brev klart  

 informerer  

 klager om.
Når hertil kommer, at mange af disse akter allerede for længst var  

 (B)  

 bekendt, vil man umuligt kunne påstå, at han er forblevet uoplyst om de  

 overvejelser, der førte fakultetsrådet til at afgøre sig, som det gjorde.
(3) Ombudsmanden spørger, om  

 der i forbindelse med sagens afgørelse er blevet lagt vægt på (B)s  

 resultater  

 ved andre eksaminer, og han anmoder i den forbindelse ministeriet om en  

 redegørelse for, om det er lovligt at inddrage et sådant kriterium ved  

 afgørelser som de foreliggende.
Endelig bedes myndighederne overveje,  

 om  

 parthøringsforpligtelsen i forvaltningslovens § 19 er blevet iagttaget ved  

 inddragelsen af disse oplysninger.
(a) Med henblik på det første  

 spørgsmål kan det oplyses, at man ved behandlingen af (B)s sag i  

 studienævnet  

 naturligvis har taget hensyn til hans øvrige eksamensresultater.
Man fristes  

 til at spørge, hvad man egentlig ellers skulle tage hensyn til, når det  

 drejer  

 sig om at danne sig et sagligt-fagligt skøn om, om et menneske vil være i  

 stand  

 til uden alt for store vanskeligheder at gennemføre en videregående  

 uddannelse.  

 Et blik på (B)s hidtidige resultater og indhentede faglige vota samt  

 hans  

 ekstremt lange studietid (han befandt sig på tidspunktet for indgivelse af  

 dispensationsansøgningen på 7. studieår i et forløb, der er normeret til 3  

 år)  

 overbeviser ikke umiddelbart om, at en fortsættelse af studiet ville være det  

 mest betimelige.
Hermed er imidlertid ikke sagt, at klagers hidtidige studie-  

 og eksamensforløb er det eneste af betydning for sagens afgørelse, og det kan  

 uden overdrivelse hævdes, at alle andre faktorer (personlige såvel som  

 arbejdsmæssige, jf. akterne), der kunne være af betydning for (B)s  

 studieforhold, blev endog meget grundigt gransket.
 (b) Spørgsmålet om  

 lovligheden af inddragelse af ovennævnte hensyn er rettet direkte til  

 Undervisningsministeriet, hvorfor der i nærværende sammenhæng ikke tages  

 stilling hertil.
(c) Derimod vil det nok være  

 muligt at tage stilling til det tredje rejste problem, nemlig om  

 forvaltningslovens partshøringsforpligtelse i tilfælde af, at det faktisk er  

 lovligt at inddrage klagers hidtidige eksamensforløb som grundlag for  

 afgivelse  

 af det nødvendige skøn, er blevet iagttaget.
At dette er tilfældet, kan der  

 næppe herske tvivl om, idet (B) fra sagens første færd både mundtligt og  

 skriftligt er blevet informeret om, at studienævnet lagde bl.a. netop hans  

 hidtidige eksamenspræstationer til grund for sit skøn, og han har da i øvrigt  

 også udtrykkeligt taget stilling hertil.
(4) Ombudsmanden beder  

 endelig universitetet oplyse, i hvilke tilfælde der bliver meddelt  

 dispensation, idet klager har anført, at der reelt ikke er  

 mulighed for at  

 opnå dispensation til at indstille sig til eksamen for fjerde gang.  

 Denne  

 formodnings rigtighed afvises klart af kendsgerningerne.
Det Teologiske  

 Fakultet er et mindre fakultet, og numerisk er antallet af  

 fjerdegangsdispensations-ansøgninger  

 ringe.
I løbet af de sidste fire år har der foreligget en halv snes, hvoraf  

 kun  

 en vedrørte den teologiske kandidateksamen.
Resten henhørte under den  

 teologiske grunduddannelseseksamen, og det viser sig, at nøjagtigt en  

 tredjedel  

 af ansøgningerne om at måtte indstille sig en fjerde gang til en eksamen blev  

 imødekommet.
De sidste to tredjedele fik afslag, fordi der i deres tilfælde  

 ikke forelå sådanne særlige omstændigheder, der ifølge  

 Eksamensbekendtgørelsens  

 § 16 danner forudsætning for at opnå dispensation af nævnte art.
Det skal for  

 en ordens skyld tilføjes, at den ene ansøgning vedrørende den teologiske  

 kandidateksamen også blev imødekommet.
Dermed er der allerede sagt noget om  

 Det  

 Teologiske Studienævns praksis på området.
Det er meget lettere at opnå  

 dispensation, når det drejer sig om afsluttende eksamen, og specielt når det  

 som i det foreliggende tilfælde handler om sidste og endnu ikke beståede fag,  

 end det er at få fjerdegangsdispensation på grunduddannelsen, altså relativt  

 i  

 studiets begyndelse.
En sådan har studienævnet kun bevilget, når der  

 foreligger  

 ganske særlige og alvorlige omstændigheder (sædvanligvis af helbredsmæssig  

 karakter), der skønnes at have haft en fatal indvirkning på studie- og  

 eksamensforløbet.
Medvirkende til afvisning af dispensationsansøgninger er i  

 de  

 fleste tilfælde et dårligt og langsomt studieforløb med mange negative  

 eksamensresultater.
Det er som allerede anført vanskeligt at se, hvad man  

 ellers skulle lægge til grund for et skøn om en studerendes mulighed for at  

 afslutte en højere uddannelse med succes, og den nævnte praksis vurderes på  

 ingen måde at være i modstrid med gældende forvaltningsretlige grundsætninger  

 for skønsudøvelse. I et brev af samme dato  

 oplyste dekanen at han ikke havde yderligere at tilføje.
Den 23. maj 2000 udtalte  

 studieadministrationen sig.
Af udtalelsen fremgår:
 ...
Med hensyn til funktionen af  

 de 4 afsluttende udtalelser fra studienævnsrepræsentanterne, herunder - men  

 ikke alene - lærerrepræsentanternes udtalelse af 20.7.97, bemærkes, at der  

 ikke  

 har foreligget nogen pligt til at afgive sådanne redegørelser, hvorfor  

 studieadministrationen opfatter disse som de respektive gruppers forsøg på at  

 sammenfatte de oplysninger og overvejelser der har ligget til grund for den  

 enkelte gruppes stillingtagen i studienævnets forgæves forsøg på at nå en  

 beslutning.
Det havde været naturligt om man efter studienævnsmødet havde  

 sendt  

 alle 4 redegørelser til klageren til orientering om det forgæves forsøg på at  

 nå en beslutning og med oplysning om at sagen derfor ville overgå til  

 behandling i fakultetsrådet.
 Med hensyn til spørgsmålet om  

 de 4 redegørelser udløser en pligt til partshøring efter forvaltningslovens §  

 19 bemærkes, at der ikke er tale om udtalelser fra særligt sagkyndige, men om  

 redegørelser fra studienævnsmedlemmer valgte efter samme regler som  

 fakultetsrådsmedlemmerne.
 De rummer hver især forsøg på  

 at skaffe klarhed med hensyn til sagens faktiske omstændigheder, men samlet  

 bidrager de i højere grad til at forklare hvorfor studienævnet ikke kunne nå  

 en  

 beslutning end til at skabe klarhed for fakultetsrådet.
 Det er derfor fortsat  

 studieadministrationens opfattelse, at partshøring efter forvaltningslovens §  

 19 ikke ville være obligatorisk.
... Undervisningsministeriet  

 udtalte sig den 2. maj 2001. Af denne udtalelse fremgår:
 ...
 1. På baggrund af  

 Folketingets Ombudsmands brev af 8. marts 2000, hvori ministeriet blandt  

 andet  

 blev anmodet om at udtale sig om lovligheden af at lægge vægt på den  

 studerendes resultater ved andre eksaminer i forbindelse med ansøgninger om  

 dispensation til at gå til eksamen for fjerde gang, besluttede ministeriet at  

 undersøge praksis i forbindelse med 5. gangsdispensationer, hvor kompetencen  

 til at træffe afgørelser er hos ministeriet i medfør af  

 eksamensbekendtgørelsen  

 (bekendtgørelse nr. 1021 af 20. november 2000 om eksamen ved visse  

 videregående  

 uddannelser under Undervisningsministeriet).
Arbejdsgruppens opgave var at  

 overveje, om kompetencen for institutionen til i henhold til § 18, stk. 1, 2.  

 pkt., i eksamensbekendtgørelsen at give en studerende tilladelse til at  

 indstille sig 4. gang til en prøve kan udvides til at omfatte tilladelse til  

 at  

 indstille sig 5. gang og eventuelt følgende gange til prøven.
Det skulle  

 herunder overvejes, om institutionen kun kunne træffe de positive afgørelser  

 (om tilladelse til et ekstra prøveforsøg), eller om institutionen også kunne  

 træffe negative afgørelser (afvisning med vejledning om, at afgørelsen kan  

 indklages for ministeriet).
I den forbindelse skulle arbejdsgruppen  

 overveje formuleringen af reglen i forbindelse med en uddelegering, herunder  

 om  

 der skulle være tale om en sædvanlig dispensationsformulering (usædvanlige  

 forhold), eller der skulle peges på specielle forhold, f.eks. at  

 studieegnethed  

 skulle eller kunne indgå i vurderingen.
Det burde overvejes, om reglen kunne  

 opdeles i:
en mulighed for institutionen til på baggrund af en  

 vurdering inden for nærmere retningslinjer (f.eks. ansøgerens studieegnethed,  

 herunder muligheder for at færdiggøre uddannelsen (en faglig vurdering) at  

 give  

 en 4. eller følgende dispensation eller en almindelig dispensationsmulighed fra reglen om de 3  

 eksamensforsøg, hvor dette er begrundet i usædvanlige forhold.
 På baggrund af  

 arbejdsgruppens indstillinger har ministeriet truffet beslutning om:
·  

  

 	  

 at dispensationskompetencen til at tillade  

 eller afslå indstilling til en 5. gang skal uddelegeres til institutionerne  

 ved  

 en ændring af § 18 i eksamensbekendtgørelsen, ·  

  

 	  

 at dispensationsadgangen alene begrænses  

 til usædvanlige forhold, og ·  

  

 	  

 at uddelegeringen skal have virkning fra 1.  

 august 2001.
Ministeriet vil over for institutionerne gøre opmærksom på, ·  

  

 	  

 at § 18 i eksamensbekendtgørelsen fortsat  

 forudsætter, at der er tale om usædvanlige forhold, hvorved ministeriet  

 forstår  

 forhold, som adskiller den studerendes situation fra de øvriges, ·  

  

 	  

 at § 18 ligeledes forudsætter, at  

 tilladelsen skal være begrundet i de usædvanlige forhold, hvorved ministeriet  

 forstår, at der skal være en årsagssammenhæng mellem de usædvanlige forhold  

 og  

 det dårlige eksamensresultat, herunder at der skal være en relevant  

 tidsmæssig  

 sammenhæng, ·  

  

 	  

 at der ikke er hjemmel for institutionen  

 til at fastsætte nærmere regler om udøvelse af skønnet, og at ministeriet  

 forudsætter, at der foretages et konkret skøn i den enkelte sag, således at  

 en  

 ansøgning ikke afgøres ud fra forud fastlagte kriterier, og ·  

  

 	  

 at ansøgerens eksamensprofil eller  

 studieegnethed er irrelevant ved udøvelse af skønnet.
Ministeriet  

 vil  

 samtidig gøre opmærksom på, at vi er klar over, at en sådan vurdering helt  

 eller delvis kan have været lagt til grund ved institutionernes nuværende  

 praksis.
 ...
Undervisningsministeriet er  

 enig med universitetet i, at der ikke er fastsat regler om, at studienævnet  

 skal afgive redegørelser i forbindelse med stemmelighed i nævnet, hvor  

 fakultetsrådet træffer afgørelsen, jf. universitetslovens § 8, stk. 3, og at  

 lærerrepræsentanterne vælges på samme måde som de studerendes repræsentanter  

 i  

 medfør af universitetslovens § 8, stk. 2. Lærerne vælges for en 3 års periode  

 og de studerende for 1 år af gangen.
Ministeriet er enig i universitetets  

 afvisning af, at lærerrepræsentanterne skulle kunne betragtes som særligt  

 sagkyndige, men de udgør sammen med de studerende studienævnet.
 I henhold til  

 forvaltningslovens § 19 er der pligt til partshøring i afgørelsessager, hvor  

 en  

 part i en sag ikke kan antages at være bekendt med, at myndigheden er i  

 besiddelse af bestemte oplysninger vedrørende faktiske omstændigheder.
 Ministeriet er enigt med  

 universitetet i, at der i forbindelse med de 4 redegørelser ikke var en pligt  

 til partshøring, idet redegørelserne ikke indeholdt noget nyt.
Ministeriet finder dog, at  

 det ville have været udtryk for god forvaltningsskik, om universitetet havde  

 oplyst (B) om, at studienævnet ikke kunne nå til en afgørelse, og at sagen  

 derfor ville blive sendt til fakultetsrådet efter bestemmelsen i  

 universitetslovens § 8, stk. 3. (B) ville hermed også have fået en oplysning  

 om, at afgørelsen ville trække ud.
Ministeriet havde endvidere foretrukket,  

 at  

 genparter af de 4 redegørelser var sendt til (B) til orientering i  

 forbindelse  

 med fakultetsrådets afgørelse.
 ...
Dekanens afgørelse af 25.  

 august 1997 sammenholdt med dekanens brev af 2. september 1997, hvori det  

 meddeles (B), at fakultetsrådet ikke har kunnet imødekomme hans ansøgning om  

 en  

 4. gangsdispensation på grund af usædvanlige forhold, henviser til  

 universitetslovens § 8, stk. 3, men ikke til eksamensbekendtgørelsens § 18 om  

 4. gangsdispensation på grund af usædvanlige forhold.
Dernæst angives ikke de  

 hovedhensyn,  

 der ligger til grund for den trufne afgørelse.
Efter ministeriets opfattelse  

 var det ikke nok, at fakultetsrådet henviste til sagens akter.
Ministeriet  

 skal  

 her pege på, at ofte vil der til grund for skønsudøvelsen foreligge en  

 bestemt  

 praksis.
Falder den aktuelle afgørelse i tråd med denne praksis, vil det være  

 tilstrækkeligt at beskrive praksis, dvs. dens indhold og grundlag, jf.
Hans  

 Gammeltoft-Hansen m.fl.
Forvaltningsret 1994, s. 369.
 Ministeriet skal beklage, at  

 vi ikke i forbindelse med ministeriets afgørelse af 16. oktober 1998 gjorde  

 opmærksom på, at fakultetsrådsafgørelsen ikke opfyldte forvaltningslovens  

 krav  

 til begrundelse.
 ...
Efter ministeriets  

 opfattelse, og som anført under punkt 1., skal afgørelser om 4. gangs- og 5.  

 gangdispensationer efter eksamensbekendtgørelsen træffes i studienævnet ud  

 fra  

 et konkret skøn i den enkelte sag.
En konkret ansøgning må ikke afgøres ud  

 fra  

 forud fastlagte regler - der må ikke sættes skøn under regel.
Studienævnet  

 kan  

 have en praksis, som kan indgå som grundlag for afgørelsen, men der skal  

 tages  

 konkret stilling i den enkelte sag.
En afgørelse, der ikke imødekommer  

 ansøgeren, skal begrundes med de hovedhensyn, der er lagt til grund for  

 afgørelsen.
Hermed kan klageren også få mulighed for at vurdere, om der vil  

 være grundlag for at anke afgørelsen.
Der skal gives klagevejledning,  

 herunder  

 anføres klagefrist.
Ministeriet finder, at den praksis der er beskrevet fra  

 universitetets side forekommer restriktiv, og at universitetet har sat skøn  

 under regel.
 5. Som anført af  

 universitetet er der i forbindelse med behandlingen af (B)s ansøgning  

 om 4.  

 gangsdispensation lagt vægt på hans resultater fra andre eksaminer.  

 Folketingets Ombudsmand har bedt ministeriet om at udtale sig om lovligheden  

 heraf og at udtale sig om partshøringsforpligtigelsen i forvaltningslovens §  

 19  

 er iagttaget ved inddragelsen af disse oplysninger.
I henhold til § 18 i  

 eksamensbekendtgørelsen kan institutionen tillade indstilling 4. gang, hvis  

 det  

 er begrundet i usædvanlige forhold.
Spørgsmålet om studieegnethed er ikke  

 nævnt  

 i reglen.
Ministeriet er, som tidligere anført under punkt 1., vidende om, at  

 institutionerne lægger vægt på studieegnethed hos de studerende, der søger 4.  

 og 5. gangsdispensationer.
Efter institutionernes opfattelse skal det have et  

 formål, at der gives en studerende en ekstra chance ud over de 3 gange, der  

 er  

 fastsat i § 18. Ministeriet har også tidligere i forbindelse med afgørelser  

 af  

 ansøgninger om 5. gangsdispensationer selv inddraget studieegnethed i  

 vurderingen.
Som tidligere anført er det  

 nu ministeriets opfattelse, at spørgsmålet om studieegnethed ikke bør indgå i  

 vurderingen af usædvanlige forhold.
Ministeriet finder, at det er  

 uhensigtsmæssigt, idet kun de færreste institutioner vil have et reelt  

 grundlag  

 for en sådan bedømmelse ud over prøvekarakterer.
Det vil vi tilskrive  

 institutionerne om.
På det tidspunkt, hvor  

 universitetet behandlede (B)s ansøgning, var det imidlertid i  

 overensstemmelse  

 med praksis, at studieegnethed indgik i vurderingen.
Det har ministeriet lagt  

 til grund ved behandlingen af klagesagen, og vi har ikke fundet grundlag for  

 kritik heraf.
Københavns Universitet  

 skriver angående spørgsmålet om partshøringsforpligtigelsen, at den er  

 iagttaget (såfremt det er lovligt at inddrage tidligere eksamensresultater).  

 Der er ingen tvivl om, at (B) fra sagens første færd både mundtligt og  

 skriftligt var informeret om, at studienævnet lagde bl.a. netop hans  

 hidtidige  

 eksamenspræstationer til grund for sit skøn, og at han udtrykkeligt har taget  

 stilling hertil.
Ministeriet er enig med universitetet heri, og vi kan  

 henvise  

 til de medsendte sagsakter.
 Ministeriet skal gøre  

 opmærksom på, at en tilladelse til 4. gangsdispensation skal være begrundet i  

 usædvanlige forhold, hvorved ministeriet forstår, at der skal være tale om  

 forhold, der adskiller den pågældende studerendes situation fra de øvriges,  

 og  

 at der skal være årsagssammenhæng mellem det usædvanlige forhold og det  

 dårlige  

 eksamensresultat, herunder at der skal være en relevant tidsmæssig  

 sammenhæng.
 Det anførte overfald skete  

 december 1995 og blev først anført som begrundelse for en dispensation i  

 forbindelse med klagen til rektor den 2. april 1997. Først som følge af at  

 studielederen i brev af 29. april 1997 havde gjort opmærksom på, at den  

 første  

 lægeerklæring fra overfaldet ikke kunne begrunde en dispensation, men at en  

 ny  

 lægeerklæring om psykiske følger af overfaldet eventuelt kunne begrunde en  

 dispensation, blev der sendt en sådan lægeerklæring af 4. juni 1997. Efter  

 ministeriets opfattelse kan denne lægeerklæring ikke danne grundlag for en  

 dispensation, idet der mangler årsagssammenhæng, herunder den relevante  

 tidsmæssige sammenhæng.
 Ministeriet beklager, at vi  

 ikke har haft mulighed for at besvare ombudsmandens spørgsmål før nu.
... Den 15. maj 2001 kommenterede  

 A ministeriets udtalelse.
 Sager vedrørende  

 universitetsloven inklusive de af loven omfattede institutioner blev ved  

 bekendtgørelse nr. 1107 af 20. december 2001 overført fra  

 Undervisningsministeriet til Ministeriet for Videnskab, Teknologi og  

 Udvikling.
Ombudsmandens udtalelse Dispensationssagen Deres klient klagede ikke over Københavns Universitets afgørelse og  

 behandling af ansøgningen af 3. februar 1997 til Undervisningsministeriet som  

 således ikke har behandlet denne del af sagen.
Jeg kan derfor heller ikke  

 tage stilling til denne del af sagen (studienævnets afslag af 12. februar  

 1997 og 20. marts 1997 samt rektors afgørelse af 16. maj 1997). Jeg henviser  

 til § 14 i ombudsmandsloven (lov nr. 473 af 12. juni 1996) hvorefter  

 ombudsmanden ikke kan behandle klager over forhold der kan indbringes for en  

 højere forvaltningsmyndighed før denne myndighed har truffet afgørelse.  

 Bestemmelsen fortolkes således at klageadgangen rent faktisk skal være  

 udnyttet.
Min behandling af sagen omfatter således alene myndighedernes  

 afgørelse og behandling af ansøgningen af 2. juni 1997.
Jeg har ved min gennemgang af sagen koncentreret mig om de spørgsmål som jeg  

 i min høring af 8. marts 2000 rejste over for myndighederne, idet jeg dog  

 også har foretaget en særskilt vurdering af det spørgsmål om betydningen af  

 den fremlagte lægeerklæring som De rejste i klagen til mig.
Jeg har ikke  

 fundet tilstrækkelig anledning til at foretage mig noget vedrørende Deres  

 klage over at (C) i sine breve i sagen udtrykte stor modvilje mod Deres  

 klient.
Jeg henviser til § 16, stk. 1, i ombudsmandsloven.
Heraf fremgår at  

 ombudsmanden afgør om en klage giver tilstrækkelig anledning til  

 undersøgelse.
Afslaget på dispensation Afgørelsen i sagen er - som det er Dem bekendt - truffet i medfør af § 16,  

 stk. 1, sidste pkt., i den nu ophævede eksamensbekendtgørelse (bekendtgørelse  

 nr. 701 af 21. august 1995 som ændret ved bekendtgørelse nr. 240 af 22. marts  

 1996). § 16, stk. 1, havde følgende ordlyd:
§ 16.  

  

 En studerende kan højst 3 gange indstille sig til samme  

 prøve eller anden form for bedømmelse, jf. dog § 14. Institutionen kan  

 tillade  

 indstilling for fjerde gang, hvis det findes begrundet i usædvanlige  

 forhold. Eksamensbekendtgørelsen er  

 efterfølgende ændret, men en bestemmelse der svarer til § 16, stk. 1, indgår  

 fortsat i den gældende eksamensbekendtgørelse nr. 1021 af 20. november 2000.  

 Bestemmelsen findes nu i § 18, stk. 1.
Myndighederne bygger i vidt  

 omfang deres afgørelser af om indstilling til eksamen for fjerde gang er  

 begrundet i usædvanlige forhold, på vurderinger og afvejninger af en række  

 forskellige hensyn og omstændigheder vedrørende bl.a. studie- og  

 eksamensforløbet i det pågældende fag.
Som ombudsmand har jeg ikke særlige  

 forudsætninger for at afveje disse forskellige hensyn og omstændigheder på en  

 anden og bedre måde end Københavns Universitet og Ministeriet for Videnskab,  

 Teknologi og Udvikling der beskæftiger sig med det pågældende sagsområde i  

 det  

 daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om særlige omstændigheder, kan jeg kritisere myndighedernes  

 afgørelse.
Det kan f.eks. være tilfældet hvis sagen er mangelfuldt oplyst  

 eller  

 afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Jeg har - som det fremgår  

 af  

 det følgende - overvejet om en række forskellige forhold i sagen udgør  

 sådanne  

 særlige omstændigheder.
Inddragelse af oplysninger om resultater ved  

 andre eksaminer og partshøring Myndighederne  

 har ved afgørelsen af sagen bl.a. lagt vægt på de oplysninger om Deres  

 klients  

 resultater ved andre eksaminer som fremgår af karakterudskriften.
 Spørgsmålet om hvilke hensyn  

 der kan inddrages ved vurderingen af om der skal gives 4. gangs-dispensation,  

 beror på en udfyldning af udtrykket usædvanlige forhold i  

 sammenhæng med den  

 øvrige del af bestemmelsen i § 16, stk. 1.
Af Undervisningsministeriets udtalelse af 2.  

 maj 2001 fremgår at spørgsmålet om studieegnethed ikke i fremtiden bør indgå  

 i  

 vurderingen af om der i en sag foreligger usædvanlige forhold.
Ministeriet  

 begrunder dette med at kun de færreste institutioner vil have et reelt  

 grundlag  

 for en sådan bedømmelse ud over prøvekarakterer hvilket ministeriet finder  

 uhensigtsmæssigt.
På tidspunktet for behandlingen af Deres klients sag var  

 det  

 imidlertid i overensstemmelse med universitetets og ministeriets praksis at  

 spørgsmålet om studieegnethed indgik i en sådan vurdering.
På den baggrund  

 har  

 ministeriet ikke grundlag for kritik.
Jeg har ingen bemærkninger  

 til at myndighederne i et vist omfang inddrog oplysninger fra Deres klients  

 karakterudskrift i sagen.
Jeg har i den forbindelse noteret mig at Deres  

 klient  

 i sine breve af 3. og 20. februar 1997 selv lagde op til at spørgsmålet  

 skulle  

 indgå i sagen.
 Med hensyn til partshøring  

 efter forvaltningslovens § 19, stk. 1, har myndighederne anført at der ingen  

 tvivl er om at Deres klient fra sagens første færd var både mundtligt og  

 skriftligt informeret om at studienævnet inddrog hans tidligere  

 eksamensresultater i sit skøn, og at Deres klient udtrykkeligt har taget  

 stilling hertil.
For så vidt angår Deres  

 klients ansøgning af 2. juni 1997 som min behandling af sagen angår, er jeg  

 enig med myndighederne i at Deres klient var fuldt ud bekendt med at  

 karakterudskriften indgik i sagen, herunder hvilke oplysninger universitetet  

 udledte heraf.
Derfor er jeg også enig med myndighederne i at der ikke var  

 pligt til i forbindelse med denne ansøgning at partshøre Deres klient over  

 karakterudskriften.
Betydningen af lægeerklæringen Af Deres  

 klients læges erklæring af 4. juni 1997 fremgår at overfaldet på Deres klient  

 den 13. december 1995 medførte en angstpræget animositet mod at nærme sig  

 teologistudiets lokaler hvilket ifølge Deres klient og dennes families udsagn  

 til lægen i høj grad havde medvirket til at Deres klient ikke kunne følge  

 bl.a.  

 forelæsninger i det påkrævede omfang.
Deres klient havde fungeret  

 upåklageligt  

 i andre sammenhænge.
Det fremgår også at Deres klient og lægen var ved at  

 bearbejde den angstprægede animositet ved samtaler hvorved der var god  

 mulighed  

 for at løse problemerne.
 Myndighederne havde pligt til  

 at inddrage lægeerklæringen i bedømmelsen af sagen - hvilket også skete, men  

 myndighederne tillagde ikke lægeerklæringen vægt i sagen hvilket De har  

 fremhævet i klagen til mig.
 Af lærerrepræsentanternes  

 udtalelse af 20. juli 1997 fremgår at lærerrepræsentanterne ikke fandt den i  

 lægeerklæringen beskrevne selektive uarbejdsdygtighed troværdig - heller ikke  

 set i forhold til Deres klients studieforløb efter overfaldet eller i forhold  

 til Deres klients oplysninger i dispensationssagen, herunder denne sags  

 forløb.  

 Ministeriet anførte i udtalelsen af 2. maj 2001 at lægeerklæringen ikke kunne  

 danne grundlag for dispensation fordi der manglende årsagssammenhæng mellem  

 det  

 usædvanlige forhold og det dårlige eksamensresultat, herunder relevant  

 tidsmæssig sammenhæng.
 Af beskrivelsen af  

 universitetets praksis i Arken, 18. årgang, nr. 2, 1996, fremgår at  

 usædvanlige  

 forhold kan være sygdom eller lignende, og at der ved sygdom skal indsendes  

 lægeerklæring.
 Det forhold at der har været  

 tale om sygdom eller lignende, og at der indsendes lægeerklæring herom, er  

 imidlertid ikke ensbetydende med at myndighederne er forpligtet til at afgøre  

 sagen i overensstemmelse hermed og således give den ansøgte dispensation.
Official- eller  

 undersøgelsesprincippet - hvorefter den myndighed der afgør sagen, er  

 ansvarlig  

 for at fremskaffe de fornødne oplysninger om sagen - forudsætter nemlig ikke  

 alene at alle relevante forhold er belyst ved det foreliggende materiale, men  

 også at oplysningerne er pålidelige.
Er der tvivl om holdbarheden af et  

 væsentligt faktum, hører det med til sagsoplysningen at søge denne tvivl  

 afklaret således at det ved en sædvanlig bevismæssig vurdering kan afgøres om  

 den pågældende oplysning kan lægges til grund for afgørelsen.
Også  

 oplysninger  

 som indhentes fra andre myndigheder eller sagkyndige, må myndigheden efter  

 omstændighederne forholde sig kritisk til og ikke uden videre lægge til grund  

 for  

 sin bedømmelse af sagen.
Jeg henviser til Kaj Larsen mfl. i Forvaltningsret  

 (1994) s. 297ff, særligt s. 299. Jeg henviser også til den sag som er nævnt i  

 Folketingets Ombudsmands beretning for 1992, 334ff*, og Østre Landsrets dom i  

 Ugeskrift for Retsvæsen 1989, s. 372/1, og kendelse i 2001, s. 2183f.
 Jeg har herefter ikke  

 grundlag for at tilsidesætte myndighedernes bevisvurdering i forbindelse med  

 lægeerklæringen af 4. juni 1997. Jeg har derfor heller ikke grundlag for  

 kritik  

 af at myndighederne ikke tillagde lægeerklæringen vægt.
Praksis vedrørende 4. gangs-dispensation og  

 forbuddet mod skøn under regel Af  

 ministeriets udtalelse fremgår at den af universitetet beskrevne praksis  

 forekommer restriktiv, og at universitetet har sat skøn under regel.
Det står  

 mig ikke klart om universitetet efter ministeriets opfattelse også har sat  

 skøn  

 under regel i Deres klients sag.
Efter min gennemgang af sagen  

 må jeg lægge til grund at universitetet har foretaget en konkret vurdering af  

 om Deres klient var berettiget til dispensation.
På den baggrund - og under  

 henvisning til at universitetet bl.a. har oplyst at en tredjedel af  

 dispensationsansøgningerne på grunduddannelsen i teologi er imødekommet - har  

 jeg besluttet ikke at foretage mig mere vedrørende dette spørgsmål.
Partshøring over udtalelsen fra  

 studienævnets lærerrepræsentanter Spørgsmålet  

 er om fakultetsrådet havde pligt til at partshøre Deres klient over  

 udtalelsen  

 af 20. juli 1997 fra lærerrepræsentanterne i studienævnet før fakultetsrådet  

 traf afgørelse i sagen.
Fakultetsrådets  

 partshøringspligt efter forvaltningslovens § 19, stk. 1, afhænger i første  

 omgang af om udtalelsen indeholdt oplysninger vedrørende sagens faktiske  

 omstændigheder, og om disse oplysninger var af væsentlig betydning for sagens  

 afgørelse.
Jeg bemærker i den forbindelse at jeg har lagt til grund at  

 udtalelsen indeholdt oplysninger til ugunst for Deres klient.
 Udtrykket oplysninger  

 vedrørende sagens faktiske omstændigheder findes bl.a. også i reglen om  

 notatpligt i offentlighedslovens § 6, stk. 1. Af forarbejderne til  

 offentlighedslovens § 6 (Folketingstidende 1985-86, tillæg A, spalte 217)  

 fremgår bl.a.:
Efter den gældende lov  

 omfatter notatpligten faktiske oplysninger.
Efter forslaget  

 omfatter  

 notatpligten oplysninger vedrørende en sags faktiske  

 omstændigheder.  

 Ændringen betyder, at notatpligtens udstrækning ikke i første række er  

 afhængig  

 af, om en oplysning efter sit indhold må karakteriseres som faktisk eller ej,  

 men i højere grad beror på, hvilken funktion oplysningen har i myndighedens  

 sagsbehandling.
Afgørende for, om en oplysning skal noteres ned, er, om  

 oplysningen er af en sådan karakter, at den bidrager til at supplere sagens  

 bevismæssige grundlag eller i øvrigt tilvejebringes for at skabe klarhed med  

 hensyn til sagens faktiske omstændigheder.
Notatpligten vil således også  

 kunne  

 omfatte oplysninger, der indeholder en subjektivt præget stillingtagen til et  

 forhold for så vidt vurderingen er af betydning for den administrative  

 bevisoptagelse.
Tilkendegivelse af standpunkter, argumenter eller vurderinger  

 med hensyn til en sags afgørelse vil derimod ikke, lige så lidt som efter den  

 gældende lov, være omfattet af notatpligten.
Det samme gælder oplysninger der  

 isoleret set gengiver objektive kendsgerninger, som f.eks. oplysninger om  

 indholdet  

 af gældende ret. Jeg er enig med myndighederne  

 i at udtalelsen fra lærerrepræsentanterne ikke indeholdt faktiske oplysninger  

 som var nye i forhold til Deres klient, men som det fremgår af forarbejderne,  

 er dette ikke det afgørende kriterium for om en oplysning vedrører sagens  

 faktiske omstændigheder.
Udtrykket oplysninger vedrørende sagens  

 faktiske  

 omstændigheder skal - som det også fremgår af forarbejderne - forstås i  

 relativt bred forstand.
Det omfatter enhver oplysning der bidrager til at  

 skabe  

 klarhed om en (påtænkt) afgørelses faktiske og bevismæssige grundlag, og vil  

 således også kunne omfatte vurderinger og bemærkninger vedrørende faktiske  

 forløb og omstændigheder, uanset at der ikke herved i sig selv bringes nye  

 faktiske oplysninger frem.
Jeg henviser til den sag som er nævnt i  

 Folketingets  

 Ombudsmands beretning for 1991, s. 173ff*.
I praksis kan afgørelsen af  

 om en oplysning vedrører sagens faktiske omstændigheder, være vanskelig,  

 bl.a.  

 fordi en oplysning i nogle sammenhænge vil angå sagens faktiske  

 omstændigheder  

 og dermed være omfattet af partshøringspligten, mens den i andre sammenhænge  

 vil angå sagens retlige omstændigheder og dermed ikke vil være omfattet af  

 denne pligt.
Jeg henviser til Jon Andersen mfl. i Forvaltningsret (1994), s.  

 342, med eksempel.
Det er fast antaget i  

 ombudsmandens praksis at udtalelser fra sagkyndige som har afgivet en  

 vurdering  

 af et forhold der skal indgå i grundlaget for myndighedens afgørelse,  

 vedrører  

 sagens faktiske omstændigheder.
Det er også antaget at der, hvis en indklaget  

 myndighed i et høringssvar ikke alene henholder sig til den trufne afgørelse,  

 men også kommenterer den indgivne klage eller på anden måde uddyber  

 begrundelsen for afgørelsen, som udgangspunkt er pligt til at partshøre over  

 udtalelsen.
Jeg henviser til de sager som er gengivet i Folketingets  

 Ombudsmands beretninger for 1998, s. 409ff*, og for 1991, s. 173ff*.
Grunden til at fakultetsrådet  

 skulle træffe afgørelse i sagen, var at der var stemmelighed i studienævnet,  

 jf. § 8, stk. 3, i universitetsloven (nu lovbekendtgørelse nr. 1177 af 22.  

 december 1999 som ændret ved lov nr. 483 af 31. maj 2000). Formålet med  

 udtalelserne fra medlemmerne af studienævnet var over for fakultetsrådet at  

 forklare hvorfor der havde været stemmelighed i studienævnet, og dermed  

 baggrunden for at sagen skulle overgives til fakultetsrådet.
Udtalelserne  

 fungerede således som dokumentation for studienævnets overvejelser i sagen.  

 For  

 så vidt angår udtalelsen af 20. juli 1997, klarlagde den  

 lærerrepræsentanternes  

 begrundelser for at der ikke i sagen forelå usædvanlige forhold i den  

 forstand  

 som fremgår af § 16, stk. 1, sidste pkt., i eksamensbekendtgørelsen.
I  

 udtalelsen var forskellige, allerede kendte faktiske oplysninger i øvrigt  

 også  

 sammenstillet på en sådan måde at det bidrog til at skabe klarhed over  

 sagsforløbet.
På den baggrund mener jeg at  

 lærerrepræsentanternes udtalelse indeholdt oplysninger vedrørende sagens  

 faktiske omstændigheder.
Jeg mener også at oplysningerne må anses for  

 væsentlige for sagens afgørelse.
Spørgsmålet om hvorvidt  

 lærerrepræsentanterne  

 havde pligt til at afgive udtalelsen, har ingen betydning for om der var  

 pligt  

 til partshøring efter forvaltningslovens § 19, stk. 1.
 Sammenfattende mener jeg at  

 fakultetsrådet havde pligt til at partshøre Deres klient over  

 lærerrepræsentanternes udtalelse.
 En partshøring skal  

 iværksættes inden myndigheden reelt træffer afgørelse i den pågældende sag.  

 Jeg  

 henviser til ordlyden af § 19, stk. 1, og Højesterets dom i Ugeskrift for  

 Retsvæsen 1998, s. 894ff.
Dekanen skrev den 25. august  

 1997 til Deres klient at fakultetsrådet på sit møde samme dag havde vedtaget  

   

  

 ikke  

  

 at imødekomme ?Deres klients?  

 ansøgning.
Samtidig sendte dekanen bl.a. lærerrepræsentanternes  

 udtalelse til  

 Deres klient med henblik på eventuelle bemærkninger inden dekanen stadfæstede  

 fakultetsrådets afgørelse.
Det er beklageligt at  

 dekanens brev af 25. august 1997 var formuleret på en sådan måde at det gav  

 indtryk af at den med brevet iværksatte høring var indholdsløs.
Heller ikke  

 en  

 bemærkning i høringsbrevet om at sagen var blevet genoptaget i fakultetsrådet  

 hvis Deres klients bemærkninger til sagen havde givet grundlag herfor, kunne  

 have ændret dette indtryk.
 Jeg har gjort universitetet  

 og ministeriet bekendt med min opfattelse.
Underretning om at sagen blev overgivet til  

 fakultetsrådet Deres klient  

 blev ikke underrettet om at sagen som følge af stemmelighed i studienævnet  

 blev  

 overgivet til fakultetsrådet til behandling.
Det fremgår af  

 Undervisningsministeriets udtalelse af 2. maj 2001 at det ville have været  

 udtryk for god forvaltningsskik om universitetet havde oplyst Deres klient om  

 at studienævnet ikke kunne nå til en afgørelse, og at sagen derfor ville  

 blive  

 sendt til fakultetsrådet, jf. § 8, stk. 3, i universitetsloven.
Lignende  

 fremgår af universitetets udtalelser i sagen.
 Jeg er enig med myndighederne  

 i at det havde været bedst stemmende med god forvaltningsskik hvis Deres  

 klient  

 var blevet underrettet om at sagen på grund af stemmelighed i studienævnet  

 blev  

 overgivet til fakultetsrådet til behandling.
 Jeg har gjort universitetet  

 og ministeriet bekendt med min opfattelse.
Begrundelse for fakultetsrådets afgørelse Dekanen  

 begrundede afslaget af 2. september 1997 med at fakultetsrådet ikke fandt at  

 der forelå sådanne usædvanlige forhold at dispensationen kunne gives.
På  

 foranledning af Deres anmodning om at få en begrundelse for afslaget henviste  

 dekanen i brev af 27. november 1997 til sagens akter.
Skriftlige afgørelser der  

 ikke giver en part fuldt ud medhold, skal efter forvaltningslovens § 22 være  

 ledsaget af en begrundelse.
Kravene til begrundelsens indhold fremgår af  

 samme  

 lovs § 24. Af § 24, stk. 1, fremgår:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen. Af ministeriets udtalelse af  

 2. maj 2001 fremgår at fakultetsrådets afslag ikke opfyldte  

 forvaltningslovens  

 krav til begrundelse.
Ministeriet mente således ikke at det var nok at  

 fakultetsrådet henviste til sagens akter.
Ministeriet beklagede at  

 ministeriet  

 i forbindelse med afgørelsen af 16. oktober 1998 ikke gjorde opmærksom på at  

 fakultetsrådets  

 afgørelse ikke opfyldte begrundelseskravene.
 Jeg er enig med ministeriet i  

 at fakultetsrådets afslag ikke opfyldte begrundelseskravene i  

 forvaltningslovens § 24.
 Jeg har gjort universitetet  

 og ministeriet bekendt med min opfattelse.
 Ligeledes er jeg enig med  

 ministeriet i at det var beklageligt at ministeriet ikke i forbindelse med  

 afgørelsen af 16. oktober 1998 var opmærksom på begrundelsesmanglerne.
 Jeg har gjort ministeriet  

 bekendt med min opfattelse.
Sammenfatning Jeg har  

 overvejet om jeg på baggrund af min kritik ovenfor har grundlag for at  

 henstille til Ministeriet for Videnskab, Teknologi og Udvikling at  

 ministeriet  

 genoptager sagen og træffer en ny afgørelse i sagen.
 Jeg mener ikke at jeg har  

 grundlag for at afgive en sådan henstilling.
 Derfor foretager jeg mig ikke  

 mere i sagen.
Sagen om fri proces De klager  

 også over at Københavns Overpræsidium og Civilretsdirektoratet henholdsvis  

 den  

 6. maj 1999 og den 2. september 1999 gav afslag på Deres ansøgning om fri  

 proces til en retssag mod (nu) Ministeriet for Videnskab, Teknologi og  

 Udvikling vedrørende sagen om dispensation til (B).
På grundlag af dels det som  

 jeg har skrevet ovenfor om dispensationssagen, dels min gennemgang af akterne  

 i  

 sagen om fri proces, har jeg besluttet ikke at foretage mig mere i sagen om  

 fri  

 proces.
Jeg har navnlig lagt vægt på at der ikke er udsigt til at jeg kan  

 kritisere at myndighederne gav afslag på Deres ansøgning om fri proces.
Jeg  

 henviser til § 16, stk. 1, i ombudsmandsloven hvoraf det - som tidligere  

 nævnt  

 - fremgår at ombudsmanden afgør om en klage giver tilstrækkelig anledning til  

 undersøgelse.
Jeg foretager mig således  

 heller ikke mere i denne sag. NOTER: (*)  

 FOB 1991, s. 173,  

 FOB 1992, s. 334, og  

 FOB 1998, s. 409.
