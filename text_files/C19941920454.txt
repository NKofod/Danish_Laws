(Til samtlige kommuner) Der er for finansåret 1994 og 1995 afsat en børnefamiliepulje på i alt 300  

 mill. kr.
 Det er regeringens målsætning, at børnepuljen anvendes til etablering af  

 nye, åbne pædagogiske tilbud til børn under skolealderen uden et egentligt  

 pasningsbehov.
 Anvendelsen af børnefamiliepuljen indgik i drøftelserne om aftalen om  

 kommunernes økonomi for 1995. Det er aftalt, at puljen fordeles til  

 kommunerne over bloktilskuddet, idet det samtidig i aftalen henstilles til  

 kommunerne at anvende midlerne i overensstemmelse med det angivne formål.  

 Kommunerne opfordres på denne baggrund kraftigt til at anvende de fordelte  

 midler til etablering og drift af åbne, pædagogiske tilbud som et alternativt  

 tilbud, der kan indgå som et væsentligt element i bestræbelserne på at sikre  

 et dagtilbud til alle børn senest 12 måneder efter barnets fødsel.
 Det skal hermed nærmere skitseres, hvad tanken bag åbne, pædagogiske  

 tilbud er:
De eksisterende dagtilbud efter bistandsloven skal tilgodese flere formål:  

 de skal dække forældrenes behov for pasning af barnet, samt barnets sociale  

 og pædagogiske behov.
Disse differentierede behov dækkes i dag ved, at alle  

 forældre og børn efterhånden får et tilbud, der kan dække et behov for  

 pasning på fuld tid.
Med anvendelsen af børnepuljen vil regeringen fremme  

 udviklingen af mere differentierede tilbud, tilpasset de forskellige behov.
Målgruppen for de åbne, pædagogiske tilbud er børn i alderen 1-5 år, hvis  

 forældre permanent eller for en periode selv passer barnet og som samtidig  

 ønsker, at barnet skal have et pædagogisk tilbud i form af samvær med andre  

 børn i rammer uden for hjemmet.
Denne gruppe børn vil i dag fortrinsvist være  

 henvist til almindelige dagtilbud.
 Det forudsættes, at der er tale om tilbud karakteriseret ved følgende:
* pædagogisk ledelse og yderligere personale efter behov * korttidstilbud (fx åbent max. 30 timer ugentlig) * »åbne« tilbud, d.v.s. en vis form for fleksibel indskrivning, * baseres på en vis grad af forældremedvirken (mulighed for deltagelse,  

 evt. på skift efter behov).
 Åbne, pædagogiske tilbud kan således være et tilbud for både børn og  

 voksne om samvær med andre børn og voksne.
 Tilbuddene kan lovgivningsmæssigt etableres efter bistandslovens § 69. Der  

 er altså tale om udvikling af en ny type tilbud inden for de gældende rammer.
Heraf følger det, at tilbuddene er omfattet af * bistandslovens § 72, d.v.s. det fortsat er kommunalbestyrelsen, der  

 vurderer, hvilket tilbud barnet har behov for * bistandslovens § 73 om betaling, fripladser, søskenderabat, etc.
 * bistandslovens § 71 om tilsyn.
 Hvis det vurderes, at barnet har behov for et mere omfattende tilbud, fx  

 hvis barnet har eller får et egentligt pasningsbehov, eller af sociale eller  

 pædagogiske grunde har brug for et fuldtidstilbud, er det kommunens ansvar at  

 tilbyde barnet et dagtilbud, der i højere grad kan dække dets behov.
Åbne, pædagogiske tilbud udgør således et andet tilbud og skal dække andre  

 behov end dagtilbud i øvrigt.
Det forudsættes således, at børn, der er  

 optaget i almindelige dagtilbud, ikke kan overflyttes til et åbent pædagogisk  

 tilbud mod forældrenes ønske.
Socialministeriet skal opfordre til, at de åbne, pædagogiske tilbud  

 udvikles med en tæt tilknytning til det eksisterende dagtilbudssystem.
Dette  

 vil være medvirkende til at gøre skellet mellem børn i dagtilbud og de  

 pædagogiske tilbud mindre, samtidig med, at incitamentet for forældrene til  

 at benytte de åbne, pædagogiske tilbud, fx i forbindelse med orlovsperioder  

 o.l., formodentlig også vil være større.
 De åbne, pædagogiske tilbud kan placeres i eksisterende dagtilbud som  

 »satellit«, i lokaler i en boligforening, i et medborgerhus eller  

 som nye, selvstændige væresteder.
Driftsudgifterne vil være lavere end i dagtilbud i øvrigt - dels fordi der  

 vil være tale om kortere åbningstid, dels fordi der ikke vil være tale om at  

 løse et egentligt pasningsbehov eller socialt behov hos barnet.
Tilbuddene  

 forudsættes som nævnt at være åbne for og til dels basere sig på medvirken  

 fra forældreside.
Der vil således ikke være tale om sædvanlig normering som i  

 øvrige dagtilbud efter bistandslovens § 69. Til gengæld kan der efter behov  

 tilknyttes andre faggrupper end pædagogisk personale, fx. sundhedsplejerske,  

 socialrådgiver etc.
Midlerne i børnefamiliepuljen fordeles som nævnt til kommunerne over  

 bloktilskuddet.
Der oprettes nye, autoriserede kontonumre i budget- og  

 regnsbabssystemet til kontering, jf. vedlagte bilag.
Folketinget ønsker at følge udviklingen på området.
I forbindelse med de  

 kommunaløkonomiske forhandlinger i foråret 1995 vurderes erfaringerne med  

 etablering af åbne pædagogiske tilbud.
