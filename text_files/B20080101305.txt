Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bekendtgørelse om bevaring og kassation af domstolenes arkivalier I medfør af § 5, stk. 1, i Kulturministeriets bekendtgørelse nr. 591 af 26. juni 2003 om offentlige arkivalier og offentlige arkivers virksomhed fastsættes:
Område § 1. Bestemmelserne gælder for arkivalier, som indtil 1. januar 2007 er skabt eller tilvejebragt og i varetægt hos Højesteret, Bibeskæftigelsesnævnet, Sø- og Handelsretten, landsretterne og byretterne og indtil 1. april 2008 hos tinglysningskontorerne.
 Stk. 2. Bestemmelserne gælder ikke for arkivalier, der er lagret på elektronisk medium.
Bevaring og kassation § 2. Alle arkivalier fra Højesterets retsafdeling, som er registreret efter Højesterets journalplan indtil 1. januar 2007, bevares.
 Stk. 2. Alle arkivalier, som er registreret i Højesterets præsidentjournal indtil 1. januar 2005, bevares.
 Stk. 3. Arkivalier, som er registreret i Højesterets præsidentjournal 2005 ff, bevares som anført i bilag 1.
 § 3. Alle arkivalier fra Bibeskæftigelsesnævnet, som er registreret efter Bibeskæftigelsesnævnets journalplan indtil 1. januar 2007, bevares.
 § 4. Arkivalier fra Sø- og Handelsretten, som er registreret efter Sø- og Handelsrettens journalplan indtil 1. januar 2007, bevares som anført i bilag 2.
 § 5. Arkivalier fra landsretterne, som er registreret efter landsretternes journalplan indtil 1. januar 2007, bevares som anført i bilag 3-6.
 § 6. Arkivalier fra byretterne, som er registreret efter byretternes journalplan indtil 1. januar 2007, bevares som anført i bilag 7.
 § 7. Arkivalier, som ikke skal bevares i henhold til § 2-6, kasseres, når opbevaringspligt efter andre bestemmelser er opfyldt, og når de efter myndighedens egen vurdering i øvrigt ikke længere har retlig eller administrativ betydning.
 Ikrafttrædelse mv.
 § 8. Bestemmelserne træder i kraft den 19. oktober 2008.
 Stk. 2. Følgende bevarings- og kassationsbestemmelser ophæves:
1) Statens Arkivers bevaringsbestemmelser for arkivalier hos Sø- og Handelsretten af 23. december 1998, 2) Statens Arkivers bevarings- og kassationsbestemmelser for arkivalier hos landsretterne af 23. december 1998, 3) Statens Arkivers bevaringsbestemmelser for arkivalier hos byretterne af 23. december 1998 (ajourført d. 30. marts 2001).
Rigsarkivet, den 8. oktober 2008 Johan Peter Noark / Kirsten Villadsen Kristmar Bilag 1 Arkivalier der er registreret i Højesterets præsidentjournal efter 1. januar 2005 Bilag 2 Arkivalier registreret efter Sø- og Handelsrettens journalplan indtil 1. januar 2007 Bilag 3 Arkivalier som er registeret efter landsretternes journalplan indtil 1. januar 2007 Bilag 4 Arkivalier som er registreret i Vestre Landsrets præsidentjournal 1919-1993 Bilag 5 Arkivalier som er registreret i Vestre Landsrets præsidentjournal 1994 ff.
Bilag 6 Arkivalier som er registreret i Østre Landsrets præsidentjournal 1994 ff.
