 1. Der er over for Civilretsdirektoratet rejst spørgsmål om,  

 hvorvidt børnebidrag, børnetilskud samt børnefamilieydelsen skal medtages som  

 en indtægt for barnet i værgemålsregnskabet.
 Civilretsdirektoratet kan i den anledning oplyse, at børnebidrag samt  

 børnetilskud er indtægter for barnet, som skal medtages i regnskabet.  

 Børnefamilieydelsen hænger sammen med skattereglerne for børnefamilier og  

 skal ikke medtages som en indtægt i regnskabet.
 2. Civilretsdirektoratet kan endvidere oplyse, at bistands- og  

 plejetillæg samt invaliditetsbeløb til den umyndige er indtægter, der skal  

 medtages i regnskabet.
3. Direktoratet kan endelig orientere om praksisændring for så  

 vidt angår mindreåriges køb af computer.
Forvaltningsafdelingerne bemyndiges  

 til uden statsamtets godkendelse at godkende forbrug af barnets  

indtægter til køb af computer.
Det forudsættes dog, at barnet er over  

 10 år, at der ikke forbruges mere end 10-12.000 kr., og at købet ikke skaber  

 behov for frigivelse af kapitalen til andet formål.
Afgørelsen beror i øvrigt  

 på en konkret vurdering, herunder af forsørgernes indtægtsforhold.
Forbrug af kapital til køb af computer kræver fortsat statsamtets  

 godkendelse.
Ved afgørelse herom lægges der bl.a. vægt på kapitalens  

 størrelse samt ovennævnte betingelser for forbrug af indtægter.
