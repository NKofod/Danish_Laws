 Landsskatteretskendelse af 22/1 2002 vedr. salg af  

 erhvervsandelslejlighed.
 A A/S klager for indkomståret 1997 over, at de stedlige  

 skattemyndigheder ikke har godkendt fradrag for tab på goodwill.
 Det fremgår af sagens oplysninger, at B ApS pr. 1. april 1988  

 erhvervede en erhvervsandelslejlighed.
Pr. 1. oktober 1988 stiftedes et nyt selskab, A A/S, der overtog  

 det oprindelige selskabs navn.
I forbindelse med stiftelsen af  

 aktieselskabet,  

 blev anpartsselskabets værdier indskudt til de værdier, som fremgår af  

 selskabets regnskab.
Selskabet overtog følgende aktiver fra B ApS:
 Immaterielle anlægsaktiver:
Goodwill, andelslejlighed 354.506 kr.
Indskud, andelslejlighed 92.781 kr.
Goodwill, forretning 750.000 kr.
 Materielle anlægsaktiver:
Driftsmidler 177.638 kr.
Ejerlejligheder 1.850.000 kr.
Indretning, andelslejlighed 137.460 kr.
 Selskabet solgte pr. 1. september 1997 andelslejligheden for en  

 samlet pris på 250.000 kr. og selskabet har i indkomståret 1997 opgjort et  

 tab  

 på goodwill til i alt 215.413 kr.
Ved salget af erhvervsandelslejligheden i 1997 flyttede  

 selskabet over i andre lokaler beliggende ca. 50 m. væk.
Disse lokaler ejede  

 selskabet på forhånd, da selskabet allerede drev forretning der. Årsagen til  

 salget af erhvervsandelslejligheden var, at selskabet ønskede at samle sin  

 forretning i ét lokale, fremfor at drive forretning fra to lokaliteter  

 beliggende blot 50 m. fra hinanden.
 Det fremgår af selskabets regnskab for indkomståret 1997, at  

 selskabet oprindeligt erhvervede andelen for 85.081 kr. samt goodwill for  

 354.506 kr., i alt svarende til 439.587 kr.
 Endeligt fremgår det af andelsboligforeningens regnskab pr. 31.  

 december 1996, at andelslejlighedens andelsværdi pr. 31. december 1996 var  

 110.907 kr.
Efter andelsboligforeningens vedtægter § 15 må prisen ved  

 overdragelse af en andel ikke overstige, hvad værdien af andelen i  

 foreningens  

 formue, forbedringer i lejligheden og den vedligeholdelsesstand med  

 rimelighed  

 kan betinge.
Der er ikke i andelsboligforeningens vedtægter særskilte  

 bestemmelser vedrørende overdragelse af erhvervsandelslejligheder.
Selskabets repræsentant har i forbindelse med sagens behandling  

 ved Landsskatteretten oplyst, at der ikke var udarbejdet huslejekontrakt i  

 forbindelse med andelslejligheden.
Han har endvidere oplyst, at uanset det på  

 slutsedlen anførte vedrørende forholdet 2-1 i relation til betaling af  

 leje/boligafgift til andelsboligforeningen var der ikke tale om nogen  

 form for  

 beboelse vedrørende andelen.
De stedlige skattemyndigheder har ikke godkendt fradrag for tab  

 på goodwill stort 215.413 kr.
Som begrundelse herfor har myndighederne bl.a.  

 anført, at den dokumenterede afståelsessum er 250.000 kr., og der er ikke i  

 salgsaftalen anført noget om fordelingen af salgssummen med hensyn til  

 andelsværdi og goodwill.
Revisor har oplyst, at andelsværdien ifølge  

 administrator var 110.907 kr.
Anskaffelsessummen, som ikke er dokumenteret,  

 udgjorde 439.587 kr., og heraf udgjorde andelsværdien ifølge revisor 85.081  

 kr.  

 Revisor har opgjort tabet på goodwill til  

 (250.000-110.907)-(439.587-85.081)=215.413 kr.
Der foreligger ikke oplysninger om eller dokumentation for, at  

 der i forbindelse med handlen af erhvervsandelslejligheden er handlet  

 kundekreds eller lignende immaterielle rettigheder.
Skattemyndighederne har  

 den  

 opfattelse, at der ikke er tale om afståelse af skattemæssig goodwill, idet  

 selskabets virksomhed fortsætter nogenlunde uændret med samme beliggenhed,  

 varesortiment, form og kundekreds.
 Skattemyndighederne finder endvidere, at den tabte goodwill  

 ikke kan fradrages i henhold til dagældende ligningslov § 16 E, stk. 1, nr.  

 3,  

 idet der ikke er tale om afståelse af en lejekontrakt/lejeret, men om et  

 anlægsaktiv (erhvervsandelslejlighed). Sådanne formuetab er ikke  

 skattemæssigt  

 fradragsberettigede jf. statsskatteloven § 5, stk. 1, litra a.
Selskabets repræsentant har over for Landsskatteretten nedlagt  

 principal påstand om, at selskabets skattepligtige indkomst ansættes til det  

 selvangivne beløb.
Subsidiært har han nedlagt påstand om, at købet  

 fastholdes,  

 og at salget ændres i henhold til skattemyndighedernes skøn.
Til støtte herfor har repræsentanten bl.a. anført, at han er  

 enig med skattemyndighederne i, at der er tale om tab vedrørende en  

 erhvervsandelslejlighed, men skattemyndighedernes bedømmelse forekommer ham  

 helt ukorrekt.
Uanset at myndighederne måtte betragte tabet som et tab  

 vedrørende andelen eller vedrørende ejendommen, findes der specielle  

 skatteregler i form af aktieavancebeskatning og ejendomsavancebeskatning.  

 Disse  

 love tilsidesætter statsskattelovens generelle betingelser.
Ifølge repræsentanten har skattemyndighederne den opfattelse, at  

 der er ydet en overpris i forhold til andelsværdien, og at denne overpris  

 ikke  

 er udtryk for skattemæssig goodwill, men alene udtryk for hvad sådanne  

 erhvervsandelslejligheder er værd mellem uafhængige parter.
Omvendt synes  

 skattemyndighederne at være enige med repræsentanten i, at prisen på andelen  

 er  

 korrekt.
Efter repræsentantens opfattelse er der således ingen sammenhæng  

 imellem standpunktet om at købs-/salgspriserne er udtryk for en reel værdi  

 for  

 andelen og det forhold, at tabet på 189.587 kr. deles op i en skattepligtig  

 avance på andelen på 25.826 kr. og et ikke skattepligtigt formuetab på  

 215.413  

 kr.
Skattemyndighedernes standpunkt bevirker ifølge repræsentanten et  

 skattemæssigt nettotab på 189.587 kr.
Efter repræsentantens vurdering er tabet på 215.413 kr. udtryk  

 for begrebet beliggenhedsgoodwill, som igennem en længere årrække var  

 inkluderet i den skattemæssige goodwill.
I forbindelse med retssager, som  

 havde  

 baggrund i reglerne om skattefri goodwill fra 1981, blev indholdet af  

 goodwill  

 opdelt i forskellige skattemæssige kategorier, hvor avance på  

 beliggenhedsgoodwill bl.a. blev betegnet som avance ved opgivelse af en  

 lejekontrakt, hvorved goodwill blev gjort skattepligtig.
Uanset om forholdet  

 betragtes som goodwill eller opgivelse af en lejekontrakt, er der ifølge  

 repræsentanten tale om et erhvervsmæssigt tab, som er fradragsberettiget.  

 Repræsentanten har videre anført, at skattemyndighederne i begrundelsen for  

 ansættelsen har henvist til 3 kendelser, der tilsidesætter begrebet goodwill  

 i  

 forbindelse med lejemål.
I alle 3 tilfælde blev det fastslået, at avance/tab  

 var skattepligtigt.
Repræsentanten er ikke bekendt med nogen sag, hvor  

 goodwill  

 er ændret til et skattefrit beløb.
Afslutningsvis har repræsentanten anført, at  

 skattemyndighedernes anvendelse af et anlægsaktiv og  

 statsskatteloven § 5,  

 stk. 1, virker helt ukorrekt.
Aktieavancebeskatningslovens bestemmelser, der  

 omfatter andelsbeviser jf. aktieavancebeskatningsloven § 1, stk. 1, kunne til  

 nød være anvendt.
Repræsentanten har i øvrigt anført, at han er uenig i, at  

 nærværende sag er omfattet af formuleringen lignende værdipapirer  

 i  

 aktieavancebeskatningsloven, såfremt der hermed henvises til andre former for  

 værdipapirer.
Han har endvidere givet udtryk for, at han er uenig i, at  

 prisen  

 for andelsbeviset inkluderer eventuel overpris, beliggenhedsgoodwill  

 m.v.  

 tilknyttet selve andelsretten idet dette synspunkt er forkert og  

 direkte  

 stridende imod dansk skatteret.
Det er således ikke tilladt, at sammenblande  

 forskellige skattemæssige forhold, såsom andelsbeviser og goodwill, der er  

 omfattet af hver sin lov.
Et anlægsaktiv ville i øvrigt have været afskrivningsberettiget,  

 og et eventuelt tab ville have været elimineret herigennem.
Repræsentanten er  

 ikke bekendt med de skatteregler, der tillader myndighederne at foretage  

 skønsmæssig omkvalificering af en handel, der er foretaget og klart udtrykt  

 over for skattemyndighederne for ca. 10 år siden.
Skattemyndighedernes  

 bemærkninger angående beliggenhedsgoodwill undrer repræsentanten, idet  

 selskabet ved købet i 1980erne ikke overtog en kundekreds, og derved  

 burde  

 skattemyndighederne alene på dette grundlag have gjort selskabet opmærksom  

 på,  

 at de i stedet for skattefri goodwill havde betalt for et  

 afskrivningsberettiget  

 gode.
Efter repræsentantens opfattelse har skattemyndighederne ikke beføjelse  

 til at foretage skønsmæssige ansættelser, idet:
a) der er forløbet ca. 10 år efter købet blev udtryk overfor  

 skattemyndighederne, og b) handlerne er foretaget helt reelt mellem uafhængige parter,  

 og c) handlen i 1980erne var skattemæssigt til skade for  

 selskabet, idet selskabet den betalte goodwill på daværende tidspunkt ikke  

 kunne fradrages skattemæssigt.
 Myndighedernes skønsmæssige omfordeling af den indgåede aftale  

 er således i strid med skattestyrelseslovens regler om tidsfrister for  

 ligning.
 Landsskatteretten skal  

 udtale:
 Retten bemærker, at for at klageren kan være bibragt en  

 retsbeskyttet forventning, skal der have foreligget en positiv  

 tilkendegivelse  

 fra de stedlige skattemyndigheder om et forhold ved en ligningsmæssig  

 stillingtagen til det omhandlede spørgsmål, og der skal efterfølgende være  

 disponeret på grundlag heraf.
 Retten finder på den baggrund, at selskabet ikke har haft en  

 retsbeskyttet forventning om myndighedernes godkendelse af, at der ved  

 erhvervelsen i 1988 var tale om goodwill, hvorfor repræsentantens påstand  

 herom  

 ikke kan tages til følge.
 Retten bemærker, at den af selskabet afhændede andelsret må  

 anses for at være en omsættelig rettighed i et selskab (forening) omfattet af  

 selskabsskatteloven § 1,  

    

  

 hvorved  

 andelsretten incl. eventuel overpris tilknyttet selve andelsretten, efter  

 rettens opfattelse i princippet må være omfattet af  

 aktieavancebeskatningsloven  

 § 1, stk. 1.
 Da andelsretten ikke er tilknyttet beboelse og derfor ikke er  

 omfattet af ejendomsavancebeskatningsloven § 8, ligesom andelslejligheder,  

 som  

 udelukkende anvendes erhvervsmæssigt, ikke er omfattet af § 5 i lov om  

 andelsboligforeninger, og da der ikke i andelsboligforeningens vedtægter er  

 særskilte bestemmelser vedrørende overdragelse af erhvervsandelslejligheder,  

 må  

 afståelse anses for omfattet af aktieavancebeskatningslovens bestemmelser.
 Det af selskabet opgjorte tab på 215.413 kr. i forbindelse med  

 salget af erhvervsandelslejligheden må derfor anses for omfattet af  

 aktieavancebeskatningsloven § 4, stk. 6, hvorfor det konstaterede tab ikke  

 kan  

 fradrages ved opgørelse af den skattepligtige almindelige indkomst.
 Idet endelig bemærkes, at der ikke i forbindelse med afståelsen  

 kan anses at være afstået en kundekreds m. v., som kan betinge afståelse af  

 skattemæssig goodwill, vil den påklagede ansættelse herefter være at  

 stadfæste.
