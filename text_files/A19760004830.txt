 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Handelsministeren kan godkende oprettelsen af et  

 finansieringsinstitut, der har til formål på grundlag af  

 obligationsudstedelse at yde lån til finansiering af om- og tilbygning,  

 modernisering og installationer af sikkerhedsmæssig karakter samt til  

 nyopførelse af hoteller.
Tilsvarende lån kan ydes vedrørende campingpladser.  

 Lånet ydes mod sekundær prioritet i den pågældende faste ejendom.
 Stk. 2.  For instituttets forpligtelser tegnes en  

 garanti på 100 mill. kr., hvoraf handelsministeren bemyndiges til af  

 statskassen at tegne 80 mill. kr.
 Stk. 3.  Instituttets vedtægter skal godkendes af  

 handelsministeren.
§ 2.  Et af instituttet ydet lån skal have sikkerhed  

 inden for 80 pct. af ejendommens værdi.
Lånegrænsen beregnes i forhold til en  

 af instituttet foretagen eller godkendt vurdering af pantets værdi, herunder  

 værdien af ejendommens erhvervstilbehør.
 Stk. 2.  Lånet må alene ydes, når der efter en  

 driftsøkonomisk bedømmelse foreligger rimeligt grundlag for en investering.
Stk. 3.  Lånet udmåles under hensyntagen til lånets  

 rentefod, amortisationstid og øvrige vilkår samt foranstående lån og andre  

 behæftelser.
Lånet må ikke overstige 80 pct. af udgifterne til det formål,  

 hvortil lånet ydes.
 § 3.  Lånene skal ydes på sådanne vilkår, at de  

 gennemsnitlig afgiver fornøden dækning for instituttets løbende  

 forpligtelser.
 Stk. 2.  Lånene ydes som kontantlån eller ved udlevering  

 af obligationer.
 Stk. 3.  Lånenes løbetid kan højst være 15 år.
 Stk. 4.  Lånene forfalder til betaling ved ejendommens  

 overgang til anden anvendelse.
§ 4.  Instituttets samlede forpligtelser må ikke  

 overstige garantikapitalen med tillæg af den af instituttet oparbejdede  

 egenkapital.
Instituttets lån i den enkelte virksomhed må ikke overstige 15  

 pct. heraf.
§ 5.  Statens garanti kan gøres gældende i det omfang,  

 instituttet ikke kan dække sine forpligtelser.
Staten skal dog kun indbetale  

 et beløb, der er fire gange så stort som det beløb, der indbetales af de  

 øvrige garanter.
§ 6.  Finansieringsinstituttet skal underkaste sig det  

 tilsyn, som bliver fastsat af handelsministeren.
Handelsministeren drager  

 herved omsorg for, at bestemmelserne i loven og instituttets vedtægter,  

 herunder den fastsatte lånegrænse, overholdes, samt at hensynet til  

 obligationernes sikkerhed tilbørligt iagttages.
 Stk. 2.  Finansieringsinstituttet afgiver årligt til  

 handelsministeren en beretning om instituttets virksomhed.
 § 7.  I lov om indkomstbeskatning af aktieselskaber  

 m.v., jfr. lovbekendtgørelse nr. 509 af 23. september 1975, som ændret ved  

 lov nr. 645 af 19. december 1975, foretages følgende ændring:
 I § 3, stk. 1, indsættes efter nr. 14 som nr. 15:
 § 8.  Loven træder i kraft den 1. marts 1976.
 § 9.  Loven gælder ikke for Færøerne og Grønland.
 Givet på Christiansborg slot, den 11.  

 februar 1976.
 Under Vor Kongelige Hånd og Segl.
 I Dronningens navn:
 BENEDIKTE.
 Prinsesse til Danmark.
 Rigsforstander.
----------- Erling Jensen.
