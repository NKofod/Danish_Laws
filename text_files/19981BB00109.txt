Fremsat den 6. april 1999 af Peter Skaarup (DF),  

 Kristian Thulesen Dahl (DF) og Pia Kjærsg  

 aard (DF) Forslag til folketingsbeslutning om stramning af sanktionerne for indsattes undvigelser fra  

 fængsler Folketinget opfordrer regeringen til at fremsætte  

 nødvendige lovforslag og foretage fornødne ændringer i  

 bekendtgørelser, cirkulærer og øvrige administrative  

 forskrifter om, at indsattes undvigelser fra fængsler skal  

 udløse strammere sanktioner efter følgende  

 retningslinjer:
 1)	Hvis en indsat er undveget fra et åbent fængsel,  

 iværksættes følgende sanktioner:
den indsatte overføres til afsoning i et lukket fængsel  

 og afsoner resten af straffen der, muligheden for prøveløsladelse begrænses, muligheden for besøg begrænses, og muligheden for at deltage i aktiviteter uden for fængslet  

 begrænses.
 2)	Hvis en indsat er undveget eller har forsøgt undvigelse fra  

 et lukket fængsel, iværksættes følgende  

 sanktioner:
den indsatte indsættes i særligt sikret  

 celle/superfængsel resten af afsoningen, muligheden for prøveløsladelse bortfalder, muligheden for besøg udelukkes, og muligheden for at deltage i aktiviteter uden for fængslet  

 udelukkes.
 3)	Ved gentagelse af undvigelse eller forsøg herpå som  

 nævnt under punkt 1 og 2, eller hvis der i forbindelse med undvigelsen  

 eller forsøget herpå har været anvendt vold eller trusler  

 mod fængselspersonale eller andre, skal der kunne fastsættes en  

 tillægssanktion på op til 25 pct. af den idømte  

 frihedsstraf, dog minimum 4 uger.
 4)	Hvis der under undvigelsen er begået ny kriminalitet eller den  

 indsatte er undveget til udlandet, skal der kunne fastsættes en  

 tillægssanktion på op til 25 pct. af den idømte  

 frihedsstraf, dog minimum 4 uger.
Bemærkninger til forslaget Almindelige bemærkninger Forslagsstillerne er af den opfattelse, at indsattes  

 undvigelser fra fængsler eller forsøg herpå skal  

 udløse mærkbare sanktioner.
I 1998 skete der 81 undvigelser fra lukkede fængsler  

 i Danmark.
Heraf var de 42 »undvigelser over muren«, det vil sige  

 tilfælde, hvor en indsat skal overvinde en fysisk hindring og ikke  

 umiddelbart efter flugten bliver pågrebet af tjenestegørende  

 personale.
I de seneste 10 år har der i gennemsnit været 44  

 undvigelser »over muren« om året.
De resterende 39 undvigelser i 1998 var tilfælde,  

 hvor indsatte undveg fra en institutions udeterræn, under transport,  

 fra indlæggelse på hospital og lign. og ikke umiddelbart blev  

 pågrebet af tjenestegørende personale.
I de seneste 10 år  

 har der i gennemsnit været 68 undvigelser af den type om  

 året.
Herudover var der 402 bortgange i 1998 fra åbne  

 fængsler. »Bortgang« er tilfælde, hvor indsatte i åbne  

 fængsler bortgår fra fængslet, fra fængslets  

 udeterræn, under transport, fra retten, fra indlæggelse på  

 hospital og lign. uden at skulle overvinde fysiske hindringer.
I de seneste  

 10 år har der i gennemsnit været 372 bortgange om året.
 Fra institutioner for frihedsberøvede  

 asylansøgere skete i 1997 i 10 tilfælde undvigelse »over muren«  

 og 5 andre undvigelser.
Der er forskel på, om strafafsonere er indsat til  

 afsoning i åbne eller lukkede fængsler.
De personer, der vurderes  

 at være farlige eller har begået særlig hård  

 kriminalitet, indsættes sædvanligvis i lukkede fængsler.
De  

 personer, der vurderes som relativt ufarlige, og som alene har begået  

 mindre alvorlig kriminalitet, indsættes til afsoning i åbne  

 fængsler.
 Beslutningsforslaget følger derfor den tankegang,  

 at sanktionen må være forskellig alt efter, om den indsatte er  

 undveget fra et åbent eller et lukket fængsel.
 Danskerne har efter forslagsstillernes opfattelse en  

 berettiget forventning om, at indsatte, der sidder i fængsel for  

 kriminalitet, også forbliver der, indtil straffen er afsonet.
Dette sikrer man gennem nærværende forslag om  

 hårdere sanktioner over for indsatte, der undviger fra fængsler  

 eller forsøger herpå.
De i forslaget omhandlede  

 tillægssanktioner og det, at der sker en inddragelse af besøgs-  

 og prøveløsladelsesmulighederne samt mulighederne for at  

 deltage i aktiviteter uden for fængslet, er vigtige midler i  

 forsøget på at holde de indsatte der, hvor de skal være,  

 nemlig bag tremmerne.
Forslagsstillerne ønsker at give befolkningen det  

 klare signal, at i Danmark passer man godt på indsatte, og at det har  

 klare konsekvenser, hvis der sker undvigelser eller forsøges  

 herpå.
I Danmark må man pænt tage sin straf.
Dermed slipper  

 politiet og andre myndigheder også for et betydeligt arbejde med at  

 eftersøge undvegne eller bortgåede indsatte, og der sker en  

 bedre udnyttelse af kapaciteten i fængslerne, når celler ikke  

 står tomme som følge af undvegne strafafsonere.
Sådanne  

 celler er nødvendigvis nødt til at være ledige,  

 således at den undvegne, når politiet pågriber vedkommende,  

 igen kan indsættes til afsoning.
Disse celler kan ikke i mellemtiden  

 benyttes til andre afsonere.
 Det er forslagsstillernes opfattelse, at en  

 omsætning af beslutningsforslaget til konkret lovgivning vil  

 lægge en dæmper på antallet af indsattes undvigelser fra  

 danske fængsler og institutioner.
Bemærkninger til forslagets enkelte punkter Ad 1 Ved undvigelse fra en åben institution bør  

 konsekvensen være, at indsatte overføres til afsoning i et  

 lukket fængsel.
Derudover bør der ske en begrænsning i  

 muligheden for at opnå prøveløsladelse og besøg  

 samt i muligheden for at kunne deltage i aktiviteter uden for  

 fængslet.
Ad 2 Ved undvigelse eller forsøg herpå fra et  

 lukket fængsel bør konsekvensen være, at en indsat  

 overflyttes til en særlig sikker celle, der udelukker fornyet  

 undvigelse eller forsøg herpå.
Derudover bør der ske en  

 udelukkelse fra mulighederne for at opnå prøveløsladelse  

 og besøg samt muligheden for at kunne deltage i aktiviteter uden for  

 fængslet.
Ad 3 Beslutningsforslaget følger den tankegang, at hvis  

 der i forbindelse med en undvigelse eller et forsøg herpå har  

 været anvendt vold eller trusler mod fængselspersonalet eller  

 andre, skal der kunne fastsættes en tillægssanktion på op  

 til 25 pct. af den idømte frihedsstraf, dog minimum 4 uger.
Efter  

 forslagsstillernes opfattelse vil en bestemmelse som denne givet lægge  

 en dæmper på den indsattes lyst til undvigelse i den sidste del  

 af afsoningen.
Det må være logisk, at hvis en indsat, der afsoner  

 en straf på f.eks. 4 års fængsel, kan risikere en  

 tillægssanktion på 1 år, endda med begrænsning i  

 muligheden for prøveløsladelse, så undviger den indsatte  

 ikke. »Prisen« for undvigelse eller forsøg herpå er ganske  

 enkelt for høj.
Ad 4 Endelig følger beslutningsforslaget den tankegang,  

 at hvis der under undvigelsen er begået ny kriminalitet eller den  

 pågældende er undveget til udlandet, måske i et  

 forsøg på helt at kunne unddrage sig fornyet anholdelse og  

 indsættelse i fængsel, herunder med en tillægssanktion,  

 så skal der kunne idømmes en tillægssanktion på op  

 til 25 pct. af den idømte frihedsstraf, dog minimum 4 uger.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stramning af  

 sanktionerne for indsattes undvigelser fra fængsler.
(Beslutningsforslag nr.
B 109).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
