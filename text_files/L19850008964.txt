 Ved noteveksling i København og Managua henholdsvis den 14. og den 22.  

 august 1985 er der indgået en overenskomst mellem Danmark og Nicaragua,  

 ifølge hvilken den danske regering yder et beløb på 15 millioner kroner til  

 et projekt vedrørende regional selvforsyning med fødevarer i Nicaragua.
 Projektet har til formål at intensivere Nicaraguas regionale frugt- og  

 grønsagsproduktion ved indførelse af egnede dyrkningsmetoder for derigennem  

 at opnå en øget selvforsyning med sådanne produkter og samtidig bidrage til  

 en forbedring af befolkningens ernæringstilstand.
