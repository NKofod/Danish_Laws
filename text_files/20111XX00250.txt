Skriftlig fremsættelse (1. februar 2012) Ministeren for forskning, innovation og videregående uddannelser (Morten Østergaard) Herved tillader jeg mig for Folketinget at fremsætte:
 Forslag til lov om ophævelse af lov om Teknologirådet og om ændring af lov om Det Etiske Råd. (Ændring som følge af nedlæggelse af Teknologirådet).
(Lovforslag nr.
L 79) Formålet med lovforslaget er at gennemføre den politiske aftale om bortfald af bevillingerne til Teknologirådet, jf. aftale af 15. november 2011 mellem regeringen, Venstre, Dansk Folkeparti, Enhedslisten, Liberal Alliance og Det Konservative Folkeparti om fordeling af forskningsreserven i 2012. Heri ligger tillige et ønske om at fritstille det område, som Teknologirådet hidtil har varetaget.
Ved lovforslaget ophæves lov om Teknologirådet, og rådet nedlægges.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
