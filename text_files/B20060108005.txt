 Bekendtgørelse  

 om tilskud til optræning af handicappede og  

  

 behandling af muskellidelser på Øfeldt Centret Aps.
 I medfør af §§ 71 og 72 i sundhedsloven, lov nr. 546  

 af 24. juni 2005, fastsættes:
 § 1.  

  

 Regionsrådet  

 yder et tilskud på 40 % af det honorar pr. behandlingstime til optræning på  

 Øfeldt Centret Aps, der er fastsat i overenskomst mellem Regionernes  

 Lønnings-  

 og Takstnævn og Teddy Øfeldt.
 Stk. 2.  

  

 Personer,  

 der lider af kroniske lammelser, hvor der ifølge den lægelige diagnose er  

 behov  

 for langvarig optræning af muskler, har ret til tilskud fra regionsrådet, jf.  

 § 2, stk. 1, 2 og 3.
Stk. 3.  

  

 Personer  

 med et varigt svært fysisk handicap, der ifølge Indenrigs- og  

 Sundhedsministeriets  

 bekendtgørelse om tilskud til fysioterapeutisk behandling er berettiget til  

 et  

 tilbud om vederlagsfri fysioterapi, har ret til et tilskud på 100 % af det  

 honorar pr. behandlingstime, der er fastsat i overenskomsten mellem  

 Regionernes  

 Lønnings- og Takstnævn og Teddy Øfeldt.
Afgrænsningen af denne personkreds  

 fremgår af Sundhedsstyrelsens retningslinjer for fysisk handicappede  

 personers  

 adgang til vederlagsfri fysioterapi, jf. dog § 2, stk. 1.
 Stk. 4.  

  

 Til  

 personer med muskellidelser lokaliseret til ryg, skuldre og nakke samt til  

 behandling af »tennisalbue« og »kold skulder« samt tilsvarende lidelser i  

 andre  

 led i arme og ben yder Regionsrådet, jf. § 2, stk. 2, et tilskud på  

 40 % af det honorar pr. behandlingstime, der er fastsat i overenskomsten  

 mellem  

 Regionernes Lønnings- og Takstnævn og Teddy Øfeldt.
 § 2.  

  

 Gruppe 1-sikrede og gruppe 2-sikrede personer, der er bosiddende i Region  

 Hovedstaden, Region Sjælland samt i en region, hvor regionsrådet har  

 besluttet  

 at tiltræde overenskomsten, kan modtage tilskud til optræning, jf. § 1,  

 stk. 2 og 3.
 Stk. 2.  

  

 Gruppe  

 1-sikrede og gruppe 2-sikrede personer, der er bosiddende i en region, hvor  

 regionsrådet  

 har besluttet at tiltræde overenskomsten, kan modtage tilskud til behandling  

 af  

 muskellidelser, jf. § 1, stk. 4.
Stk. 3.  

  

 Det er en  

 forudsætning for at modtage tilskud fra regionsrådet, at der foreligger en  

 skriftlig henvisning fra en læge inden optræningen eller behandlingen  

 påbegyndes.
Henvisningen skal indeholde oplysninger om diagnose,  

 henvisningsperiode, optræningens eller behandlingens omfang samt dato for  

 udstedelsen.
 § 3.  

  

 Regionsrådet yder tilskud på de nærmere vilkår, der er fastsat i  

 overenskomsten  

 mellem Regionernes Lønnings- og Takstnævn og Teddy Øfeldt.
 § 4.  

  

 Personer,  

 der har ret til ydelser i praksissektoren i medfør af EF-retten eller  

 internationale  

 aftaler, har under ophold her i landet ret til tilskud til optræning af  

 handicappede og behandling af muskellidelser på Øfeldt Centret Aps på samme  

 vilkår som gruppe 1-sikrede og gruppe 2-sikrede personer.
 Stk. 2.  

  

 Ved  

 EF-retten eller internationale aftaler forstås Rådets forordning (EØF) nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet, og den dertil knyttede forordning (EØF) nr. 574/72 om  

 gennemførelse af forordning nr. 1408/71, aftalen om det Europæiske Økonomiske  

 Samarbejde (EØS-aftalen), Nordisk Konvention om Social Sikring og aftalen  

 mellem  

 De Europæiske Fællesskaber, dets medlemsstater og Schweiz om fri bevægelighed  

 for personer.
 § 5.  

  

 Bekendtgørelsen træder i kraft den  

 1. januar 2007.
 Stk. 2.  

  

 Samtidig  

 ophæves bekendtgørelse nr. 882 af 17. december 1991 om tilskud efter  

 sygesikringsloven  

 til optræning af handicappede og behandling af muskellidelser på  

 optræningscentret  

 i Karlslunde.
 Stk. 3.  

  

 I de  

 bestemmelser i denne bekendtgørelse, hvor der refereres til overenskomsten  

 imellem Regionernes Lønnings- og Takstnævn og Teddy Øfeldt, henvises, indtil  

 der er indgået en overenskomst imellem disse parter, til overenskomsten  

 imellem  

 Sygesikringens Forhandlingsudvalg og Teddy Øfeldt.
 Stk. 4.  

  

 Indtil  

 en region træffer beslutning om,  

 hvorvidt regionen ønsker at tilslutte sig overenskomsten mellem Regionernes  

 Lønnings- og Takstnævn og Teddy Øfeldt, er en patient, som pr. 31. december  

 2006 havde en gyldig lægehenvisning, berettiget til tilskud fra regionen til  

 at  

 videreføre et igangværende behandlingsforløb.
 Stk. 5.  

  

 Hvis en  

 region beslutter ikke at tilslutte sig overenskomsten mellem Regionernes  

 Lønnings-  

 og Takstnævn og Teddy Øfeldt, er patienten berettiget til tilskud fra  

 regionen  

 til at færdiggøre et påbegyndt behandlingsforløb i overensstemmelse med  

 gældende lægehenvisning.
