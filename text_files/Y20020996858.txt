2.  

 INHABILITET  





  

 a.
Speciel inhabilitet  





  

 Om et udvalgsmedlems slægtskabsinhabilitet i forbindelse med  

 sundhedsudvalgets behandling af et forslag om ændringer i amtskommunens  

 sygehusstruktur.
 Udtalt,  

 at en sag som den foreliggende vedrørende ændringer af sygehusstrukturen i en  

 amtskommune ikke er en sag omfattet af forvaltningslovens § 2, stk. 1 og 2.  

 Ved  

 afgørelsen af, om amtsrådsmedlemmet havde været inhabilt i den foreliggende  

 sag, fandt principperne i forvaltningslovens kap. 2 derfor anvendelse.
 Endvidere  

 generelt udtalt, at inhabilitet i almindelighed vil foreligge, når der er  

 tale  

 om personlige eller økonomiske interesser, der allerede har aktualiseret sig  

 i  

 dispositioner, eller hvis sådanne interesser er til stede på forhånd, f.eks.  

 hvis der skal tages stilling til nedlæggelse af en institution, hvor den  

 pågældende selv er ansat.
 Udtalt,  

 at bestemmelsen i § 3, stk. 1, nr. 2, i forvaltningsloven fastslår, at også  

 et  

 nært familiemæssigt tilknytningsforhold til en person, der selv ville være  

 inhabil i forbindelse med behandlingen af en bestemt sag, medfører  

 inhabilitet.  

 Dette indebar, at såfremt amtsrådsmedlemmets ægtefælle måtte anses at have en  

 særlig personlig eller økonomisk interesse i en sag om ændringer i  

 sygehusstrukturen, ville amtsrådsmedlemmet være inhabilt i forbindelse med  

 sygehusudvalgets behandling af sagen.
 Indenrigs-  

 og Sundhedsministeriet fandt, at vurderingen af, om en ansat har en særlig  

 økonomisk eller personlig interesse i en sag, der kan få betydning for den  

 pågældendes ansættelsesforhold, i almindelighed ikke beror på, om den  

 pågældende varetager en ledelsesmæssig eller en underordnet stilling.  

 Risikoen  

 for afskedigelse vil således kunne medføre en særlig personlig eller  

 økonomisk  

 interesse i en sag uanset stillingens karakter.
 Det  

 forhold, at medlemmets hustru ikke varetog en ledelsesmæssig eller mere  

 overordnet stilling på et sygehus, der var omfattet af overvejelser om en  

 ændret sygehusstruktur, var således ikke i sig selv afgørende for, om  

 medlemmet  

 var inhabilt efter principperne i § 3, stk. 1, nr. 2, i forvaltningsloven.
Efter  

 det oplyste forelå der en betydelig risiko for, at medlemmets hustrus  

 ansættelsesforhold på et sygehus, der var omfattet af overvejelser om en  

 ændret  

 sygehusstruktur, blev berørt af de mulige ændringer i amtskommunens  

 sygehusstruktur.
Der forelå herunder en risiko for, at medlemmets hustru blev  

 afskediget.
Indenrigs- og Sundhedsministeriet fandt på den baggrund, at der  

 forelå en direkte økonomisk og personlig interesse for medlemmets hustru - og  

 dermed for medlemmet - i forbindelse med sygehusudvalgets behandling af  

 forslaget om ændringer i sygehusstrukturen i amtskommunen.
Det  

 forhold, at spørgsmålet om ændringen af amtskommunens sygehusstruktur var af  

 generel karakter, kunne - henset til styrken af medlemmets ægtefælles og  

 dermed  

 medlemmets interesse i sagen - efter Indenrigs- og Sundhedsministeriets  

 opfattelse ikke tillægges betydning ved vurderingen af, om medlemmet var  

 inhabil i forbindelse med sygehusudvalgets behandling af forslaget.
Der  

 forelå  

 således uanset spørgsmålets generelle karakter en konkret og aktuel  

 interessekonflikt for medlemmet på mødet i sygehusudvalget, hvor spørgsmålet  

 om  

 en ændret sygehusstruktur blev drøftet.
 Indenrigs-  

 og Sundhedsministeriet fandt på denne baggrund ikke, at amtskommunens  

 sundhedsudvalg havde tilsidesat lovgivningen ved at have anset medlemmet for  

 inhabilt i forbindelse med behandlingen af forslaget, jf. principperne i § 3,  

 stk. 1, nr. 2, i forvaltningsloven.
Udtalelse afgivet af Indenrigs- og Sundhedsministeriet om et  

 udvalgsmedlems slægtsskabsinhabilitet i forbindelse med sundhedsudvalgets  

 behandling af et forslag om ændringer i amtskommunens sygehusstruktur Amtsrådsmedlem  

  

 Bent Mikkelsen  

  

 Kløvervangen 10  

  

 8500 Grenaa Ved brev af 10. oktober 2002  

 med bilag har De klaget til Indenrigs- og Sundhedsministeriet over Århus  

 Amtskommunes sundhedsudvalgs beslutning af 9. oktober 2002 vedrørende Deres  

 habilitet i forbindelse med sundhedsudvalgets behandling af et forslag om  

 ændringer  

 i amtskommunens sygehusstruktur.
Det fremgår af Deres henvendelse, at  

 udvalget  

 har anset Dem for inhabil i forbindelse med behandlingen af dette forslag, da  

 Deres hustru er ansat som sygehjælper på Grenaa Centralsygehus, som forventes  

 at blive berørt af strukturændringerne.
Indenrigs- og  

 Sundhedsministeriet har nu afsluttet behandlingen af sagen.
Indenrigs- og  

 Sundhedsministeriet finder ikke, at Århus Amtskommunes sundhedsudvalg har  

 tilsidesat lovgivningen ved den 9. oktober 2002 at have anset Dem for inhabil  

 i  

 forbindelse med behandlingen af forslaget, jf. principperne i § 3, stk. 1,  

 nr.  

 2, i forvaltningsloven.
 Her følger en gennemgang af  

 sagens baggrund og en nærmere begrundelse for Indenrigs- og  

 Sundhedsministeriets  

 opfattelse.
Sagens baggrund Århus Amtskommunes  

 sygehusudvalg besluttede på sit møde den 9. oktober 2002 at erklære Dem  

 inhabil  

 ved behandlingen af et forslag til ændringer af sygehusstrukturen i Århus  

 Amtskommune.
Sygehusudvalget begrundede beslutningen med, at Deres ægtefælle  

 er  

 ansat ved Grenaa Sygehus.
I Deres klage af 10. oktober  

 2002 til Indenrigs- og Sundhedsministeriets har De bl.a. anført, at  

 sygehusudvalgets beslutning medfører, at De bliver frataget Deres  

 demokratiske  

 mulighed for at kunne fremlægge alternative løsninger og dermed tale områdets  

 sag.
De har endvidere anført, at De ville kunne forstå sygehusudvalgets  

 bedømmelse, såfremt Deres hustru besad en højere placeret stilling, men at de  

 ikke forstår afgørelsen henset til, at Deres hustru varetager en stilling som  

 almindelig sygehjælper.
De har på denne baggrund  

 forespurgt Indenrigs- og Sundhedsministeriet, om det kan have sin rigtighed,  

 at  

 De som politiker skal fratages Deres demokratiske ret til at forsvare et helt  

 områdes interesser politisk, fordi De lever i et ægteskab med en sygehjælper,  

 der er en ud af de 300 medarbejdere, der risikerer at miste deres arbejde.
De  

 har endvidere spurgt ministeriet om, hvorvidt amtsrådet igen skal tage  

 stilling  

 til Deres habilitet ved amtsrådets efterfølgende behandling af sagen.
 Indenrigs- og  

 Sundhedsministeriet anmodede i den anledning ved brev af 25. oktober 2002  

 Århus  

 Amtsråd om en udtalelse i sagen.
Ved brev af 4. november 2002  

 med bilag har Århus Amtskommune afgivet udtalelse i sagen.
Kopi vedlægges til  

 Deres orientering.
Århus Amtskommune har i sin  

 udtalelse af 4. november 2002 til Indenrigs- og Sundhedsministeriet bl.a.  

 anført, at det på baggrund af det foreliggende forslag ikke med sikkerhed kan  

 fastslås, hvorvidt netop Deres hustru vil blive afskediget, men at der som  

 følge af de omfattende besparelser, der ifølge forslaget vil finde sted på  

 Grenaa Centralsygehus, er en betydelig risiko herfor.
Amtskommunen har  

 endvidere anført, at der er en betydelig risiko for, at Deres hustru, såfremt  

 hun ikke afskediges, vil blive forflyttet til Randers Centralsygehus eller et  

 andet af amtets sygehuse.
Amtskommunen har herudover  

 bemærket, at de væsentlige nedskæringer på Grenaa Centralsygehus, som er en  

 del  

 af sundhedsudvalgets spareforslag, i alle tilfælde vil have betydning for  

 Deres  

 hustrus arbejdssituation.
Det fremgår endelig af amtskommunens udtalelse, at  

 medarbejderstaben på Grenaa Centralsygehus vil skulle reduceres med ca. 160  

 ansatte.
Det fremgår således, at i alt 403 fuldtidsstillinger reduceres til  

 240  

 stillinger, hvoraf alene ca. 35 vil blive bibeholdt på Grenaa Centralsygehus.
 Århus Amtskommune  

 sundhedsudvalg har på dette grundlag den 9. oktober 2002 anset Dem for  

 inhabil  

 i forbindelse med sundhedsudvalgets behandling af det foreliggende forslag,  

 jf.  

 § 3, stk. 1, nr. 2 og 5, i forvaltningsloven, da Deres hustru - og dermed De  

 selv  

 - efter sundhedsvalgets opfattelse har en personlig og økonomisk interesse i  

 sagens afgørelse.
Det fremgår af amtskommunens  

 udtalelse, at professor, dr. jur.
Jens Peter Christensen og professor Claus  

 Haagen Jensen i et responsum af 16. oktober 2002 til amtskommunen har  

 vurderet,  

 at De vil være inhabil ved behandlingen af sagen om strukturændringer på  

 sygehusområdet.
 I dette responsum, som  

 Indenrigs- og Sundhedsministeriet har modtaget fra Århus Amtskommune, er  

 bl.a.  

 anført følgende vedrørende spørgsmålet om Deres inhabilitet i forbindelse med  

 sagens behandling i sygehusudvalget:
 "En rent teoretisk mulighed for, at et  

 amtsrådsmedlem vil blive berørt på en væsentlig måde af en  

 amtsrådsbeslutning,  

 er selvsagt ikke tilstrækkelig til, at der vil foreligge inhabilitet.  

 Afgørende  

 for habilitetsvurderingen er, hvor konkret og aktuel den mulige  

 interessekonflikt må vurderes at være.
I det foreliggende tilfælde må sandsynligheden for,  

 at Bent Mikkelsens hustru vil kunne blive blandt dem, der mister deres  

 ansættelse ved Grenaa sygehus, og eventuelt ved Århus Amt i det hele,  

 vurderes  

 at være så betydelig, at der for Bent Mikkelsens hustru - og dermed for Bent  

 Mikkelsen - foreligger en inhabilitetsbegrundende interesse i forhold til  

 beslutningen om strukturændringer på sygehusområdet i Århus Amt." Indenrigs- og Sundhedsministeriets udtalelse:
Som anført i Indenrigs- og  

 Sundhedsministeriets brev til Dem af 25. oktober 2002 er ministeriets tilsyn  

 med amtskommunerne alene et retligt tilsyn.
Tilsynet omfatter kun spørgsmål  

 om,  

 hvorvidt der er sket en tilsidesættelse af lovgivningen, herunder  

 offentligretlige  

 retsgrundsætninger, jf. § 61 i lov om kommunernes styrelse (lovbekendtgørelse  

 nr. 629 af 29. juni 2001). Ministeriet kan således ikke tage stilling til, om  

 amtskommunernes sagsbehandling er rimelig eller hensigtsmæssig, eller til  

 spørgsmål vedrørende skønsudøvelse, så længe skønnet udøves inden for de  

 rammer, der er fastsat i lovgivningen.
 § 14, stk. 1 og 2, i lov om  

 kommunernes styrelse har følgende ordlyd:
 "Kommunalbestyrelsen træffer beslutning om,  

 hvorvidt et medlem har en sådan interesse i en sag, at han er udelukket fra  

 at  

 deltage i kommunalbestyrelsens forhandling og afstemning om sagen.
Stk. 2. Et medlem skal underrette  

 kommunalbestyrelsen, hvis der foreligger forhold, der kan give anledning til  

 tvivl om hans habilitet." Det fremgår af § 14 i lov om  

 kommunernes styrelse, at et medlem af kommunalbestyrelsen kan have en sådan  

 interesse i en sag, at han er udelukket fra at deltage i kommunalbestyrelsens  

 forhandling og afstemning om sagen.
Styrelsesloven indeholder ingen angivelse  

 af, hvornår en interesse har en sådan karakter, at et  

 kommunalbestyrelsesmedlem  

 er udelukket fra at deltage i afgørelsen af en sag.
Dette spørgsmål måtte  

 tidligere løses på grundlag af almindelige retsgrundsætninger.
De fleste af  

 disse er nu udtrykt i forvaltningslovens kapitel 2.
 Der henvises til Emil le  

 Maire og Niels Preisler, Lov om kommunernes styrelse med kommentarer, 3.  

 udgave, 2000, side 50.
 Forvaltningslovens regler om  

 inhabilitet gælder, jf. lovens § 2, stk. 1 og 2, umiddelbart kun for sager,  

 hvori der er eller vil blive truffet afgørelse af en forvaltningsmyndighed,  

 samt i sager om forvaltningsmyndigheders indgåelse af kontraktsforhold eller  

 lignende privatretlige dispositioner.
 En sag som den foreliggende  

 vedrørende ændringer af sygehusstrukturen i Århus Amt er ikke en sag omfattet  

 af forvaltningslovens § 2, stk. 1 og 2.
 Ved afgørelsen af, om De har  

 været inhabil i den foreliggende sag, finder principperne i  

 forvaltningslovens  

 kapitel 2 derfor anvendelse.
 § 3 i forvaltningsloven (lov  

 nr. 571 af 19. december 1985 som ændret ved lov nr. 347 af 6. juni 1991) er  

 bl.a. sålydende:
 "Den, der virker inden for den offentlige  

 forvaltning, er inhabil i forhold til en bestemt sag, hvis:
 .....
2) vedkommendes ægtefælle, beslægtede eller  

 besvogrede i op- eller nedstigende linie eller i sidelinien så nær som  

 søskendebørn eller andre nærstående har en særlig personlig eller økonomisk  

 interesse i sagens udfald eller er repræsentant for nogen, der har en sådan  

 interesse, ....." Forvaltningslovens  

 principper om inhabilitet gælder såvel i forhold til konkrete sager som til  

 generelle sager, herunder f.eks. plan- og budgetbeslutninger.
Det antages  

 dog,  

 at inhabilitetsbedømmelsen i sager af generel karakter ikke i almindelighed  

 vil  

 kunne foretages efter samme kriterier, som finder anvendelse i forhold til  

 afgørelsen af konkrete sager.
Et amtsrådsmedlem, der berøres af en plan-  

 eller  

 budgetbeslutning, men som ikke berøres væsentligt anderledes end andre  

 personer, vil derfor ikke kunne anses for at være inhabil i forbindelse med  

 forslagets behandling.
Hvis den pågældende - eller dennes nærstående -  

 derimod  

 berøres særligt af plan- eller budgetbeslutningen, f.eks. fordi denne har en  

 direkte personlig eller økonomisk interesse i sagens afgørelse, vil der også  

 i  

 sager af generel karakter kunne foreligge inhabilitet.
 Der henvises til John  

 Vogter, Forvaltningsloven med kommentarer, 3. let reviderede udgave, 2001,  

 side  

 166 f.
Afgørelsen af  

 inhabilitetsspørgsmål beror på en samlet vurdering, hvor flere forskellige  

 hensyn skal afvejes.
Det antages, at den pågældende er afskåret fra at  

 deltage  

 i en sags behandling, hvis vedkommende har et sådant forhold til sagen eller  

 dens parter, at det ud fra en generel vurdering er egnet til at vække tvivl  

 om,  

 hvorvidt den pågældende vil kunne behandle sagen på en upartisk måde.
En beslutning om at anse et  

 kommunalbestyrelsesmedlem for inhabilt indebærer således ingen  

 tilkendegivelse  

 om, at det pågældende medlem konkret må antages at ville lægge vægt på  

 usaglige  

 hensyn.
I denne sammenhæng skal det bemærkes, at formålet med  

 inhabilitetsregler  

 ikke alene er at sikre, at den enkelte sag behandles korrekt, men også at der  

 ikke skabes mistillid til den offentlige forvaltning.
 I overvejelserne bør dog  

 tillige indgå, at der ikke i unødigt omfang bør lægges hindringer i vejen  

 for,  

 at kommunalbestyrelsesmedlemmer kan deltage i sagsbehandlingen i  

 kommunalbestyrelsen og de stående udvalg.
 Inhabilitet vil i  

 almindelighed foreligge, når der er tale om personlige eller økonomiske  

 interesser, der allerede har aktualiseret sig i dispositioner, eller hvis  

 sådanne interesser er til stede på forhånd, f.eks. hvis der skal tages  

 stilling  

 til nedlæggelse af en institution, hvor den pågældende selv er ansat.
Bestemmelsen i § 3, stk. 1,  

 nr. 2, i forvaltningsloven fastslår, at også et nært familiemæssigt  

 tilknytningsforhold til en person, der selv ville være inhabil i forbindelse  

 med behandlingen af en bestemt sag, medfører inhabilitet.
Dette indebærer, at  

 såfremt Deres hustru må anses at have en særlig personlig eller økonomisk  

 interesse i sagen om ændringer i sygehusstrukturen i Århus Amt, vil De være  

 inhabil i forbindelse med sygehusudvalgets behandling af sagen.
Indenrigs- og  

 Sundhedsministeriet skal i den forbindelse bemærke, at vurderingen af, om en  

 ansat har en særlig økonomisk eller personlig interesse i en sag, der kan få  

 betydning for den pågældendes ansættelsesforhold, i almindelighed ikke beror  

 på, om den pågældende varetager en ledelsesmæssig eller en underordnet  

 stilling.
Risikoen for afskedigelse vil således kunne medføre en særlig  

 personlig eller økonomisk interesse i en sag uanset stillingens karakter.
Det  

 forhold, at Deres hustru ikke varetager en ledelsesmæssig eller mere  

 overordnet  

 stilling på Grenaa Sygehus, er således ikke i sig selv afgørende for, om De  

 er  

 inhabil efter principperne i § 3, stk. 1, nr. 2, i forvaltningsloven.
Efter det oplyste foreligger  

 der en betydelig risiko for, at Deres hustrus ansættelsesforhold på Grenaa  

 Centralsygehus berøres af de mulige ændringer i amtskommunens  

 sygehusstruktur.  

 Der foreligger herunder en risiko for, at Deres hustru afskediges.
Indenrigs-  

 og Sundhedsministeriet finder på den baggrund, at der forelå en direkte  

 økonomisk og personlig interesse for Deres hustru - og dermed for Dem - i  

 forbindelse med sygehusudvalgets behandling af forslaget om ændringer i  

 sygehusstrukturen i Århus Amt.
Det forhold, at spørgsmålet  

 om ændringen af amtets sygehusstruktur er af generel karakter, kan - henset  

 til  

 styrken af Deres ægtefælles og dermed Deres interesse i sagen - efter  

 Indenrigs- og Sundhedsministeriets opfattelse ikke tillægges betydning ved  

 vurderingen  

 af, om De var inhabil i forbindelse med sygehusudvalgets behandling af  

 forslaget.
Der forelå således uanset spørgsmålets generelle karakter en  

 konkret  

 og aktuel interessekonflikt for Dem på mødet i sygehusudvalget den 9. oktober  

 2002.
 Indenrigs- og  

 Sundhedsministeriet finder på denne baggrund ikke, at Århus Amtskommunes  

 sundhedsudvalg har tilsidesat lovgivningen ved den 9. oktober 2002 at have  

 anset Dem for inhabil i forbindelse med behandlingen af forslaget, jf.  

 principperne i § 3, stk. 1, nr. 2, i forvaltningsloven.
 For så vidt angår Deres  

 spørgsmål om, hvorvidt Århus Amtsråd igen skal tage stilling til Deres  

 habilitet i forbindelse med amtsrådets efterfølgende behandling af sagen,  

 bemærkes, at amtsrådet træffer beslutning om, hvorvidt De er inhabil i  

 forbindelse med amtsrådets behandling af sagen, jf. § 14, stk. 1, i lov om  

 kommunernes styrelse.
 Indenrigs- og  

 Sundhedsministeriet foretager på dette grundlag ikke videre i anledning af  

 Deres henvendelse.
 Kopi af dette brev er i dag  

 sendt til Århus Amtsråd.
