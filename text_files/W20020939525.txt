Pressenævnet bemærkede, at den påklagede artikel havde  

 karakter af en lederartikel.
En sådan vil normalt i videre omfang end  

 almindelige artikler indeholde mere vurderende, kommenterende og subjektive  

 betragtninger, og der må derfor indrømmes en høj grad af  

 frisprog i sådanne artikler.
 Nævnet fandt, at det genmæle, der var anmodet om,  

 vedrørte lederartiklens oplysninger, som ikke var faktisk forkerte.  

 Det var nævnets opfattelse, at de pågældende oplysninger  

 var udtryk for bladets vurdering i forhold til tvisten om affotografering og  

 Venstrebladets forstærkede dækning af den pågældende  

 kommune.  

 Nævnet fandt i øvrigt, at de påklagede udsagn  

 vedrørende god presseskik ikke var af en sådan karakter, at  

 bladet havde handlet i strid hermed.
Kendelse fra Pressenævnet i sag nr.  

 62/2002 A/S Medieselskabet Nordvestsjælland har klaget til  

 Pressenævnet over en artikel bragt i Lokal Fokus den 30. april 2002,  

 idet man mener, at god presseskik er tilsidesat.
Der er endvidere klaget  

 over, at Lokal Fokus har afvist at bringe et genmæle.
 I artiklen med overskriften "Venstrebladet sender  

 ublu erstatningskrav" hed det i en mindre overskrift:
"Venstrebladet forsøger at fastholde sit  

 monopol med erstatningskrav på flere hundrede tusinde kroner." I artiklen hed det:
"Holbæk Amts Venstreblad, i daglig tale  

 Venstrebladet, har igennem mange år reelt haft monopol på  

 udgivelse af dagblade og ugeblade i Holbæk og omegn.
Et monopol de for  

 alt i verden ønsker at fastholde.
 Lokal Fokus´ formål er at: "At udgive et  

 upolitisk medie, hvor alle kan komme til orde". Avisen udkommer hver  

 tirsdag i seks kommuner: Holbæk, Tølløse,  

 Jernløse, Svinninge, Tornved og Dragsholm.
 Venstrebladets formål er: "At udgive dagbladet  

 Holbæk Amts Venstreblad, der altid skal støtte en frisindet,  

 Social-Radikal venstrepolitik ".
Erstatningskravet som er sendt til Lokal Fokus  

 beløber sig til 350.000 kroner.
Baggrunden er at redaktion bag Lokal  

 Fokus øvede sig inden første udgivelse, og lavede et  

 såkaldt prøvetryk.
Et prøvetryk er en avis der ikke  

 udgives, men hvor redaktionen kan finde nogle arbejdsgange der passer.
Der  

 sælges ikke annoncer til et prøvetryk, netop fordi det ikke  

 distribueres.
Dette prøvetryk bestod derfor af artikler fra blandt  

 andet lokalområdet sammen med en del annoncer, som blev skannet ind fra  

 andre medier, blandt andet By og Land samt Venstrebladet.
Det fremgår  

 tydeligt af prøvetrykket at annoncerne er skannet ind fra andre medier  

   der står "prøvetryk" på alle sider, yderligere  

 er der en tydelig fremhævet tekst på forsiden samt side 2 om, at  

 det er et prøvetryk.
Prøvetrykket havde et oplag på nogle få  

 hundrede eksemplarer, hvoraf størstedelen efterfølgende er  

 destrueret og nogle få eksemplarer er vist frem for interesserede  

 herunder på generalforsamlingen for Holbæk Handelsstandsforening  

 i april måned.
Lokal Fokus er medlem af Holbæk  

 Handelsstandsforening og ligeledes er Venstrebladet   hvorfor de naturligt  

 modtog et prøvetryk til gennemsyn.
Lokal Fokus modtog få dage efter en skrivelse fra  

 Venstrebladets advokat, som gennem tvivlsom jura bad om indbetaling af  

 350.000 kroner for uberettiget brug af annoncer.
Beløbet er fremkommet  

 ved at tage alle annoncerne i prøvetrykket af Lokal Fokus og  

 dernæst beregne prisen ud fra listeprisen i Venstrebladet/By &  

 Land.
Lokal Fokus har tilbudt Venstrebladet et mindre symbolsk beløb  

 som betaling.
Uagtet avisen ikke finder, at der er fundet krænkelse  

 sted, eller at Venstrebladet har lidt tab, men for at bruge tiden på  

 andet end en lang og for begge parter nyttesløs retssag.
Lokal Fokus  

 har også talt med en stor del af de annoncører, hvis annoncer er  

 blevet skannet ind og brugt i prøvetrykket   og de har alle givet  

 deres samtykke til, at vi kunne bruge annoncerne.
Musen og Elefanten Før Lokal Fokus kom til, oplevede  

 initiativtagerne til avisen, at der var rigtig mange der udtalte, at de  

 savnede et alternativ til det eksisterende.
Der manglede blandt andet  

 dækning af Svinninge kommune, en artikelserie om ugens begivenheder og  

 i det hele taget fokus på de lokale begivenheder.
Efter Lokal Fokus kom til, er Venstrebladet begyndt  

 at intensivere deres dækning af Svinninge Kommune.
En gang om ugen  

 kommer en journalist gennem Holbæk for at kommentere begivenhederne i  

 byen.
Konkurrence er en sund ting, men det kræver lige vilkår.  

 Venstrebladet har   efter Lokal Fokus opfattelse   så travlt med at  

 fastholde deres monopol, at de i stedet for at konkurrere på normale  

 parametre   såsom annoncepriser, service og redaktionelt indhold  

 bruger tiden på at tromle sig frem med advokathjælp.
Muligvis  

 fordi det ikke er sjovt at skulle vågne op og være et skridt  

 foran   eller bare at være med.
Lokal Fokus har helt bevidst ikke nævnt  

 ovennævnte erstatningskrav for nogen før denne artikel, men  

 følte det nu nødvendigt efter at være blevet kontaktet af  

 adskillige annoncører fra hele amtet, som havde hørt et rygte  

 om et kæmpe sagsanlæg.
Rygtet kan naturligvis kun komme fra  

 Venstrebladet, og kan kun være blevet spredt for at skabe usikkerhed  

 blandt annoncører, i forhold til Lokal Fokus´ fremtid i  

 Nordvestsjælland.
Vil I kun have ét medie? Medier har en stor magt, derom hersker der ingen tvivl.
Et  

 mediemonopol   som der har været i Nordvestsjælland i lange tider  

   er næsten en uindskrænket magt.
Spørgsmålet er om  

 det er til gavn for erhvervslivet og læserne.
Specielt hvis mediet  

 hviler på laurbærrene, og glemmer hvem det er, der betaler gildet  

   nemlig annoncørerne   som igen er afhængige af, at  

 læserne gider åbne avisen.
Men hvis der kun er ét  

 avismedie er annoncørerne jo tvunget.
Vælg selv!" Ved brev af 13. maj 2002 anmodede klager, der udgiver  

 Holbæk Amts Venstreblad, om følgende genmæle:
"Genmæle I medfør af Medieansvarslovens § 36 om  

 genmæle offentliggøres følgende efter begæring af  

 A/S Medieselskabet Nordvestsjælland, som udgiver Holbæk Amts  

 Venstreblad.
 Den 30.04.02 bragte Lokal Fokus en artikel på side 8  

 med overskriften "Venstrebladet sender ublu erstatningskrav". I  

 artiklen skrives bl.a. følgende:
"Lokal Fokus modtog få dage efter en skrivelse  

 fra Venstrebladets advokat som gennem tvivlsom jura bad om 350.000 kr. for  

 uberettiget brug af annoncer." Det omtalte krav var rejst på baggrund af det forbud  

 om uretmæssig erhvervsmæssig affotografering af annoncer fra  

 Medieselskabets produkter, der er anført i de forskellige blades  

 kolofon.
Der er således ikke tale om nogen form for tvivlsom jura, men  

 overtrædelse af et forbud.
 Senere står der:
"Lokal Fokus har tilbudt Venstrebladet et mindre  

 symbolsk beløb som betaling.
Uagtet avisen ikke finder, at der har  

 fundet en krænkelse sted, eller at Venstrebladet har lidt tab, men for  

 at bruge tiden på andet end en for begge parter nytteløs  

 retssag.
Lokal Fokus havde, inden artiklen af 30.04.02 var udgivet,  

 erkendt, at der var tale om en overtrædelse af det forbud, der er  

 formuleret i kolofonen.
Der er således ikke tale om tvivlsom jura, og  

 Lokal Fokus har da også senere vedstået sin erkendelse.
 Yderligere står der.
"Efter Lokal Fokus kom til, er Venstrebladet begyndt  

 at intensivere deres dækning af Svinninge kommune.
En gang om ugen  

 kommer en journalist gennem Holbæk for at kommentere begivenhederne i  

 byen." I forbindelse med Venstrebladets ønsker om at  

 være tættere på læserne, blev det midt i februar  

 besluttet at udvide bemandingen af redaktionen i Asnæs og dække  

 Svinninge kommune derfra og ikke som hidtil fra Holbæk.
Beslutningen er  

 truffet uafhængigt af Lokal Fokus, og er ikke af den karakter, som er  

 beskrevet.
A/S Medieselskabet Nordvestsjælland Mogens  Flyvholm Ansvarshavende chefredaktør." Ved brev af 14. maj 2002 meddelte bladets advokat afslag  

 på at bringe genmælet.
Klageren har anført, at bladet på de punkter,  

 der er nævnt i genmælet, har bragt forkerte oplysninger.
Klager  

 har i den forbindelse over for nævnet nærmere redegjort for  

 baggrunden for fremsættelsen af genmælet.
 Klageren har særlig anført, at udsagnet  

 "Uagtet avisen ikke finder, at der er fundet krænkelse sted,  

  " er i strid med det af Lokal Fokus formulerede forligsoplæg.
Med hensyn til spørgsmålet om god presseskik  

 har klager anført, at det ikke er korrekt, at bladet ikke blev  

 distribueret, idet det blev distribueret på den i artiklen nævnte  

 generalforsamling.
Det bestrides endvidere som i artiklen anført, at  

 Venstrebladet har modtaget et eksemplar af bladet til gennemsyn.
Det, som der  

 skete, var, at en repræsentant for Venstrebladet i lighed med andre  

 på generalforsamlingen i forbindelse med den distributionsform, man der  

 havde valgt, modtog et eksemplar med henblik på at skabe interesse for  

 eventuel annoncering i produktet.
Klageren har endvidere anført, at der ikke er tale  

 om "tvivlsom jura" som i artiklen anført.  

 Overtrædelsen af regler om forbud mod affotografering af By og Lands  

 produkter er anerkendt af Lokal Fokus, hvilket blandt andet ses af den mellem  

 parterne indgåede forligsaftale.
Noget andet er, at  

 tabsopgørelsen kan volde vanskeligheder, men dette er ikke udtryk for  

 tvivlsom jura.
Klageren har yderligere anført, at det er i strid  

 med virkeligheden, når det i artiklen anføres, at "  

  uagtet, at avisen ikke finder, at der er fundet krænkelse sted,   men  

 for at bruge tiden på andet end en lang og for begge parter  

 nytteløs retssag". Lokal Fokus havde dagen forinden bladets  

 udgivelse anerkendt, at der var sket en krænkelse.
Endvidere er  

 Venstrebladets dækning af Svinninge Kommune ikke i overensstemmelse med  

 sandheden.
Venstrebladet er ikke blevet kontaktet i forbindelse med den  

 pågældende artikel.
Klageren har endelig anført, at det er i strid med  

 sandheden, når Venstrebladet i artiklen flere steder fremstilles som en  

 monopolvirksomhed.
Klager har i den forbindelse særlig henvist til  

 udsagnet " så travlt med at fastholde deres monopol, at de i  

 stedet for at konkurrere på normale parametre   såsom  

 anonncepriser, service og redaktionelt indhold   bruger tiden på at  

 forsøge at tromle sig frem med advokathjælp.
Muligvis fordi det  

 ikke er sjovt at skulle vågne op og være et skidt foran   eller  

 bare at være med". Denne fremstilling er skadelig og  

 krænkende og virker agtelsesforringende og er ikke undersøgt i  

 særlig grad, som den skal.
Venstrebladet er ikke konkret blevet spurgt  

 i forbindelse med artiklens fremkomst.
Klager har i øvrigt med samme  

 begrundelse henvist til udsagnet: "Rygtet kan naturligvis kun komme fra  

 Venstrebladet, og kan kun være spredt for at skabe usikkerhed blandt  

 annoncører, i forhold til Lokal Fokus´ fremtid i  

 Nordvestsjælland." Bladet har anført, at den primære begrundelse  

 for afvisningen af kravet om genmæle er, at artiklen ikke indeholder  

 faktisk forkerte oplysninger.
Bladet har med hensyn til genmælets første  

 punkt anført, at som det fremgår af den i sagen fremlagte  

 korrespondance, bestrider bladet, at annoncebenyttelsen er retsstridig.  

 Såfremt dette måtte være tilfældet, bestrides det, at  

 bladet skulle være forpligtet til at betale klager et  

 godtgørelsesbeløb af den angivne størrelse.
Det er  

 derfor bladets opfattelse, at det er dækkende at beskrive grundlaget  

 for det fremsatte krav som "tvivlsom jura". I øvrigt er der  

 ikke tale om oplysninger af faktisk karakter, men derimod tale om en  

 subjektiv vurdering og meningstilkendegivelse, som ikke er omfattet af  

 medieansvarslovens regler om genmæle, der alene vedrører  

 faktiske oplysninger.
Bladet har vedrørende genmælets andet punkt  

 henvist til brev af 24. april 2002 fra bladets advokat.
Som det klart  

 fremgår heraf, fremsætter bladet ikke forligsforslaget i  

 erkendelse af at have foretaget nogen form for krænkelse.
Baggrunden  

 for fremsættelse af forligserklæringen er derimod udelukkende  

 motiveret af bladets ønske om, at sagen ikke skal ende i en lang og  

 bekostelig retssag.
Dette understøttes af, at det ved  

 forligsforhandlingerne foreslåede beløb alene udgør under  

 4% af det oprindeligt krævede beløb.
Forligsforhandlingerne  

 resulterede ikke i en forligsmæssig løsning af sagen, hvorfor  

 det er bladets opfattelse, at det af bladet under forligsforhandlingerne  

 anførte tillige af denne grund ikke kan tages til indtægt for  

 bladets anerkendelse af krænkelsen.
Tværtimod anser bladet det  

 for højst overraskende, at klagers advokat er af den opfattelse, at  

 klager efterfølgende kan støtte ret herpå, idet det efter  

 almindelig advokatpraksis anses for upassende under en efterfølgende  

 retssag at fremføre forhold fra forligsforhandlinger, som ikke har  

 medført indgåelse af et forlig.
Med hensyn til genmælets tredje punkt har bladet  

 anført, at klager i genmælet anerkender, at de faktiske  

 oplysninger i passagen om, at der er sket en intensivering i klagers  

 dækning af Svinninge Kommune, er korrekte.
At det i øvrigt i  

 artiklen anføres, at intensiveringen er sket for at  

 imødegå konkurrencen fra Lokal Fokus, er efter bladets  

 opfattelse ikke udtryk for en faktisk oplysning, som er omfattet af reglerne  

 om genmæle, men er alene udtryk for bladets subjektive vurdering af  

 sagen.
 Bladet har vedrørende spørgsmålet om  

 genmæle anført, at oplysningerne ikke findes at  

 indebære en risiko for, at klager vil lide økonomisk eller anden  

 skade af betydning, at  bladet tillige ved anerkendelse af  

 genmælet i den givne formulering vil blive tvunget til at tage stilling  

 til den påståede krænkelse, hvorom der foreligger en tvist,  

at pålæg om genmæle derfor i nærværende  

 situation ville være at foregribe en eventuel retssag, samt at  

 bladet har kunnet afvise genmælet, idet det fremsatte udkast ikke i  

 tilstrækkelig grad var begrænset til de faktiske oplysninger, jf.  

 medieansvarslovens § 38.
 Bladet har endvidere bestridt at have handlet i strid med  

 god presseskik, idet man blandt andet har anført, at det klart  

 fremgår af artiklen, at der er tale om en subjektiv og ensidig  

 kommentar fra redaktionen af Lokal Fokus, som nærmest kan sammenlignes  

 med en leder eller anden redaktionel kommentar.
 Bladet har videre anført, at artiklens faktiske  

 oplysninger er korrekte, hvortil bemærkes, at der ikke er indgået  

 noget forlig vedrørende krænkelsesspørgsmålet, og  

 at forligserklæringens indhold derfor ikke kan tillægges  

 vægt, hvorfor bladet ikke kan anses at have anerkendt  

 krænkelsen.
Bladet har yderligere anført, at der i en sag som  

 denne må gælde en videre margin for, hvornår reglerne anses  

 for overtrådt.
Ved denne vurdering må der ligeledes skulle tages  

 hensyn til, at sagen er udsprunget af et længere sagsforløb,  

 hvorunder klager har indtaget skarpe standpunkter, og at den  

 pågældende artikel derfor skal ses som et led i skriftvekslingen  

 mellem parterne.
 Bladet har endelig anført, at de i artiklen  

 fremkomne oplysninger ikke kan anses for skadelige, krænkende eller  

 agtelsesforringende i en sådan grad, at de burde være forelagt  

 klager inden offentliggørelsen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
Pressenævnet bemærker indledningsvis, at den  

 påklagede artikel har karakter af en lederartikel.
En sådan vil  

 normalt i videre omfang end almindelige artikler indeholde mere vurderende,  

 kommenterende og subjektive betragtninger, og der må derfor  

 indrømmes en høj grad af frisprog i sådanne artikler.
Nævnet finder, at det genmæle, der er anmodet  

 om, vedrører lederartiklens oplysninger, som ikke er faktisk forkerte.  

 Det er nævnets opfattelse, at de pågældende oplysninger er  

 udtryk for bladets vurdering i forhold til tvisten om affotografering og  

 Venstrebladets forstærkede dækning af den pågældende  

 kommune.
Nævnet finder det uden betydning, om bladet på et  

 tidligere tidspunkt over for klager måtte have fremkommet med en anden  

 vurdering af det omtvistede spørgsmål om affotografering.
 Nævnet finder i øvrigt, at de påklagede  

 udsagn vedrørende god presseskik ikke er af en sådan karakter,  

 at bladet har handlet i strid hermed ved at bringe disse eller ved ikke  

 forinden offentliggørelsen at have forelagt dem for klager.
 Afsagt den 14. august 2002.
