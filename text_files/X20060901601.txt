Skattefri tilførsel af aktiver   

 skatteundgåelse  afslag på anmodning Der blev ansøgt om, at et indskydende selskab, A  

 A/S, i medfør af fusionsskattelovens § 15 c kunne foretage en skattefri  

 tilførsel af aktiver pr. 1. januar 2005 af en gren af virksomheden til et  

 modtagende  

 selskab, B A/S.
 A A/S skulle som apportindskud pr. 1. januar  

 2005 indskyde en aktivitet i et ved tilførslen nystiftet datterselskab, B  

 A/S.  

 Dette selskab skulle etableres med skæringsdag pr. 1. januar 2005. Der skulle  

 alene udstedes aktier som vederlag for overdragelsen.
 Efter det oplyste bestod aktiviteten der skulle  

 tilføres B A/S i en række udlejningsejendomme.
 Efter overdragelsen af udlejningsejendommene  

 skulle A A/S fortsat drive sin øvrige virksomhed.
A A/S var tidligere en kommunalt drevet  

 virksomhed, men blev pr. 1. januar 2000 omdannet til et aktieselskab.
A A/S  

 var  

 fra og med omdannelsestidspunktet omfattet af skattefritagelsesreglerne i  

 selskabsskattelovens § 3.
 Skattefritagelsen ophørte imidlertid pr. 1.  

 januar 2003, idet A A/S drev virksomhed, der var uforenelig med  

 skattefritagelsesreglerne  

 i selskabsskatteloven § 3.
Det var væsentligt for A A/S at beskytte  

 skattefriheden.
Det blev derfor besluttet at indskyde en række  

 udlejningsejendomme - der var uforenelige med skattefritagelsesreglerne i  

 selskabsskatteloven § 3 - i et nystiftet datterselskab med virkning fra 1.  

 januar 2005, hvorved skattefriheden efter repræsentantens opfattelse ville  

 genindtræde fra dette tidspunkt.
 Det modtagende selskab, B A/S, er et normalt  

 beskattet aktieselskab.
 Aktiviteten der skulle tilføres B A/S bestod af  

 en række udlejningsejendomme, der alle var udlejede på tidspunktet for  

 overdragelsen samt af parkeringsarealer og garager, der stilles til rådighed  

 for lejerne.
 Der var for SKAT fremlagt vurderingsberetning  

 med åbningsbalance, hvor de enkelte ejendomme var nærmere beskrevet og  

 identificeret.
 Af en fremsendt åbningsbalance for B A/S fremgik  

 det, at aktiverne alene bestod af de nævnte udlejningsejendomme, mens  

 passiverne ud over egenkapitalen bestod af deposita, der var betalt af  

 lejerne.  

 Der var ikke i øvrigt knyttet gæld til ejendommene, idet der ikke var nogen  

 form for prioritetsgæld på disse.
Efter det oplyste var der intet aktuelt  

 kapitalbehov i forbindelse med tilførslen af ejendommene, da de løbende  

 lejeindtægter  

 mere end rigeligt kunne dække den løbende vedligeholdelse og fremtidige  

 forbedringer samt administration.
Endvidere var der fortrinsvist tale om  

 længerevarende lejekontrakter, der ville sikre en stabil indtjening i  

 selskabet.
Det var derfor heller ikke skønnet nødvendigt, at selskabet  

 etablerede kassekredit eller lignende form for finansiering.
 B A/S skulle ikke hæfte for A A/S´s kreditter  

 m.v. ligesom A A/S heller ikke havde stillet nogen form for garanti eller  

 sikkerhed i øvrigt i forhold til B A/S.
Administrationen af ejendommene skulle ske fra C  

 A/S, der er moderselskab til A A/S.
C A/S havde allerede en managementaftale  

 med A A/S, og denne managementaftale ville blive udvidet til også at omfatte  

 administrationen af B A/S.
Der var derfor ikke behov for at overføre  

 personale  

 til B A/S eller nyansætte sådanne.
 Det var repræsentantens opfattelse, at  

 aktiviteten med udlejningsejendomme opfyldte kravene til at være en  

 "gren  

 af en virksomhed", idet der var tale om overdragelse af alle de aktiver  

 og  

 passiver, der ud fra et organisatorisk synspunkt udgjorde en selvstændig  

 bedrift.
 Efter repræsentantens opfattelse var der således  

 tale om en række udlejningsejendomme, der efter fast praksis hver for sig  

 kunne  

 anses for at være en virksomhedsgren.
Der var endvidere taget højde for, at selskabets  

 kapitalbehov var tilstrækkeligt dækket, idet man havde foretaget en nøje  

 vurdering af de løbende lejeindtægter samt de aktuelle og fremtidige udgifter  

 i  

 forbindelse med driften af ejendommene.
Dermed ville den udskilte aktivitet  

 også kunne fungere ved hjælp af egne midler.
 Det var således repræsentantens opfattelse, at  

 aktiviteterne i B A/S opfyldte betingelserne for at være en særskilt gren af  

 en  

 virksomhed.
 SKAT fandt, at det ansøgte ikke kunne imødekommes.
 Efter SKATs opfattelse var der fast praksis for  

 at anses ejendomme som en gren af en virksomhed, hvorfor aktiverne der skulle  

 tilføres B A/S opfyldte betingelserne i fusionsskatteloven § 15 c, stk. 2.  

 Endvidere blev der alene udstedt aktier som vederlag til A A/S.
Da det af repræsentanten var oplyst, at det var  

 væsentligt for A A/S at beskytte skattefriheden, var det SKATs opfattelse, at  

 anmodningen om tilladelse til skattefri tilførsel af aktiver alene havde til  

 formål at opnå en rent skattemæssig fordel for det indskydende selskab.
Som  

 SKAT så det, var ønsket om at foretage en skattefri tilførsel af aktiver  

 alene  

 motiveret af A A/S´s ønske om at retablere den skattefrihed, som selskabet  

 havde før 1. januar 2003, jf. selskabsskatteloven § 3. Dette medførte efter  

 SKATs opfattelse, at tilførslen ikke blev gennemført ud fra gyldige  

 forretningsmæssige årsager, hvorefter der var skabt en formodning for, at  

 tilførslen som hovedformål eller et af hovedformålene havde skatteunddragelse  

 eller undgåelse.
