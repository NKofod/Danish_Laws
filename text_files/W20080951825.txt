Et medlem opfyldte ikke beskæftigelseskravet ved sin anmodning om efterløn, da han forud for sin ansøgning havde haft arbejde i Sverige.
Medlemmet var ikke blevet vejledt om betydningen af arbejdet i Sverige.
Der var dog ikke tilstrækkelig grundlag for at stille medlemmet, som om han havde været vejledt og havde opfyldt beskæftigelseskravet Ankenævnet har behandlet Deres klage på møde den 13. marts 2008.
Nævnet traf denne A F G Ø R E L S E De har ikke ret til efterløn fra den 1. februar 2007.
 Ankenævnet tiltræder således Arbejdsdirektoratets afgørelse af 20. juli 2007.
B E G R U N D E L S E Ankenævnet har lagt til grund, at  De fik udstedt efterlønsbevis med virkning fra den xxx, hvor De fyldte 60 år,  De indtil 31. december 2003 havde arbejdet under xxx og i perioden 23. februar til 31. maj 2004 for xxx hvor De havde 518 løntimer,  De fra 1. juni 2004 og til 28. februar 2005 arbejdede med løntilskud (jobtræning), arbejdet foregik i Sverige,  De herefter fortsatte med at arbejde i Sverige frem til 28. februar 2006,  De blev godkendt som efterlønsmodtager med virkning fra 1. marts 2006,  De på dette tidspunkt endnu ikke opfyldte 2 årskravet,  De tilbagekaldte Deres ansøgning om efterløn med henblik på at opfylde 2 års kravet,  De blev meldt ledig fra 1. april 2006 og fik udbetalt ydelser frem til 23. juli 2006,  De fra 1. august 2006 og til 31. januar 2007 arbejdede i Sverige, og  De ansøgte om efterløn på ny nu med virkning fra 1. februar 2007.
 For at opnå ret til efterløn skal et medlem opfylde betingelserne i § 74 a i lov om arbejdsløshedsforsikring, herunder beskæftigelseskrav, således at betingelsen om ret til dagpenge er opfyldt.
 Der er for medlemmer, der har haft forsikrings- eller beskæftigelsesperioder i udlandet, i Grønland eller på Færøerne fastsat særlige regler om beskæftigelseskravet i forbindelse med efterløn.
Medlemmet skal som udgangspunkt opfylde beskæftigelseskravet med arbejde i Danmark.
Et medlem, der kan opfylde kravet om forsikringsperiode som medlem af en dansk a-kasse, og som helt eller delvist opfylder beskæftigelseskravet med arbejde fra udlandet, kan dog overgå til efterløn, hvis medlemmet har haft 26 ugers arbejde på fuld tid i Danmark i de sidste 3 år lige før tidspunktet for overgangen til efterløn.
 Drejer det sig om beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, kan en sådan beskæftigelse ikke medregnes ved opfyldelse af beskæftigelseskravet.
 De har i perioden efter 1. februar 2004, 3 år før overgang til efterløn, haft arbejde i Danmark med 518 løntimer eller et antal uger på under 26.
De arbejdede i den øvrige periode i Sverige dels med løntilskud og dels med ustøttet arbejde.
Beskæftigelse med tilskud kan ikke medregnes til opfyldelsen af beskæftigelseskravet.
De kan ikke opfylde kravet om 26 ugers beskæftigelse i Danmark i de sidste 3 år lige før tidspunktet for overgang til efterløn.
De opfylder derfor ikke beskæftigelseskravet, og dermed er betingelserne for overgang til efterløn ikke opfyldt.
R E G L E R Ankenævnet henviser til  § 53, stk. 4, § 65, stk. 1 og 5, § 74 a, stk. 1, og § 95 i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006,  § 9 og § 10 i Arbejdsdirektoratets bekendtgørelse nr. 1619 af 13. december 2006 om ret til efterløn for medlemmer, der har haft forsikrings- og beskæftigelsesperioder i udlandet, i Grønland eller på Færøerne.
  § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
B E M Æ R K N I N G E R T I L D E R E S K L A G E De har i Deres klage anført, at den vejledning, De har fået fra a-kassen, bekræfter Dem i, at den indankede afgørelse er forkert.
De har henvist til ordlyden i den pjece fra Arbejdsdirektoratet, som De har fået tilsendt fra a-kassen, i efterlønsbeviset og i godkendelsen af efterløn til Dem fra 1. marts 2006.
 Hertil skal ankenævnet bemærke, at man finder, at a-kassen burde have vejledt Dem om betydningen af arbejde i udlandet i forbindelse med opfyldelse af beskæftigelseskravet.
Nævnet skal endvidere bemærke, at man imidlertid ikke finder, at der er grundlag for at antage, at De havde haft mulighed for at få yderligere arbejde i Danmark, selv om De havde modtaget vejledning fra a-kassen om, at De for at opfylde beskæftigelseskravet skulle have haft arbejde i Danmark i 26 uger.
De kan på denne baggrund ikke stilles, som om De var korrekt vejledt og opfyldte betingelserne vedrørende beskæftigelseskravet.
 Hvis De mener, at De har lidt et økonomisk tab på grund af a-kassens fejl, henvises De til at gøre dette krav direkte gældende mod a-kassen eventuelt ved at rejse sagen for domstolene.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xxx De kan læse om afgørelsens retlige grundlag på de følgende sider.
 Kopi til:
xxx Arbejdsdirektoratet, Stormgade 10, Postboks 1103, 1009 København K J.nr. xxx Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005, som ændret ved lov nr. 1540 af 20. december 2006 § 53.
 Stk. 4. Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
§ 74 a.
Ret til efterløn har et medlem af en anerkendt arbejdsløshedskasse, jf. dog § 74 o, som 1) har nået efterlønsalderen, jf. § 74, 2) har været medlem i mindst 30 år, jf. dog stk. 2-6, 3) har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6, 4) vil kunne opfylde betingelserne for ret til dagpenge ved ledighed, jf. dog stk. 8 og 9, 5) har fået indberettet værdien af pensionsformuen, jf. § 74 j, stk. 3, 4, 7 og 8, og 6) har bopæl her i riget eller i et andet EØS-land.
 § 95. Direktøren for Arbejdsdirektoratet kan efter forhandling med Beskæftigelsesrådet fastsætte regler om ret til medlemskab af en anerkendt arbejdsløshedskasse og om ret til dagpenge, feriedagpenge, ret til overgangsydelse og efterløn for personer, der har haft forsikrings- eller beskæftigelsesperioder i udlandet, på Færøerne eller i Grønland.
Arbejdsdirektoratets bekendtgørelse nr. 1619 af 13. december 2006 om ret til efterløn for medlemmer, der har haft forsikrings- eller beskæftigelsesperioder i udlandet, i Grønland eller på Færøerne § 9. For at få udstedt et efterlønsbevis eller for at overgå til efterløn, skal et medlem opfylde beskæftigelseskravet med arbejde i Danmark, jf. dog §§ 10-11.
 § 10. Et medlem, der kan opfylde kravet om forsikringsperiode som medlem af en dansk a-kasse, og som helt eller delvist opfylder beskæftigelseskravet med arbejde fra udlandet, kan få et efterlønsbevis eller overgå til efterløn, hvis medlemmet har haft 26 ugers arbejde på fuld tid i Danmark i de sidste 3 år lige før tidspunktet for efterlønsbeviset eller overgangen til efterløn.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
