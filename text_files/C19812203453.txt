(De tekniske skoler) Direktoratet fastsætter efter indstilling fra erhvervsuddannelsesudvalget  

 inden for servicefagene herved nedenstående retningslinier for den 1-årige  

 basisuddannelse inden for servicefagene.
 I alt 240 lektioner - hver ort-fag = 120 lekt.
Administration Dekoration Frihåndstegning/modellering Hud-og hårpleje Markedsfag/salgslære Maskinbetjening Matematik/trigonometri Naturlære/elektronik Sundhed og samfund Tegningsforståelse Textil Andre obligatoriske retningsfaglige tilvalgsfag kan efter direktoratets  

 godkendelse forekomme.
 2. Formålet med basisuddannelsen.
 Basisuddannelsen er en bred tilrettelagt uddannelse, der skal give  

 eleverne en grundlæggende indføring i servicefagenes hovederhvervsområde og  

 derved skabe grundlag for en fortsat uddannelse, hvad enten denne er af  

 praktisk eller teoretisk art i eller uden for efg-systemet.
 I fortsættelse af folkeskolens undervisning skal der tillige indgå  

 undervisning i almene fag, som navnlig sigter mod at give eleverne forståelse  

 for erhvervs- og samfundslivet.
 Basisuddannelsen skal i hele sit sigte primært være erhvervsorienterende  

 og erhvervsforberedende, hvorfor undervisningen tilrettelægges på en sådan  

 måde, at eleverne gennem praktisk værkstedsarbejde med de for  

 hovederhvervsområdet typiske arbejdsmaterialer og arbejdsfunktioner får  

 lejlighed til at afprøve egne evner og interesser.
3. Formålet med undervisningen i basisuddannelsens 2  

 semestre.
Basisuddannelsen består af 2 semestre af hver 20 ugers varighed.  

 Formålet med opdelingen i 2 semestre er gennem den obligatoriske undervisning  

 i 1. semester at give alle elever en grundlæggende indføring i  

 hovederhvervsområdets fælles discipliner samt at give dem et realistisk  

 grundlag for valg af fagkombination i 2. semester, således at den enkelte  

 elevs evner, interesser og ønsker om fortsat uddannelse tilgodeses i videst  

 muligt omfang.
 Medens således basisuddannelsens 1. semester i sit primære sigte er  

 erhvervsorienterende og erhvervsforberedende, er undervisningens  2.  

 semester herudover den del af uddannelsen, hvor eleverne skal have  

 lejlighed til at opnå fornødent kendskab til fagenes materialer,  

 materialebearbejdningsmetoder samt til værksteds- og maskinbetjening.  

 Herigennem skal opnås dels, at eleverne får afprøvet interesse og  

 egnethed for en efterfølgende uddannelse,  dels at eleverne får  

 sådanne grundlæggende færdigheder, at de har rimelige forudsætninger for at  

 påbegynde en egentlig uddannelse.
 I et samspil med de obligatoriske retningsfaglige tilvalgsfag og  

 fællesfagene opbygger eleverne individuelt den bedst mulige udgangsposition  

 for påbegyndelse af en fortsat uddannelse.
 3.1. 1. semester.
 3.1.1. Formålet med undervisningen i værkstedarbejde.
 Formålet med undervisningen er at give eleven mulighed for gennem  

 praktisk arbejde at erhverve sig viden om fagområdets typiske materialer,  

 egen interesse og håndelag for typiske materialebearbejdningsmetoder samt  

 arbejdsprocesser og produktionsformer.
 Endvidere er det formålet at give eleven kendskab til de  

 grundlæggende sikkerhedsbestemmelser inden for servicefagenes  

 hovederhvervsområde og endelig at give eleven kendskab til regler for  

 rigtig tilpasning til (og af) sin arbejdssituation og valg af hensigtsmæssige  

 arbejdsstilling.
 3.1.2. Formålet med undervisningen i erhvervs- og uddannelsesorientering.
 Formålet med undervisningen er, at eleven gennem et  

 præsentationskursus bliver fortrolig med de forhold, der knytter sig til  

 undervisningen, at eleven får kendskab til det valgte  

 uddannelsesområde og uddannelsessystem som helhed, at eleven  

 orienteres om fagenes placering og funktion i samfunds- og erhvervslivet og  

 om uddannelsesmuligheder efter basisuddannelsen med hovedvægten på de faglige  

 2. dels uddannelser.
 3.1.3. Formålet med undervisningen i sundheds- og hygiejnelære.
 Formålet med undervisningen er, at eleven, dels gennem praktisk  

 arbejde, dels ved teoretisk indlæring, erhverver sig viden om almene  

 sundhedsmæssige og hygiejniske forhold.
 3.1.4. Formålet med undervisningen i formlære.
 Formålet med undervisningen er at give eleven indsigt i form og farve,  

 frihåndstegning, design, proportioner og dimensioner samt bibringe eleven  

 kunstforståelse og etisk holdning til støtte i en valgsituation, hvad enten  

 denne er som forbruger eller producent.
 3.2. 2.semester.
 3.2.1. Beklædnings- og boligmonteringslinien.
 Formålet med undervisningen er, at eleven gennem demonstration og  

 praktiske arbejder opnår kendskab til forarbejdningsmetoder, værktøjs- og  

 maskinbetjening inden for fagområderne: skrædderi, modist, bundtmager,  

 boligmontering, skotøj, sejlmager, textil og muligt kommende fagområder,  

 således at eleven herigennem får afprøvet egen interesse og egnethed  

 for påbegyndelse af en efterfølgende uddannelse.
 3.2.2. Sundheds- og hygiejnelinien.
 Formålet med undervisningen er, at eleven gennem demonstrationer og  

 faglige arbejder opnår kendskab til forarbejdningsmetoder og betjening af  

 værktøj og udstyr inden for fagområderne: frisør, optik, ren- og vedligehold,  

 laboratorie- og klinisk tandtekniker og tandklinikassistent samt muligt  

 kommende fagområder, således  at eleven får afprøvet egen interesse og  

 egnethed for påbegyndelse af en efterfølgende uddannelse.
 3.2.3. Værkstedsteknisk linie.
 Formålet med undervisningen er, at eleven gennem demonstrationer og  

 praktiske arbejder opnår kendskab til forarbejdningsmetoder og betjening af  

 værktøj og udstyr inden for fagområderne: glas, keramik, urmager og muligt  

 kommende fagområder, således at eleven får afprøvet egen interesse og  

 egnethed for påbegyndelse af en efterfølgende uddannelse.
 4. Obligatoriske retningsfaglige tilvalgsfag.
 Formålet med de obligatoriske retningsfaglige tilvalgsfag er, at  

  eleven herigennem forbedrer sine kvalifikationer inden for det valgte  

 liniefag og/eller, at eleven supplerer sine kvalifikationer med  

 henblik på påbegyndelse af en uddannelse inden for andre uddannelsesområder.
 4.1. Obligatoriske retningsfaglige tilvalgsfag i øvrigt.
 Eleven skal i 2. semester vælge obligatoriske retningsfaglige tilvalgsfag  

 på i alt 240 lektioner.
 Undervisningen i de obligatoriske retningsfaglige tilvalgsfag skal  

 meddeles i overensstemmelse med de formål, der fremgår af de enkelte  

 kursusplaner.
 Det skal understreges, at antallet af obligatoriske retningsfaglige  

 tilvalgsfag kan forøges efter direktoratets godkendelse.
 5. Øvrige bestemmelser.
 Med hensyn til 2. dels uddannelserne opbygning henvises til jfr. for tiden  

 direktoratets skrivelse af 28. december 1980 (V-441).
 P.d.v.
 e.b.
N.H.
Tetzschner undervis.insp.
