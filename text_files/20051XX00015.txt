Skriftlig fremsættelse (5.  

 oktober 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om ligebehandling af mænd  

 og kvinder med hensyn til beskæftigelse og barselorlov mv. (Definitioner af  

 forskelsbehandling, chikane og seksuel chikane, ophævelse af lofter for  

 godtgørelse mv.) (Lovforslag nr.
L 17).
 Forslaget gennemfører EU-direktivet fra 2002, Rådets  

 direktiv 2002/73/EF, der ændrer ligebehandlingsdirektivet fra 1976. Samtidig  

 præciseres retten til tilbagevenden efter forældreorlov i overensstemmelse  

 med  

 § 2, stk. 5, i Rammeaftalen om Forældreorlov, jf. hertil Rådets direktiv  

 96/34/EF af 3. juni 1996 om den rammeaftale vedr. forældreorlov, der er  

 indgået  

 af UNICE, CEEP og EFS. Ændringen har til formål at effektivisere EU-retten på  

 kønsligestillingsområdet. Ændringen af ligebehandlingsdirektivet bringer  

 herunder direktivet om kønsligestilling i overensstemmelse med dels det  

 etniske  

 ligebehandlingsdirektiv og beskæftigelsesdirektivet (implementeret i dansk  

 ret  

 ved forskelsbehandlingsloven), dels den omfattende EU-praksis fra de seneste  

 20  

 år.
Lovforslaget indsætter definitioner af direkte og indirekte  

 forskelsbehandling, chikane og sexchikane.
Det lovfæstes, at  

 forskelsbehandling  

 også omfatter chikane, sexchikane og instruktion om forskelsbehandling.
 Princippet om mainstreaming indføres for offentlige  

 myndigheder på lovens område.
 Forbud mod forskelsbehandling udvides til også at finde  

 anvendelse i forbindelse med medlemskab af faglige organisationer samt  

 branche-  

 og erhvervsorganisationer.
 Retten til at vende tilbage til samme eller tilsvarende  

 arbejde for forældre, der har udnyttet deres ret til fravær efter lovens § 7,  

 lovfæstes.
 Adgangen til at fravige ligebehandlingsprincippet efter  

 lovens § 13, stk. 1, præciseres, således at det almindelige princip fra  

 EU-retten om proportionalitet fremgår direkte.
 Beskyttelsen af forskelsbehandling i § 15, stk. 1, udvides  

 til ikke blot at gælde mod afskedigelse, men også ved enhver anden  

 ufordelagtig  

 behandling eller følge (repressalie), når der er fremsat krav om  

 ligebehandling.
 Lovens maksimumgrænser for godtgørelse, der kan tildeles i  

 forbindelse med overtrædelse af ligebehandlingsloven, ophæves.
 Forslaget har ingen økonomiske eller administrative  

 konsekvenser for staten eller erhvervslivet.
Ændringsdirektivet er et minimumsdirektiv og dermed  

 mindsteregler for retsbeskyttelsen på området.
Desuden er lovforslaget i  

 overensstemmelse med det danske princip om minimumsimplementering, det vil  

 sige, at lovforslaget ikke går videre end det underliggende direktiv kræver.
 Forslaget træder i kraft dagen efter bekendtgørelsen i  

 Lovtidende.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
