 I en sag om kontanthjælp efter bistandsloven, herunder hjælp til  

 terminsudgifter, fandtes den del af kontanthjælpen, der vedrørte  

 terminsudgifter, og som skulle ydes med tilbagebetalingspligt i henhold til  

 bistandslovens § 25, stk. 1, nr. 2, at skulle beregnes i forhold til det  

 udmålte behov.
 REDEGØRELSE FOR SAGEN:
 En gift ansøger med to mindreårige børn søgte kontanthjælp efter  

 bistandsloven i april 1983 i anledning af, at hendes sygedagpenge var  

 standset pr. 1. april 1983 på grund af varighedsbegrænsning, jfr.  

 dagpengelovens § 25.
Socialforvaltningen beregnede, at familiens udmålte behov i henhold til  

 bistandslovens § 37, stk. 2, udgjorde 16.628 kr. månedlig.
Heraf udgjorde  

 udgifter til termin 7.602 kr. månedlig.
Ansøgerens og ægtefællens hidtidige  

 indtægt udgjorde 13.868 kr. månedlig.
Socialforvaltningen foretog herefter  

 følgende beregning under hensyn til familiens hidtidige leveniveau:
 Ansøgeren fik herefter udbetalt hjælp for april 1983 med 1.970 kr.
forvaltningen foretog følgende beregning af den tilbagebetalinspligtige  

 del af hjælpen, der kunne henføres til terminsudgifter, jfr. bistandslovens §  

 25, stk. 1, nr. 2, månedlig terminsydelse (7.602 kr.) X udmålt hjælp (1.970 kr.) AFGØRELSEN, DER KLAGES OVER:
 Amtsankenævnet tiltrådte socialforvaltningens udmåling af hjælp, herunder,  

 at en del af hjælpen var ydet med tilbagebetalingspligt ved tinglysning i  

 ansøgerens ejendom i henhold til bistandslovens § 25, stk. 1, nr. 2.
 Amtsankenævnet bemærkede dog, at den del af hjælpen, der skulle ydes med  

 tilbagebetalingspligt i henhold til bistandslovens § 25, stk. 1, nr. 2, ikke  

 som af forvaltningen anført skulle beregnes i forhold til ansøgerens  

 hidtidige indtægtsniveau (13.868 kr.), men i forhold til det udmålte behov  

 (16.628 kr.).
 KLAGEN TIL ANKESTYRELSEN:
 Sagen blev anket af socialforvaltningen.
 LOVGRUNDLAG:
 Bistandslovens § 37, stk. 2 og § 25, stk. 1, nr. 2.
 ANKESTYRELSENS AFGØRELSE:
 Ankestyrelsen tiltrådte amtsankenævnets afgørelse, hvorefter den del af  

 kontanthjælpen, der skulle ydes med tilbagebetalingspligt i henhold til  

 bistandslovens § 25, stk. 1, nr. 2, skulle beregnes i forhold til det udmålte  

 behov.
