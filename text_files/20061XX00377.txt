Skriftlig fremsættelse (25. april 2007) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om arbejdsløshedsforsikring m.v. (Dagpenge eller efterløn  

 efter  

 pasning af handicappet eller alvorligt sygt barn eller nærtstående, der  

 ønsker  

 at dø i eget hjem).
(Lovforslag nr.
L 214).
 Lovforslaget indeholder følgende elementer:
 1.  

 	  

 Udvidelse af  

 adgangen til at forlænge optjeningsperioden med perioder med tabt  

 arbejdsfortjeneste  

 til pasning af handicappet eller alvorligt sygt barn efter § 42 i lov om  

 social  

 service.
 2.  

 	  

 Ret til efterløn og  

 udstedelse af efterlønsbevis uanset manglende rådighed som følge af  

 modtagelse  

 af tabt arbejdsfortjeneste eller plejervederlag efter §§ 42 eller 119 i lov  

 om  

 social service.
 Regeringen ønsker at sikre, at personer, som i flere år  

 passer handicappede eller alvorligt syge børn og får hjælp til dækning af  

 tabt  

 arbejdsfortjeneste efter serviceloven, og som således udfører en  

 samfundsnyttig  

 opgave, ikke mister deres forsørgelsesgrundlag i form af dagpenge, når  

 pasningen ophører.
 Regeringen ønsker desuden at sikre, at personer, som  

 modtager tabt arbejdsfortjeneste efter serviceloven til pasning af  

 handicappede  

 eller alvorligt syge børn eller modtager plejevederlag efter serviceloven til  

 pasning af nærtstående, der ønsker at dø i eget hjem, ikke som følge heraf  

 mister muligheden for at overgå til efterløn eller få udstedt et  

 efterlønsbevis, når de når efterlønsalderen.
 Forslaget om udvidelse af adgangen til at forlænge  

 optjeningsperioden skønnes at betyde merudgifter til dagpenge sammenlagt i  

 størrelsesordenen 3,7 mio. kr. årligt.
 Forslaget om ret til efterløn og udstedelse af  

 efterlønsbevis uanset manglende rådighed som følge af modtagelse af tabt  

 arbejdsfortjeneste  

 eller plejervederlag vurderes ikke at have økonomiske konsekvenser af  

 betydning.
Forslaget skønnes ikke at have administrative konsekvenser  

 for det offentlige.
Forslaget vil medføre administrative konsekvenser for  

 a-kasserne, da flere personer vil have ret til dagpenge og  

 efterløn/efterlønsbevis.  

 Det er imidlertid vanskeligt at skønne over omfanget.
 Forslaget har ingen økonomiske eller administrative  

 konsekvenser for erhvervslivet.
 Forslaget har ingen administrative konsekvenser for  

 borgerne.
Forslaget har ingen miljømæssige konsekvenser.
Forslaget  

 indeholder ikke EU-retlige aspekter.
 Det foreslås, at loven træder i kraft den 1. august 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
