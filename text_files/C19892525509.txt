1. Finansministeriet har ved Bekendtgørelse og  

 Cirkulære af 25. november 1985 (senere rettet ved cirkulærer af 27. april og  

 18. maj 1987), fastsat regler om tjenestefrihed og lønafkortning for ansatte  

 i staten m.v. der varetager ombud o.lign.
Nævnte Bekendtgørelse og cirkulærer  

 vedlægges.
 2. Reglerne i bekendtgørelsens § 8, om medregning i  

 pensionsalderen af den tid, en tjenestemand har tjenestefrihed eller udfører  

 tjeneste med nedsat tjenestetid for at varetage ombud eller hverv som nævnt i  

 bekendtgørelsens § 1, eller for at bestride hverv som medlem af Folketinget  

 eller Europa-Parlamentet, finder anvendelse på ansatte, der er omfattet af  

 lov om pensionering af civilt personel m.v. i forsvaret.
 3. Reglerne om beregning af lønfradrag for  

 tjenestemænd findes i Finansministeriets cirkulære LP.nr. 029/85 af 24.maj  

 1985 (med senere rettelser grundet arbejdstidsnedsættelser).
 4. Kundgørelse for Forsvaret B.3-1986 ophæves.
 P.M.V.
 E.B.
A.
Anholm Bilag 1 Bekendtgørelse om ændring af bekendtgørelse om tjenestefrihed og  

 lønafkortning for tjenestemænd, der varetager ombud o.lign.
Bilag 2 Cirkulære om tjenestefrihed og lønafkortning for ansatte i staten m.v.,  

 der varetager ombud o.lign.
Bilag 3 Bekendtgørelse om tjenestefrihed og lønafkortning for tjenestemænd, der  

 varetager ombud o.lign.
