Betænkning afgivet af Trafikudvalget den  

 7. maj 2002 Betænkning over Forslag til lov om Post Danmark A/S [af trafikministeren (Flemming Hansen)] 1. Ændringsforslag Der er stillet 2 ændringsforslag til lovforslaget af  

 trafikministeren.
2. Udvalgsarbejdet Lovforslaget blev fremsat den 4. april 2002 og var til 1.  

 behandling den 16. april 2002. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 10. april 2002 sendte trafikministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Danske Dagblades Forening.
Trafikministeren har  

 over for udvalget kommenteret den skriftlige henvendelse.
Spørgsmål Udvalget har stillet 9 spørgsmål til  

 trafikministeren til skriftlig besvarelse, som denne har besvaret.
Et af  

 udvalgets spørgsmål og ministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et flertal i udvalget (V, S, DF, KF og RV)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (SF og EL) indstiller  

 lovforslaget til forkastelse ved 3. behandling.
Mindretallet stemmer  

 for de stillede ændringsforslag.
Socialistisk Folkepartis medlem af udvalget finder, at den  

 statslige aktieselskabsform lider af store svagheder m.h.t. demokrati og  

 åbenhed.
Samtidig mener SF, at offentlig, demokratisk styring er  

 nødvendig på et så vitalt område som postbetjening.
Endvidere finder SF det uheldigt, at man fastlægger  

 en bestemt virksomhedsform uden at tage hensyn til, hvilke opgaver den skal  

 løse.
SF finder det naturligt, at Folketinget først  

 fastlægger sine krav til postbetjeningen   herunder demokrati og  

 åbenhed samt sikring af en høj forsyningssikkerhed og  

 dækning med posthuse m.v. overalt i landet   og derefter finder den  

 virksomhedsform, der bedst opfylder disse krav.
Enhedslistens medlem af udvalget bemærker, at  

 regeringen med fremsættelsen af lovforslaget om omdannelse af Post  

 Danmark til aktieselskab benytter en bagvendt metode: Det varsles, at der  

 næste år vil blive fremsat et nyt forslag til postlov, hvor man  

 bl.a. vil tage stilling til eventuelle justeringer af selskabets  

 serviceforpligtelser.
Regeringen vil altså omdanne selskabet,  

 før der er taget stilling til, hvilket postvæsen og hvilken  

 service der ønskes.
Post Danmark-aftale-partierne ønsker en  

 aktieselskabskonstruktion for at have mulighed for at indgå i alliancer  

 eller partnerskaber med udenlandske postvirksomheder.
Dette formål vil  

 give øget pres for, at selskabet skal give overskud.
Det  

 indebærer en fare for, at de selskabsstrategiske overvejelser kommer  

 til at øve indflydelse på kravene til posthuse,  

 omdelingsfrekvens samt de ansattes arbejdsforhold og mulighed for  

 indflydelse, hvor det burde være omvendt.
Det bliver ikke bedre af, at  

 trafikministeren hverken under debatten eller under udvalgsbehandlingen har  

 villet præcisere, hvad »justeringer i  

 serviceforpligtelsen« indebærer.
Derfor vil EL opfordre trafikministeren til at  

 udsætte færdigbehandlingen af dette lovforslag, så debatten  

 om en ny postpolitik er gennemført, før lovforslaget eventuelt  

 vedtages.
Det er også et ønske fra næsten alle de parter,  

 der har indgivet høringssvar.
EL har selv fremsat forslag til lov om ændring af  

 lov om postvirksomhed og forslag til lov om ændring af lov om Post  

 Danmark (L 197 og L 198). Heri foreslår EL, at Post Danmark forpligtes  

 til at opretholde alle nuværende små posthuse og postkontorer, og  

 at der yderligere skal sikres en forbedring af fremtidens postbetjening.
EL  

 stiller samtidig forslag om, at postvæsenet skal udvikles til  

 også at kunne tilbyde elektroniske postkasser.
I byer eller  

 byområder, der ikke har et lokalt bibliotek med internetadgang og  

 mulighed for at sende og modtage e-mails, bør muligheden findes  

 på posthuset eller postindleveringsstedet.
EL mener, at  

 postvæsenet bør være en offentlig virksomhed.
Derfor  

 stiller EL i lovforslag nr.
L 197 forslag om, at offentlighedsloven skal  

 gælde for Post Danmark.
Regeringens privatisering i  

 nærværende lovforslag vil derimod fjerne de sidste rester af  

 offentlighed.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	trafikministeren, tiltrådt af udvalget:
Til § 9 1) Stk. 5 affattes således:
» [Statens forpligtelser i forbindelse med en eventuel  

 konkurs i Post Danmark A/S] Til § 18 2) Efter nr. 2 indsættes som nyt nummer:
» [Konsekvensændringer i skattelovgivningen] Bemærkninger Til nr. 1 Ændringsforslaget er udtryk for et ønske om  

 at imødekomme flere personaleorganisationers bemærkninger, for  

 så vidt angår statens forpligtelser i forbindelse med en eventuel  

 konkurs i Post Danmark A/S.
 Statens betaling af rådighedsløn eller  

 ventepenge kan i tilfælde af Post Danmark A/S  konkurs blive aktuel i  

 forhold til fire grupper af overenskomstansatte, der i henhold til deres  

 ansættelsesvilkår har bevaret retten hertil: (1) Medarbejdere i  

 moderselskabet Post Danmark A/S, hvis stillinger nedlægges på  

 grund af Post Danmarks A/S  konkurs. (2) Medarbejdere, der på  

 tidspunktet for Post Danmarks A/S  konkurs er beskæftiget i med Post  

 Danmark A/S koncernforbundne selskaber eller i selskaber uden for Post  

 Danmark-koncernen, jf. stk. 2 og 3, i tilfælde af, at de  

 pågældende selskaber samtidig med eller efterfølgende  

 går konkurs og Post Danmark A/S hæfter for de  

 pågældende selskabers betaling af rådighedsløn og  

 ventepenge. (3) Medarbejdere i Post Danmark A/S, som måtte  

 oppebære rådighedsløn eller ventepenge på  

 tidspunktet for Post Danmark A/S  konkurs. (4) Medarbejdere, der på  

 tidspunktet for Post Danmark A/S  konkurs måtte oppebære  

 rådighedsløn eller ventepenge fra med Post Danmark A/S  

 koncernforbundne selskaber eller selskaber uden for Post Danmark-koncernen,  

 jf. stk. 2 og 3, i tilfælde af, at de pågældende selskaber  

 samtidig med eller efterfølgende går konkurs og Post Danmark A/S  

 hæfter for de pågældende selskabers betaling af  

 rådighedsløn og ventepenge.
Til nr. 2 Der er tale om konsekvensændring som følge af  

 ophævelsen af § 1, stk. 1, nr. 2 b.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 185 Bilagsnr.
Titel 1 Høringssvar og høringsnotat fra trafikministeren 2 Forslag til tidsplan over udvalgets behandling af lovforslaget 3 Meddelelse om tidsplan for udvalgets behandling af lovforslaget 4 Spm. 1 om udlånte tjenestemænds avancement, til  

 trafikministeren 5 Spm. 2 om arbejdsmarkedsforholdene, til trafikministeren Spm. 3 om, hvorledes Post Danmark får mulighed for at indmelde sig i  

 en arbejdsgiverforening, til trafikministeren Spm. 4 om koncessionsvilkår, til trafikministeren Spm. 5 om ændringsforslag, til trafikministeren Spm. 6 om forflyttelser, til trafikministeren Spm. 7 om forligsaftale, til trafikministeren 6 Spm. 8 om, hvad eventuelle justeringer i selskabets serviceforpligtelser  

 omfatter, til trafikministeren 7 1. udkast til betænkning 8 Spørgsmålsoversigt   udsendt den 30/4-02 9 Svar på spm. 4 om koncessionsvilkår, fra trafikministeren Svar på spm. 5 om ændringsforslag, fra trafikministeren Svar på spm. 7 om forligsaftale, fra trafikministeren Svar på spm. 8 om, hvad eventuelle justeringer i selskabets  

 serviceforpligtelser omfatter, fra trafikministeren 10 Svar på spm. 1 om udlånte tjenestemænds avancement, fra  

 trafikministeren Svar på spm. 2 om arbejdsmarkedsforholdene, fra trafikministeren Svar på spm. 3 om, hvorledes Post Danmark får mulighed for at  

 indmelde sig i en arbejdsgiverforening, fra trafikministeren Svar på spm. 6 om forflyttelser, fra trafikministeren 11 2. udkast til betænkning 12 Henvendelse af 2/5-02 fra Danske Dagblades Forening 13 Spm. 9 om kommentar til henvendelse af 2/5-02 fra Danske Dagblades  

 Forening, til trafikministeren 14 Svar på spm. 9 om kommentar til henvendelse af 2/5-02 fra Danske  

 Dagblades Forening, fra trafikministeren Bilag 2 Et af udvalgets spørgsmål til trafikministeren  

 og dennes svar herpå Spørgsmålet og trafikministerens svar herpå er optrykt  

 efter ønske fra S.
 Spørgsmål 7:
Ministeren bedes bekræfte følgende  

 forligsaftale, jf.
Socialdemokratiets ordførerindlæg under  

 førstebehandlingen af lovforslaget:
» Svar:
 Jeg kan bekræfte, at parterne bag aftalen om Post  

 Danmark vil blive inddraget i tilfælde af, at der måtte  

 opstå en situation om aktiesalg, der ikke er en del af en  

 alliancedannelse.
