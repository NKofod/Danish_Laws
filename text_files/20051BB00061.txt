Fremsat den 10. januar 2006 af  

 Simon Emil Ammitzbøll (RV), Lissa Mathiasen (S),  

 Kamal Qureshi (SF) og Majbrit Berlau (EL) Forslag til folketingsbeslutning om  

 ligestilling med hensyn til fremmedadoption af danske og udenlandske børn Folketinget opfordrer regeringen til at fremsætte lovforslag,  

 som giver registrerede partnere adgang til at adoptere danske og udenlandske  

 børn   

 	  

 efter samme procedurer  

 og godkendelseskrav, som gælder for ægtefæller og enlige,   

 	  

 under forudsætning af,  

 at der med hensyn til adoption af udenlandske børn forligger en bilateral  

 aftale mellem de pågældende donorlande og Danmark om adoption til par i  

 registreret partnerskab.
Bemærkninger til forslaget 1. Beslutningsforslagets formål Beslutningsforslaget er en uændret genfremsættelse af B 155 (folketingsåret  

 2003-04). Der henvises til beslutningsforslag nr.
B 155 (folketingsåret  

 2003-04),  

 se Folketingstidende 2003-04, forhandlingerne side 9034 og 10979, tillæg A  

 side  

 6759 og 6762 og tillæg B side 1948.
 Beslutningsforslagets hensigt er at ligestille par i registreret  

 partnerskab med ægtepar med hensyn til fremmedadoption af danske og  

 udenlandske  

 børn.
 I forbindelse med adoption af udenlandske børn skal det  

 imidlertid være en forudsætning, at der er indgået en bilateral aftale mellem  

 de danske adoptionsmyndigheder og de pågældende donorlande om, at børn kan  

 adopteres af par i registreret partnerskab.
Forslagsstillerne ønsker at medvirke til, at registrerede pars  

 egnethed som adoptivforældre kan blive vurderet på samme måde som ægtepars,  

 det  

 vil sige, at homoseksuelle pars egnethed skal bero på en konkret vurdering  

 efter de gældende procedurer.
Homoseksuelle par bør have en ret til at blive  

 vurderet.
 Millioner af børn i verden lever under kummerlige forhold, og  

 kun en stor indsats mod fattigdoms- og ulighedsproblemer kan afhjælpe dette.  

 Men  

 den foreslåede ændring af adoptionslovgivningen vil være et positivt skridt,  

 således at nogle af disse børn kan tilbydes en tryg og kærlig opvækst.
Homoseksuelle er lige så egnede som heteroseksuelle til at give  

 børn et stabilt hjem og den nødvendige kærlighed og omsorg.
Det er derfor i  

 barnets interesse, at der gives mulighed for en opvækst i en god og tryg  

 familie, også selv om familieformen ikke svarer til en traditionel  

 kernefamilie.
2. Gældende lovgivning Folketingets vedtagelse af loven om registreret partnerskab i  

 1989 blev et gennembrud for homoseksuelles vilkår i Danmark.
Loven har på  

 mange  

 områder sikret ligestilling mellem homoseksuelle par, der har indgået  

 registreret partnerskab, og heteroseksuelle par, der har indgået ægteskab.
I  

 1999 vedtog Folketinget en ændring af loven, der bl.a. gjorde  

 stedbarnsadoption  

 mulig (lov nr. 360 af 2. juni 1999). Med denne anerkendelse af homoseksuelle  

 forældre vil det være rimeligt nu at tage skridtet fuldt ud og gennemføre en  

 lovgivning, der også giver homoseksuelle ret til fremmedadop-tion af både  

 danske og udenlandske børn.
3. Lovgivningen i Sverige og Storbritannien Storbritannien og Sverige har for nylig vedtaget en lovgivning,  

 der giver homoseksuelle par adgang til adoption.
Forud for den svenske  

 beslutning gennemførte det svenske justitsministerium i 2001 en omfattende  

 undersøgelse af, hvorvidt homoseksualitet er en omstændighed, der sagligt kan  

 begrunde særbehandling i forbindelse med retligt forældreskab.
I  

 undersøgelsens  

 sammenfatning af resultaterne hedder det blandt andet: »Den samlada  

 forskningen  

 visar att barn med homosexuella föräldrar har utvecklats psykologiskt och  

 socialt på liknande sätt som de barn de jämförts med.
Inga skillnader har  

 heller fremkommit vad gäller barnens könsutveckling.
För en del barn kan det  

 i  

 vissa skeenden av uppväxten uppstå konflikter som är relaterade till  

 föräldrarnas homosexuella läggning.
Det handlar främst om att de i tidliga  

 tonåren kann uppleva föräldrarnas homosexuella läggning problematisk sett i  

 relation till kamratgrupper och jämnåriga.
Forskningen visar att barns  

 förmåga  

 att hantera sådanna konflikter är beroende av hur relationen är till  

 föräldrarna.
Barn som växer upp i en kärleksfull miljö där barnet står i  

 centrum for föräldrarnas kärlek och omsorg har goda förudsättninger att  

 hantera  

 kriser och konflikter av detta slag.« Selv om der ikke er gennemført tilsvarende danske undersøgelser,  

 vil man uden videre kunne forvente samme resultater i Danmark som i Sverige,  

 da  

 landene i mange henseender ligner hinanden.
 Det er væsentligt at bemærke, at lovforslaget  ud over at give  

 homoseksuelle adgang til at adoptere  også har en stor signalværdi,  

 idet  

 familier med homoseksuelle forældre anerkendes og accepteres i lovgivningen.  

 Lovforslaget sender således et klart og tydeligt signal om mangfoldigheden i  

 familieformerne i samfundet.
4. Procedurer og godkendelseskrav Det foreslås, at de gældende procedurer og godkendelseskrav i  

 forbindelse med adoption skal gælde på fuldstændig tilsvarende vis for  

 adoption  

 til registrerede partnere.
Det vil sige, at bl.a. følgende regler finder  

 anvendelse:
Det er et grundlæggende krav for, at man kan få lov til at  

 adoptere, at adoptionen kan antages at være til gavn for den, som man ønsker  

 at  

 adoptere.
Vurderingen af, om adoptionen er til gavn for barnet, sker på  

 baggrund af en undersøgelse af adoptanternes (dvs. dem, der søger om at  

 adoptere) og barnets forhold.
For at adoptere skal man normalt være fyldt 25  

 år.
Hvis man er gift, kan man kun adoptere sammen med sin ægtefælle, og kun  

 ægtefæller kan adoptere sammen (efter beslutningsforslaget ligestilles  

 registreret partnerskab med ægteskab). Et par, der lever i et papirløst  

 forhold,  

 kan derfor ikke adoptere.
For at blive godkendt som adoptant skal man opfylde nogle  

 generelle godkendelseskrav, ligesom man efter en konkret vurdering skal kunne  

 anses for egnet til at opfostre et adoptivbarn.
Der gælder bl.a. følgende  

 generelle godkendelseskrav:
   

 	  

 Der må højst være 40  

 års aldersforskel mellem barnet og ansøgerne.
   

 	  

 Ansøgere, der ønsker  

 at adoptere sammen, skal have boet sammen i minimum 2½ år, når de indgiver  

 ansøgningen, og de skal være gift (efter beslutningsforslaget alternativt  

 indgået registreret partnerskab) på tidspunktet for godkendelsen.
   

 	  

 Ansøgernes bolig skal  

 være egnet til at danne ramme for opfostring af barnet.
   

 	  

 Ansøgerne skal have  

 forsvarlige økonomiske forhold.
5. Donorlandenes mulighed for at tage forbehold I forbindelse med adoption af børn fra andre lande er der i  

 forslaget lagt op til, at donorlandene kan tage forbehold for, at  

 homoseksuelle  

 skal kunne adoptere.
Det er allerede sådan i dag, at donorlandene indgår en  

 aftale med Danmark, hvor begge parter kan tage forbehold.
Sådan skal det  

 naturligvis  

 også være i fremtiden.
Begge parter skal selvfølgelig have noget at skulle  

 have  

 sagt i den sammenhæng.
I Sverige gælder samme princip.
I den forbindelse har  

 det typiske svar desværre været, at donorlandet ikke ønsker at bortadoptere  

 til  

 homoseksuelle, men at Sveriges regler på den anden side ikke vil få  

 konsekvenser for heteroseksuelles mulighed for adoption.
6. Homoseksuelle pars mulighed for at blive  

 plejeforældre Homoseksuelle par skal på samme vilkår som heteroseksuelle par  

 have mulighed for at blive plejeforældre.
Socialministeren oplyste under  

 behandlingen af det af Det Radikale Venstre i 2002-03 fremsatte  

 beslutningsforslag B 65, at der ikke er nogen retlige begrænsninger, der  

 hindrer homoseksuelle pars mulighed for at blive plejefamilier.
Kommunen skal  

 foretage en konkret vurdering af den enkelte families kvalifikationer med  

 henblik på at kunne give en generel godkendelse af egnethed.
Godkendelsen kan  

 gives på baggrund af en undersøgelse af plejefamiliens familiemæssige,  

 uddannelsesmæssige og arbejdsmæssige forhold.
Socialministeren oplyste  

 endvidere, at Kommunernes Landsforening har oplyst, at Kommunernes  

 Landsforening ikke er klar over, om der er en praksis i kommunerne, som  

 udelukker homoseksuelle pars mulighed for at blive godkendt som plejefamilier  

 på baggrund af familiemæssige forhold.
Selv om der således ikke er nogen retlige begrænsninger, der  

 hindrer homoseksuelle pars mulighed for at blive plejefamilier, tilkendegav  

 S,  

 SF, RV og EL i udvalgsbetænkningen over B 65, at der kunne være god grund til  

 at  

 få præciseret reglerne.
Formålet hermed skal være at undgå, at der i praksis  

 i  

 kommunerne og hos homoseksuelle par, som overvejer at søge godkendelse som  

 plejefamilie, kan opstå tvivl om retstilstanden på dette punkt.
S, SF, RV og  

 EL  

 opfordrede i udvalgsbetænkningen over B 65 socialministeren til, at det i  

 vejledningen om særlig støtte til børn og unge udtrykkeligt præciseres, at  

 det  

 ved godkendelse som plejefamilie er uden betydning, om plejeforældrene er et  

 homoseksuelt par.
 Forslagsstillerne  

 fastholder denne opfordring.
Skriftlig  

 fremsættelse Simon Emil Ammitzbøll  

  

 (RV):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om  

 ligestilling med hensyn til fremmedadoption af danske og udenlandske børn.
(Beslutningsforslag  

 nr.
B 61).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
