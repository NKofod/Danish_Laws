(Til domstolene og politiet) De nødvendige bevillinger til drift og vedligeholdelse m.v. af de under  

 justits- og politivæsenet hørende bygninger vil fra finansåret 1959-60 blive  

 optaget på de årlige finanslove på en fælles konto for justitsvæsenet og  

 politivæsenet, således at de hidtidige særskilte bygningskonti for de nævnte  

 områder bortfalder.
På den nye konto (§ 18 II.
M.
Bygninger under justits- og  

 politivæsenet) vil desuden blive bevilget forskellige beløb, som tidligere er  

 blevet optaget på fængselsvæsenets bygningskonti.
 Herved er der bl.a. tilvejebragt mulighed for en forenkling af  

 regnskabsførelsen med driftsudgifterne til bygninger, der benyttes af  

 domstolene, politiet og i nogle tilfælde tillige fængselsvæsenet i  

 fællesskab, idet det herefter ikke i samme omfang som hidtil vil være  

 nødvendigt at fordele eventuelle fælles driftsudgifter vedrørende sådanne  

 bygninger på særskilte konti under henholdsvis justitsvæsenet, politivæsenet  

 og fængselsvæsenet.
Justitsministeriet bestemmer derfor, at alle tidligere fastsatte  

 bestemmelser om fordeling af sådanne fælles driftsudgifter mellem  

 justitsvæsenet, politivæsenet og fængselsvæsenet ophæves i det omfang, hvori  

 udgifterne omfattes af den nye konto, jfr. nærmere nedenfor.
Oprettelsen af  

 denne konto medfører derimod ikke nogen ændring i de bestemmelser, som måtte  

 være fastsat om kommunale eller andre myndigheders deltagelse i afholdelse af  

 driftsudgifter vedrørende bygninger og lokaler under justitsministeriet.
Den nye konto opdeles i en række underkonti, af hvilke de nedennævnte vil  

 blive optaget i regnskabsoversigterne for domstolene og politiet.
Man anmoder  

 om, at der som hidtil føres et særligt driftsregnskab for hver enkelt  

 ejendom, og at bogføringen af bygningsudgifterne og eventuelle indtægter fra  

 den 1. april 1959 finder sted efter følgende retningslinier:
 På denne konto bogføres sædvanlige udgifter til vedligeholdelse og  

 reparation af de justitsministeriet tilhørende bygninger.
 Med hensyn til bygningssyn henvises til justitsministeriets vejledning af  

 2. maj 1957.
Mindre vedligeholdelses- og reparationsarbejder, som er absolut påkrævede,  

 kan iværksættes uden særlig tilladelse, medens større eller ikke absolut  

 nødvendige arbejder som hidtil kun må foretages efter indhentet godkendelse  

 fra justitsministeriets tilsynsførende arkitekt eller - for så vidt angår  

 arbejder vedrørende centralvarmeanlæg eller andre tekniske installationer -  

 fra justitsministeriets tilsynsførende ingeniør.
Regninger vedrørende sådanne  

 arbejder indsendes til den tilsynsførende arkitekt eller ingeniør til  

 godkendelse, forinden betaling sker.
Honorarregninger fra den tilsynsførende  

 arkitekt eller ingeniør vedrørende bygningsarbejder skal være godkendt af  

 justitsministeriet, forinden betaling sker.
 Såfremt vedligeholdelsesudgifter vedrørende en ejendom må antages at  

 påhvile andre end statskassen, f.eks. naboejeren med hensyn til reparation  

 eller fornyelse af hegn, må arbejderne først iværksættes efter forudgående  

 forhandling med vedkommende om afholdelsen af udgifterne, og såfremt den  

 pågældende vægrer sig ved at afholde eller bidrage til udgifterne, bør  

 spørgsmålet forelægges for justitsministeriet.
 PÅ denne konto må kun bogføres udgifter i henhold til særlig  

 konteringsordre fra justitsministeriet.
 Af kontoen afholdes for så vidt angår bygninger, der tilhører  

 justitsmnisteriet, de hidtil på de respektive kontorholds- eller  

 bygningskonti bogførte udgifter til opvarmning, belysning, gas- og  

 vandforsyning samt udvendig renholdelse.
 For så vidt der måtte være truffet bestemmelse om fordeling mellem  

 domstolene, politiet og eventuelt fængselsvæsenet af vederlag for opvarmning  

 og udvendig renholdelse, der hidtil er afholdt af honorarkontoen eller  

 medhjælpskontoen, udbeder man sig indberetning herom med en udtalelse om,  

 hvorvidt fordelingsordningen bør opretholdes.
 Indkøb af brændsel, herunder brændselsolie, vil være at foretage gennem  

 Statens brændselsindkøb, statsbanernes handelsafdeling, jfr.  

 statsministeriets cirkulære nr. 54 af 15. maj 1926.
 På kontoen bogføres andre driftsudgifter end de under a)-c) nævnte  

 vedrørende de justitsministeriet tilhørende bygninger, der benyttes af  

 domstolene eller politiet, herunder navnlig skatter og offentlige afgifter.
Af kontoen afholdes statskassens udgifter vedrørende bygninger og lokaler,  

 der er lejet eller overtaget til vederlagsfri brug for domstolene eller  

 politiet, herunder udgifter til vedligholdelse og andre bygningsarbejder samt  

 til opvarmning, belysning og udvendig renholdelse.
Med hensyn til  

 vedligeholdelsesarbejder og bogføring af udgifterne hertil samt til  

 opvarmning og renholdelse finder bestemmelserne under a) og c) tilsvarende  

 anvendelse.
 På denne konto bogføres indtægter hidrørende fra udlejning af bygninger og  

 lokaler under justitsministeriet i det omfang, hvori sådanne indtægter  

 oppebæres af vedkommende administrator på statskassens vegne.
 Det bør påses, at de for benyttelsen af tjeneste- og lejeboliger fastsatte  

 afgifter for opvarmning og varmtvandsforsyning m.v. afkræves brugerne med de  

 foreskrevne beløb, og at der i god tid sendes indberetning til  

 justitsministeriet, henholdsvis rigspolitichefen om forhold, der bevirker  

 ændringer i afgifterne samt om forestående brugerskifter, jfr.  

 justitsministeriets cirkulæreskrivelse af 31. januar 1958 om boligafgift m.v.  

 af boliger under justitsministeriet.
Justitsministeriets cirkulære nr. 162 af 1. juli 1948 til præsidenterne  

 for landsretterne og Københavns Byret, statsadvokaterne i Ålborg og  

 Sønderborg, rigspolitichefen, politidirektøren i København,  

 justitsministeriets tilsynsførende ved politigården i København og samtlige  

 underretsdommere og politimestre ophæves.
Endvidere ophæves  

 justitsministeriets cirkulæreskrivelse af 13. oktober 1953 vedrørende  

 bygningsregnskaber.
 Justitsministeriet, den 16. marts 1959.
 P.M.V.
 Vilhelm Boas.
/P.
Christensen.
