Arbejdsformidlingskontorerne De statsanerkendte arbejdsløshedskasser I tilslutning til bekendtgørelse nr. 55 af 25. februar 1982 med vejledning  

 om udbetaling af dagpenge under ferie meddeles følgende:
 ad bekendtgørelsens § 2, stk. 2 og stk. 3.
 Feriedagpengesats.
 Et medlem, der ikke har modtaget arbejdsløshedsdagpenge de seneste 2 år  

 før den 1. april, men som inden for dette tidsrum har modtaget feriedagpenge  

 med den individuelle sats, jfr. bekendtgørelsens § 2, stk. 1, er berettiget  

 til feriedagpenge med denne sats.
 ad bekendtgørelsens § 3, stk. 1:
 Retten til feriedagpenge i forbindelse med julelukning.
 Opmærksomheden henledes på ferielovens § 17 b:
»Holdes en virksomhed lukket på hverdage mellem jul og nytår, skal  

 arbejdsgiveren bestemme, at lønmodtageren holder ferie disse dage i det  

 omfang, lønmodtageren er berettiget til mere end 18 feriedage efter reglerne  

 i § 6. Træffer arbejdsgiveren ikke sådan bestemmelse, skal arbejdsgiveren  

 betale lønmodtageren løn for de pågældende dage.
Lønnen beregnes på grundlag  

 af lønmodtagerens løn i de sidste 4 uger før jul.« Har et medlem eksempelvis optjent 21 dages ferie, hvoraf 18 er afholdt om  

 sommeren, og virksomheden holdes ferielukket i 4 hverdage mellem jul og  

 nytår, skal medlemmet holde ferie for de optjente 3 dages feriegodtgørelse og  

 er berettiget til feriedagpenge den 4. dag Hvis arbejdsgiveren imidlertid har bestemt ferie f.eks. den 24. december  

 og i forbindelse med en af forårets søgnehelligdage og dermed har disponeret  

 over 2 af de optjente 3 dages ferie, har medlemmet kun 1 dags  

 feriegodtgørelse til brug under de 4 dages juleferie.
Arbejdsgiveren er  

 derfor forpligtet til at yde ham løn for 2 dage, medens han er berettiget til  

 feriedagpenge den 4. dag.
 Et medlem, der efter disse regler er berettiget til løn for en eller flere  

 dage, er ikke berettiget til at få feriedagpenge udbetalt i stedet for løn  

 for disse dage.
 ad bekendtgørelsens § 4.
 Sygdom og barselsorlov i ferieperioden 2. maj-30. september.
 Et ledigt medlem, der på grund af sygdom eller barselsorlov har været  

 forhindret i at holde samlet ferie i mindst 18 dage i tiden 2. maj-30.  

 september, fortaber ikke herved retten til denne ferie, men kan afholde  

 hovedferien uden for ferieperioden.
 Sygdom og barselsorlov sidestilles således med det forhold, at medlemmet  

 forhindres i at afholde hovedferien på grund af arbejde, jfr. vejledningens  

 pkt. 5 og rundskrivelse af 9. november 1983.
 P.D.V.
