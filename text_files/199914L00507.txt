Betænkning afgivet af  

 Uddannelsesudvalget den 27. april 2000 Betænkning over Forslag til lov om  

 støtte til folkeoplysende voksenundervisning, frivilligt  

 folkeoplysende foreningsarbejde og   

 Folkeuniversitetet (folkeoplysningsloven) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Amatørernes Kunst & Kultur Samråd, AOF Danmark, Børne- og Ungdomsorganisationernes Samråd, Danmarks Idræts-Forbund, Dansk Firmaidrætsforbund, Dansk Handicap Idræts-Forbund, Dansk Husflidsselskab, Dansk Oplysnings Forbund, Dansk Ungdoms Fællesråd, Danske Gymnastik & Idræts Foreninger, De Samvirkende Invalideorganisationer, Folkeligt Oplysnings Forbund, Landsorganisationen, Folkeoplysningsudvalget i Kjellerup Kommune, Folkeuniversitetet i København, Folkeuniversitetsarbejdet i Nysted, Sønderborg og Råsted, Foreningen af Heltidsledere ved Folkeoplysningen, Frit Oplysningsforbund, Frost, Jes, Ans By, Havdrup, Tommy, Vallensbæk, Invalideredes Oplysningsforbund, Landsforbundet af Voksen- og Ungdomsundervisere, Liberalt Oplysnings Forbund, Oplysningsforbundenes Fællesråd, Rektorkollegiet og Styrelsen for Folkeuniversitetet i København.
 Der er af undervisningsministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis og Det Radikale Venstres medlemmer af  

 udvalget) lovforslaget til vedtagelse med de af  

 undervisningsministeren stillede ændringsforslag.
 Et mindretal (Socialistisk Folkepartis medlem af  

 udvalget) vil ved 3. behandling af lovforslaget stemme hverken for eller imod  

 lovforslaget og vil stemme for de af undervisningsministeren og det af et  

 mindretal stillede ændringsforslag.
SF er tilhænger af, at folkeoplysningen skal kunne  

 bidrage til det enkelte menneskes kompetenceudvikling   først og  

 fremmest den almene, personlige og sociale kompetence.
SF er tilhænger  

 af, at der skal være forholdsvis frie muligheder for, hvad der tilbydes  

 inden for folkeoplysningen.
Men der er selvfølgelig også  

 grænser.
Sådanne grænser kan være vanskelige at  

 fastlægge konkret i en lov.
Men de er der.
For det første er der  

 grænser for, hvad det offentlige skal støtte.
For det andet er  

 der en tendens til at miskreditere folkeoplysningen som helhed på grund  

 af nogle få promille aktiviteter, som måske foregår under  

 folkeoplysningsloven, men som ikke burde være der.
 SF er generelt positiv over for lovforslaget.
 Men lovforslaget indeholder også nogle  

 ændringer, som SF er imod, fordi de forringer grundlaget for noget af  

 folkeoplysningen.
SF er imod bestemmelsen om foreningsdannelse som  

 afløsning af gældende lovs kredsbegreb.
Det er efter SF s  

 opfattelse for firkantet og unødvendigt.
Det kan måske forhindre  

 mulighederne for at udvikle nye organisationsformer.
Dette er måske  

 særlig et problem i større byer, hvor mange unge eksperimenterer  

 og afprøver dette.
SF er også imod, at det lovbundne lokaletilskud til  

 foreninger, der tilbyder aktiviteter for børn og unge,  

 nedsættes, så det udgør mindst 65 pct. mod 75 pct. i den  

 gældende lov.
Samtidig er der for nye ansøgninger om tilskud til  

 lokaler kun pligt til at yde tilskud, hvis der ikke kan anvises et egnet  

 offentligt lokale. Ændringen sker som en opfølgning på  

 aftalen mellem Kommunernes Landsforening og regeringen om kommunernes  

 økonomi og service i år 2000 og på grundlag af en  

 efterfølgende aftale mellem Danmarks Idræts-Forbund, Danske  

 Gymnastik- og Idrætsforeninger, Dansk Firmaidrætsforbund, Dansk  

 Ungdoms Fællesråd og Kommunernes Landsforening.
Uanset at de nye lokaletilskudsordninger er aftalt mellem  

 forskellige parter, føler SF sig ingenlunde overbevist om det rigtige  

 heri.
Aftalen er et eksempel på, at kommuneforhandlingerne fungerer som  

 en slags landsting, hvorefter der er forventninger hos f.eks.
Kommunernes  

 Landsforening om, at sådanne aftaler efterfølgende blot  

 ekspederes uændret gennem Folketinget.
SF er ikke enige i disse  

 ændringer med hensyn til lokaletilskud.
 Derfor vil SF stemme hverken for eller imod lovforslaget  

 ved 3. behandling, uanset at SF grundlæggende er positiv over for  

 lovforslaget, fordi det på de fleste punkter bygger videre på den  

 gældende lovgivning.
 Et andet mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling og  

 vil stemme imod de af undervisningsministeren og det af et mindretal stillede  

 ændringsforslag.
Efter DF s opfattelse indeholder loven fortsat muligheder  

 for at yde støtte til folkeoplysende virksomhed, der kan være i  

 direkte eller stærk indirekte konkurrence med private udbydere på  

 et område.
For eksempel har udbydere af edb-undervisning, motionscentre  

 og danseskoler gennem en lang årrække hævdet, at deres  

 forretningsområde udsættes for konkurrenceforvridning ved, at  

 støtteberettigende såkaldt folkeoplysende virksomhed udbyder  

 samme eller stort set samme ydelser som de private udbydere, men med  

 offentlige tilskud i ryggen.
Ministeren har dog i svar på spørgsmål  

 37, jf.
L 189   bilag 75, oplyst, at der til forskel fra den gældende  

 lov i lovforslaget stilles opstrammende krav til den folkeoplysende  

 virksomhed, for at denne kan godkendes som støtteberettigende.
Det  

 fremgår videre, at folkeoplysningsudvalget har pligt til at påse,  

 at lovens formålsbestemmelse, krav til foreningsdannelse og de  

 pejlemærker, der er givet for virksomheden, er opfyldt.
Lovforslaget  

 betoner i forhold til den gældende lov bl.a. fællesskabet, det  

 værdibaserede og det helhedsorienterede.
Folkeoplysningsudvalget skal  

 derfor påse, at også disse forhold indgår i den virksomhed,  

 der godkendes som støtteberettigende.
Efter ministerens opfattelse er der med lovforslaget en  

 afgørende forskel til de kommercielt drevne virksomheder, hvilket DF  

 ikke er enig i.
DF frygter, at private udbydere af edb-undervisning,  

 motionscentre og danseundervisning fortsat vil blive udsat for  

 konkurrenceforvridning.
DF er herudover principielt skeptisk over for, at borgerne  

 via skatten indbyrdes betaler for hinandens fritidsinteresser i forskellige  

 klubber og oplysningsforbund.
Mange folkeoplysningsforbund og klubber udbyder  

 undervisning, kurser, foredrag osv. af en karakter, der ikke kan forsvares ud  

 fra et krav om udbyttegivende undervisningsindhold, men må  

 karakteriseres som private eller privatlignende fornøjelser.
 Der kan efter DF s opfattelse med rette sættes  

 spørgsmålstegn ved det offentliges samfundsinteresse i at yde  

 støtte til undervisning, kurser og foredrag, der ikke afsluttes med en  

 statskontrolleret prøve eller eksamen.
 Et tredje mindretal (Centrum-Demokraternes medlem  

 af udvalget) vil stemme hverken for eller imod lovforslaget, men vil stemme  

 for de af undervisningsministeren stillede ændringsforslag.  

 Mindretallet vil stemme imod det af et mindretal stillede  

 ændringsforslag.
CD bemærker, at lovforslaget ikke giver mulighed for  

 en differentiering af tilskuddene.
Efter CD´s opfattelse bør der  

 være mulighed for en differentiering af tilskuddene til den  

 folkeoplysende voksenundervisning, der tilgodeser den mindst mulige  

 brugerbetaling for emner eller fag i for eksempel dansk, matematik, engelsk  

 og tysk.
CD vil derfor hverken stemme for eller imod lovforslaget.
 Et fjerde mindretal (Enhedslistens medlem af  

 udvalget) indstiller lovforslaget til forkastelse ved 3. behandling og  

 vil stemme imod de af undervisningsministeren stillede ændringsforslag.  

 Mindretallet vil stemme for det af et mindretal stillede  

 ændringsforslag.
 EL kan ikke støtte den grundlæggende  

 ændring fra kredsbegrebet til forening, som ligger i  

 folkeoplysningsloven.
 EL frygter, at foreningsbegrebet kan blive meget stift og  

 blokere for fornuftige, fornyende initiativer lokalt.
 EL finder det uacceptabelt, at lokaletilskuddet forringes  

 drastisk og foreslår derfor, at tilskudsprocenten fortsat skal  

 være 75 pct., jf. det stillede ændringsforslag, hvorom henvises  

 til de ledsagende bemærkninger.
 Et femte mindretal (Kristeligt Folkepartis medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
KRF er dog enig i indholdet af lovforslagets  

 formålsbestemmelser og er enig i, at det er de værdier, som  

 nærmere uddybes i bemærkningerne, der skal fremmes, værdier  

 som lysten og evnen til at deltage i samfunds-, kultur-, familie- og  

 arbejdslivet.
Men efter KRF´s opfattelse bør også religion eller  

 livssyn nævnes i lovforslaget, da dette helt naturligt hører  

 med, når der tales om samfundsværdier på linie med  

 familielivet, kulturlivet m.v.
KRF er meget positiv over for, at aktiviteter for  

 børn og unge af idebestemt, politisk og religiøs art i  

 lovforslaget fortsat ligestilles med anden folkeoplysende aktivitet for  

 børn og unge, men KRF savner, at det af lovforslaget fremgår,  

 hvad der forstås ved støtteberettigende aktivitet af  

 religiøs karakter.
Ministeren har tidligere fastslået, at  

 egentlig dåb, konfirmation og konfirmationsforberedelse falder uden for  

 de aktiviteter, der er støtteberettigende, men børnearbejde  

 eksempelvis spejderarbejde har fået afslag på støtte med  

 henvisning til, at kommunalbestyrelserne vurderede, at der var tale om  

 gudsdyrkelse.
Ændringsforslag Af	undervisningsministeren, tiltrådt af et flertal  

 (S, V, KF, SF, CD og RV):
Til § 5 1) Efter stk. 4 indsættes som nye stykker:
» Stk. 6. Kommunalbestyrelsen kan fravige stk. 4, når  

 lejemålet er af uvæsentligt omfang, og når  

 kommunalbestyrelsen skønner, at en fravigelse ikke vil medføre,  

 at uvedkommende interesser får mulighed for at påvirke  

 beslutningsprocessen i den folkeoplysende forening.« Stk. 5-7 bliver herefter stk. 7-9.
Til § 16 2) Paragraffen affattes således:
» Stk. 2. Kommunalbestyrelsen anviser offentlige lokaler,  

 jf. kapitel 6, til aktiviteter inden for idræt samt idébestemt  

 og samfundsengagerende foreningsarbejde.
Foreningen skal opfylde  

 tilskudsbetingelserne i loven, men det er ikke en betingelse, at der gives  

 tilskud til aktiviteten.« Af	et mindretal (EL), tiltrådt af et  

mindretal (SF):
Til § 25 3) I stk. 1 ændres »65 pct.« til: »75 pct.« Af	undervisningsministeren, tiltrådt af et flertal  

 (S, V, KF, SF, CD og RV):
Til § 43 4) I stk. 5, 1. pkt., indsættes efter »adresse« ordene: »samt  

 fødselsdato og år «.
Til § 44 5) Stk. 3 udgår.
 Stk. 4-6 bliver herefter stk. 3-5.
 6) I stk. 5, der bliver til stk. 4, ændres »1, 2 og 3« til: »1 og 2 «.
Til § 47 7) Stk. 2, nr. 1, affattes således:
» 8) I stk. 3 indsættes som 3. pkt.:
» Til § 50 9) I stk. 1, 1. pkt., indsættes efter »Universitetsloven« ordene: » og lov om Danmarks Pædagogiske Universitet«, og i stk. 1, 3. pkt.,  

 indsættes efter »Forskningsministeren« ordene: » og, for  

 så vidt angår Danmarks Pædagogiske Universitet,  

 undervisningsministeren«.
Til § 52 10) Efter ordet »regler«  

 indsættes ordene: »eller  

 aftaler«.
Til § 53 11) Efter stk. 1 indsættes som nye stykker:
» Stk. 3. Undervisningsministeren kan fastsætte  

 nærmere regler om ydelse af tilskud efter stk. 2, herunder om  

 regnskabsaflæggelse og revision m.v., samt om administration af  

 ordningen, herunder om udbetaling af forskud og tilbagebetaling af tilskud og  

 opsparing af ikke forbrugte beløb til brug i følgende  

 finansår.« Til § 54 12) Efter stk. 7 indsættes som nyt stykke:
» Bemærkninger Til nr. 1 Det foreslåede nye stk. 5 åbner mulighed for,  

 at den tradition, der er på det frivillige foreningsområde, jf.  

 lovforslagets kapitel 5, hvorefter lokale foreninger ofte går sammen om  

 en fælles facilitet (f.eks. en idrætshal eller en spejderhytte)  

 og indgår et driftsfællesskab (en selvejende institution,  

 forening eller lign.), kan bevares.
Bestyrelsen i dette  

 driftsfællesskab vil typisk bestå af formand eller kasserer fra  

 de tilknyttede foreninger.
Hovedformålet med driftsfællesskabet  

 skal være at stille faciliteter til rådighed for børn og  

 unge.
Det foreslåede nye stk. 6 giver kommunalbestyrelsen  

 mulighed for at fravige stk. 4, når lejemålet er af  

 uvæsentligt omfang.
Kommunalbestyrelsen skal i sin vurdering  

 lægge vægt på, om fravigelsen vil være uproblematisk  

 set i relation til at sikre, at uvedkommende interesser ikke får  

 mulighed for at påvirke beslutningsprocessen i den folkeoplysende  

 forening.
 Det vil bl.a. være naturligt at vurdere, om der er  

 økonomiske forbindelser mellem udlejer og den folkeoplysende  

 forening.
Til nr. 2 Som en konsekvens af lovforslagets § 14, stk. 2, der  

 definerer det frivillige foreningsarbejde som idræt og  

 samfundsengagerende børne- og ungdomsarbejde, præciserer  

 bestemmelsen området for tilskuddet til voksne.
Som en konsekvens af lovforslagets kapitel 6, hvorefter  

 kommunalbestyrelsen har pligt til at anvise et offentligt lokale også  

 til aktiviteter, der ikke oppebærer tilskud, præciserer stk. 2  

 området for anvisning af lokaler til voksne.
Det er en betingelse, at  

 foreningen opfylder lovforslagets støttebetingelser.
Til nr. 3 Ændringsforslaget medfører, at  

 tilskudsprocenten ikke nedsættes fra 75 til 65, for så vidt  

 angår børn og unge under 25 år.
Til nr. 4 Bestemmelsen indsættes for at give  

 kommunalbestyrelsen nemmere adgang til at vurdere, om  

 støttebetingelserne er opfyldt, herunder især at påse, at  

 der alene etableres undervisning for voksne og for børn og voksne  

 sammen.
Samtidig vil denne tilføjelse kunne danne grundlag for en  

 forbedret statistik.
Til nr. 5 og 6 Bestemmelsen udgår af kapitel 11 og flyttes til  

 afsnit IV, da bestemmelsen om forsøgs- og udviklingsarbejde omfatter  

 hele loven.
 Som en konsekvens heraf udgår henvisningen til denne  

 bestemmelse.
Til nr. 7 Dansk Folkeoplysnings Samråd er i dag  

 repræsenteret i Folkeuniversitetsudvalget, og det foreslås, at  

 repræsentationen videreføres i Folkeuniversitetsnævnet,  

 idet Dansk Folkeoplysnings Samråd skal afgive indstilling om 1 person  

 med ekspertise i formidling, der således besidder viden om og erfaring  

 med metoder til udbredelse af komplicerede stofområder.
Samtidig foreslås det under hensyn til, at denne  

 del af den folkeoplysende virksomhed forudsættes at være egentlig  

 forskningsbaseret, at De Statslige Forskningsråd afgiver indstilling om  

 2 medlemmer.
Forslaget om paritet mellem folkeuniversitetsvirksomheden i og  

 uden for universitetsbyerne opretholdes.
 Med forslaget vil den del af  

 folkeuniversitetsvirksomheden, der vedrører selve formidlingsdelen,  

 blive styrket samtidig med, at repræsentationen for den almindelige  

 folkeoplysningsvirksomhed opretholdes, hvilket vil kunne bidrage til  

 brobygning mellem den traditionelle forskningsverden og formidling af  

 metoderne og resultaterne til bredere kredse i samfundet.
Til nr. 8 Ændringsforslaget er en præcisering af, at  

 beskikkelsesperioden for et nyt medlem i tilfælde af et medlems forfald  

 i beskikkelsesperioden er sammenfaldende med den oprindeligt fastsatte  

 beskikkelsesperiode.
Til nr. 9 Som en konsekvens af det fremsatte forslag til lov om  

 Danmarks Pædagogiske Universitet, jf.
L 188, indføjes en teknisk  

 ændring, der gør, at lovforslaget også vil omfatte  

 anvisning af lokaler på det nye universitet.
Undervisningsministeren bemyndiges til at fastsætte nærmere  

 regler herom.
Til nr. 10 Ændringsforslaget præciserer, at  

 finansministeren, eller den ministeren bemyndiger hertil, kan udstede regler  

 og indgå aftaler om løn- og ansættelsesvilkår.
Til nr. 11 Om stk. 2, se bemærkningerne til nr. 5 og 6. Stk. 3  

 indsættes som en konsekvens af flytningen af stk. 2.
Til nr. 12 Denne overgangsbestemmelse foreslås for at sikre, at  

 alle især mindre kredse får mulighed for at nå at etablere  

 sig efter den nye foreningsbestemmelse.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Tove Bjerre Mortensen (V)  Hanne Severinsen (V)  

  Else Winther Andersen (V)  Karen Rønde (V)  

  Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
