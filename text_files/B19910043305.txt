 I medfør af § 29 i lov nr. 210 af 5. april 1989 om erhvervsskoler  

 fastsættes:
§ 1.  Der nedsættes elevråd på alle erhvervsskoler,  

 der er godkendt i henhold til § 1 i lov om erhvervsskoler.
Elevrådet er  

 elevernes officielle repræsentation.
Det repræsenterer eleverne over for  

 skolens bestyrelse, leder og lærere.
 Stk. 2.  Elevrådets opgave er at varetage elevernes  

 undervisningsmæssige, faglige, kulturelle, personlige og økonomiske  

 interesser.
 Stk. 3.  Elevrådet har ret til at afgive indstillinger  

 om de forhold, der er nævnt i stk. 2.
 § 2.  Alle elever på skolen har valgret og er tillige  

 valgbare til elevrådet.
 Stk. 2.  Elevrådets medlemmer er ulønnede.
 § 3.  Forslag til vedtægter for elevrådet udarbejdes  

 af elevrådet og vedtages på et elevmøde, der indkaldes af elevrådet, og  

 hvortil alle elever på skolen har adgang med stemmeret.
§ 4.  Vedtægterne skal indeholde bestemmelser om Stk. 2.  Vedtægterne kan indeholde yderligere  

 bestemmelser efter aftale mellem elevrådet og skolen.
 Stk. 3.  Det kan bestemmes i vedtægterne, at skolens  

 elever efter en afsluttet skoleperiode bevarer valgret og valgbarhed til og  

 medlemskab af elevrådet, hvis de efter gennemførelse af en praktikperiode i  

 uddannelsen forventes at genoptage undervisning på skolen.
 Stk. 4.  Der skal forud for det faste årlige elevmøde  

 være foretaget regnskabsmæssig revision af regnskabet af 2 uvildige  

 regnskabskyndige personer, der er udpeget af elevrådet og skolens leder i  

 forening.
 § 5.  Elevrådet fastsætter selv sin forretningsorden.
 § 6.  Den del af elevrådets udgifter (herunder  

 eventuelle udgifter til medlemskab af andre organisationer), der ikke dækkes  

 af tilskud fra skolen eller på anden måde, dækkes af et elevkontingent.  

 Elevkontingentets størrelse fastsættes på det faste årlige elevmøde.
§ 7.  Skolen stiller, hvor forholdene tillader det,  

 velegnede lokaler til rådighed for elevrådet til brug ved kulturelle,  

 oplysende og organisatoriske møder.
Kontorlokale med tilhørende faciliteter  

 stilles til rådighed for elevrådet, hvor forholdene tillader det.
Der skal  

 dog være adgang til kontorfaciliteter, kopiering m.v., ligesom der skal  

 stilles mødelokaler til rådighed for elevrådets arbejde.
§ 8.  Skolen yder tilskud til elevrådsarbejdet.
Skolen  

 fastsætter tilskuddets størrelse under hensyntagen til et budgetforslag fra  

 elevrådet.
 § 9.  Bekendtgørelsen træder i kraft den 15. juni 1991  

 og har virkning fra den 1. januar 1991.
