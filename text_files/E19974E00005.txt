B.E.1 Genoptagelse B.E.1 Genoptagelse B.E.1.1 Indledning DBSL kapitel 14 indeholder regler om beskatningen i forbindelse med, at et  

 afsluttet bo genoptages.
Det er ikke enhver skifteretlig genoptagelse af et afsluttet bo, der  

 betragtes som genoptagelse i skattemæssig henseende.
Skattemæssig  

 genoptagelse forudsætter således normalt, at det efter afslutningen af det  

 oprindelige bo er Yderligere aktiver og passiver   

 konstateret, at afdøde efterlod sig yderligere aktiver eller passiver, som  

 ikke var bekendt under skiftebehandlingen.
Derimod er der ikke tale om  

 genoptagelse med skattemæssig relevans for boet, hvis boet genoptages, fordi  

 bobeholdningen er fordelt forkert.
Indtægter og udgifter i genoptagelsesboet Genoptagelsesboets skattepligt omfatter i almindelighed ikke indtægter og  

 udgifter vedrørende den formue, der var inddraget under den oprindelige  

 skiftebehandling, men kun indtægter og udgifter vedrørende formue, der  

 omfattes af genoptagelsesboet.
Det genoptagne bo og genoptagelsesboet i relation til § 6, stk. 1 Et genoptagelsesbo er fritaget for beskatning, hvis genoptagelsesboet og  

 det genoptagne bo tilsammen overholder beløbsgrænserne i § 6, stk. 1, men  

 genoptagelsen kan dog ikke annullere den oprindelige skattefritagelse af det  

 genoptagne bo.
De beløbsgrænser efter DBSL, der finder anvendelse på  

 genoptagelsesboet, er de beløbsgrænser, der skulle have fundet anvendelse på  

 det bo, der genoptages.
Genoptagelsesboets bobeskatningsperiode Genoptagelsesboets skattepligt strækker sig tidsmæssigt fra dødsfaldet og  

 frem til skæringsdagen i boopgørelsen i genoptagelsesboet.
Hvis  

 genoptagelsesboet ikke er fritaget for beskatning, skal bobeskatningen efter  

 § 19, stk. 2, tillige omfatte afdødes mellemperiodeindkomst, men efter  

 sammenhængen kun den mellemperiodeindkomst, der vedrører de nytilkomne  

 aktiver og passiver.
Genoptagne bo insolvent Der gælder dog særlige regler for de tilfælde, hvor genoptagelsen sker,  

 fordi det er konstateret, at et afsluttet bo er insolvent, jf.
DSL's kapitel  

 29.
 Reglerne i DBSL betyder, at genoptagelsesboets skattepligt ikke knyttes  

 til måden, hvorpå det oprindelige bo er behandlet, og at der ikke opstår en  

 periode, hvori ingen kan beskattes af en indkomst.
Andre genoptagelsestilfælde Den skiftemæssige genoptagelse, der er nødvendig, hvis en arving er  

 overset ved arvedelingen, vil som altovervejende hovedregel ikke have  

 skattemæssige konsekvenser for boet.
Tilkomsten af en overset arving kan dog  

 have betydelige skattemæssige konsekvenser, hvis det viser sig, at boet med  

 urette er overtaget af den efterlevende ægtefælle på en af de i § 58, stk. 1,  

 eller stk. 2, 1. pkt., nævnte måder.
Denne situation er i hovedtræk reguleret  

 ved § 83, se lovens kapitel 14, jf.
B.E.1.4.
B.E.1.2 Beskatning af genoptagelsesboer - § 81 Genoptagelsesboerne er som udgangspunkt omfattet af samme skatteregler som  

 de genoptagne boer, dvs. enten reglerne i lovens afsnit II (Dødsboer, der er  

 selvstændige skattesubjekter) eller reglerne i afsnit III (Uskiftet bo mv.),  

 afhængigt af, om boet er overtaget af den efterlevende ægtefælle efter en af  

 de i § 58, stk. 1, eller stk. 2, 1. pkt., nævnte regler.
Om genoptagelse af  

 boudlæg henvises til DSL § 20.
Det genoptagne bo overtaget efter § 58 Hvis det genoptagne bo oprindelig blev overtaget af den efterlevende  

 ægtefælle efter § 58, vil tilkomsten af nye aktiver eller passiver i  

 almindelighed ikke have særlige skattemæssige konsekvenser, bortset fra  

 tilfælde, hvor boet bliver insolvent, og derved overgår til  

 insolvensbehandling, jf. herved § 52 , se B.B.6 og § 83, se B.E.1.4.
Det genoptagne bo omfattet af DBSL afsnit II (egtl. skifte) Hvis det genoptagne bo har været omfattet af reglerne i lovens afsnit II  

 (Dødsboer, som er selvstændige skattesubjekter), er der derimod i § 81, stk.  

 2-4, samt i § 82 enkelte tilpasninger i anvendelsen af reglerne i lovens  

 afsnit II på genoptagelsesboet.
Boopgørelsen i genoptagelsesboet er ligestillet  

 med en tillægsopgørelse, jf. herved DSL § 31, stk. 2, og § 66, stk. 3.
 § 81, stk. 2, udgør en præcisering i forhold til § 4, stk. 1, om  

 afgrænsning af boets indkomst og en udvidelse i forhold til den almindelige  

 skattepligtsbestemmelse i § 5.
Indkomstskattepligten for et genoptagelsesbo omfatter kun indtægter og  

 udgifter af de nytilkomne aktiver og passiver, der har forårsaget  

 genoptagelsen.
Tidsmæssigt udstrækkes skattepligten til at omfatte hele  

 perioden fra dødsfaldet og frem til skæringsdagen i boopgørelsen i  

 genoptagelsesboet.
 Skattepligtens ophør forrykkes dog som normalt ved a conto-udlodning og  

 ved eventuelle tilladelser til tillægsopgørelser.
Udbytteskat Reglerne om indkomstskattepligtens varighed indebærer, at indeholdt  

 udbytteskat efter KSL § 65 vedrørende aktier mv., der ikke har været omfattet  

 af det oprindelige bo, ikke skal tilbagebetales til genoptagelsesboet.
 Dette gælder, selv om begge boerne måtte være skattefritaget efter § 6,  

 stk. 1, og det gælder uden afbrydelse i den oprindelige boperiode, i perioden  

 frem til beslutningen om genoptagelse og i genoptagelsesboets boperiode.
Skattefritagne genoptagelsesboer § 81, stk. 3, omhandler afgrænsningen af skattefritagne genoptagelsesboer.
 Beløbsgrænserne i § 6, stk. 1, gælder, men de finder anvendelse på summen  

 af det genoptagne bo og genoptagelsesboet; sidstnævntes bomasse består som  

 nævnt kun af de nytilkomne aktiver og passiver.
Hvis det genoptagne bo var skattepligtigt, vil genoptagelsesboet også  

 altid være det.
Hvis det genoptagne bo var skattefritaget, afhænger det  

 genoptagne bos fritagelse af, hvorvidt de to boer tilsammen overholder de  

 beløbsmæssige begrænsninger i § 6, stk. 1, eller ej.
Genoptagelsesboet ikke skattefrit Hvis summen af de to boer ligger over beløbsgrænserne i § 6, stk. 1, er  

 genoptagelsesboet skattepligtigt.
Det genoptagne bo bliver dog ikke  

 skattepligtigt, hvor det før var skattefritaget, jf. herved § 81, stk. 4.
B.E.1.3 Særregler for ikkeskattefritagne genoptagelsesboer - § 82 Uudnyttede bundfradrag i det genoptagne bo § 82 rummer nogle særregler for de genoptagelsesboer, der ikke er  

 skattefritaget efter § 6.
§ 82, stk. 1, omfatter tilfælde, hvor hverken genoptagelsesboet eller det  

 genoptagne bo er fritaget for beskatning efter § 6. Genoptagelsesboet kan kun  

 opnå bofradrag efter § 30, stk. 2, i det omfang, fradraget ikke er opbrugt i  

 det genoptagne bo.
Hvis det genoptagne bo både har oppebåret bofradrag efter  

 § 30, stk. 2, og fradrag for mellemperioden efter § 30, stk. 3, anses  

 mellemperiodefradraget for opbrugt først.
Intet mellemperiodefradrag for genoptagelsesboet Derimod tildeles der ikke genoptagelsesboet selvstændigt fradrag for  

 mellemperioden efter § 30, stk. 3. Dette gælder, uanset hvor lang  

 mellemperioden måtte have været i det oprindelige bo, og uanset at  

 genoptagelsesboet i et vist omfang skal beskattes af afdødes indtægt i  

 mellemperioden, jf. § 81, stk. 2. Det maksimale fradag, der kan overføres fra  

 det genoptagne bo til genoptagelsesboet, er herefter det fulde bofradrag  

 efter § 30, stk. 2, i det indkomstår, der er relevant for det genoptagne bo.
 Ifølge § 82, stk. 2, gælder, at i tilfælde, hvor det genoptagne bo var  

 fritaget for beskatning efter § 6, og genoptagelsesboet ikke er  

 skattefritaget, gives der i genoptagelsesboets skat fuldt bofradrag efter §  

 30, stk. 2.
 Derimod gives der heller ikke i disse boer fradrag for mellemperioden  

 efter § 30, stk. 3.
B.E.1.4 Genoptagelse af uskiftet bo mv. - § 83 § 83 omhandler tilfælde, hvor det genoptagne bo oprindelig er afsluttet  

 ved, at den efterlevende ægtefælle har overtaget det efter en af  

 bestemmelserne i § 58, stk. 1, eller stk. 2, 1. pkt.
Forbigåede arvinger Hvis det efterfølgende godtgøres, at man har forbigået en anden arving  

 efter førstafdøde, kan dette efter omstændighederne betyde, at betingelserne  

 for at udlevere boet efter § 58 ikke længere er til stede, og at den  

 efterlevende ægtefælle må udrede dele af sin formue til den forbigåede  

 arving.
Boet er imidlertid rent faktisk overtaget efter § 58, og den  

 efterlevende ægtefælle har været undergivet beskatning, også vedrørende  

 afkast af det, der oprindelig var afdødes formue, efter reglerne i DBSL  

 kapitel 10 (Uskiftet bo mv.).
 Ligeledes kan fremkomsten af oversete, ikke prækluderede passiver efter  

 boets udlevering til uskiftet bo betyde, at boet efter afdøde bliver  

 insolvent, og at den efterlevende ægtefælle derfor ønsker at gøre brug af sin  

 ret til at træde tilbage fra udleveringen, jf. herved arvelovens § 16, stk.  

 2.
Kap. 10-beskatning ophæves - DBSL afsnit II anvendes I disse tilfælde ophæves beskatningen efter kapitel 10 (Uskiftet bo mv.)  

 af den efterlevende ægtefælle samtidig med, at genoptagelsesboet, der her  

 omfatter hele det oprindelig udleverede bo, undergives beskatning efter  

 lovens afsnit II, herunder eventuelt beskatning som insolvent efter KKSL's  

 regler, jf. § 52. se ovenfor B.B.6.
