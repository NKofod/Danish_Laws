 I henhold til § 51 i lov nr. 237 af 6. juni 1985 om  

 arbejdsmarkedsuddannelser fastsættes efter forhandling med uddannelsesrådet  

 følgende nye bestemmelser samt ændringer i bekendtgørelserne nr. 459, nr.  

 460, nr. 461 og nr. 462 af 11. juli 1986:
Formål, indhold, projektledelse og struktur Formål § 1.  Med det formål at afprøve muligheden for en  

 regional styring og koordinering af arbejdsmarkedsuddannelsesaktiviteter  

 iværksættes et pilotprojekt i Fyns amtskommune.
 Stk. 2.  Ansvaret for iværksættelse og gennemførelse af  

 pilotprojektet påhviler arbejdsmarkedsnævnet på Fyn, jfr. § 5.
§ 2.  Den regionale styring og koordinering af  

 arbejdsmarkedsuddannelserne omfatter dimensionering af og prioritering mellem  

 uddannelsesaktiviteter på Fyn.
Arbejdsmarkedsuddannelsernes formål, form og  

 indhold berøres ikke af projektet.
 § 3.  Pilotprojektet gennemføres over en periode på 2  

 år med start den 1. januar 1988. Arbejdsministeren kan efter forelæggelse for  

 uddannelsesrådet beslutte, at projektet gennemføres over en kortere eller  

 længere periode.
Indhold § 4.  Pilotprojektet omfatter følgende  

 arbejdsmarkedsuddannelser:
 Stk. 2.  Arbejdsministeren kan efter forelæggelse for  

 uddannelsesrådet beslutte at inddrage flere uddannelser under projektet eller  

 at undtage uddannelser omfattet af stk. 1.
 Stk. 3.  Arbejdsmarkedsuddannelserne skal gennemføres  

 ved anvendelse af de godkendte undervisningsplaner inden for de enkelte  

 uddannelser.
 Stk. 4.  VTP-kurser kan iværksættes efter de gældende  

 regler og inden for de afsatte bevillinger til pilotprojektet.
 Stk. 5.  Uddannelsesinstitutionerne på Fyn kan  

 gennemføre kurser efter reglerne om indtægtsdækket virksomhed.
Projektledelse § 5.  Arbejdsmarkedsnævnet har til opgave, Stk. 2.  Arbejdsmarkedsnævnets kompetence er begrænset  

 til dispositioner, der ikke rækker ud over forsøgsperioden.
Struktur § 6.  Arbejdsmarkedsnævnet suppleres i forsøgsperioden  

 ved behandling af sager vedrørende pilotprojektet med 3 tilforordnede  

 medlemmer, der repræsenterer skolebestyrelser for henholdsvis de fynske  

 handelsskoler, tekniske skoler og Den fynske Specialarbejderskole.
Stk. 2.  Arbejdsmarkedsnævnet nedsætter branchekomiteer,  

 der har til opgave at vurdere behovet for arbejdsmarkedsuddannelser inden for  

 komiteens område og afgive udtalelse herom til AMN.
Branchekomiteerne skal  

 løbende følge udviklingen i behovene og udtale sig herom til AMN.  

 Branchekomiteerne sammensættes paritetisk samt med deltagelse af  

 repræsentanter for uddannelsesinstitutionerne og arbejdsformidlingen.
Specialarbejderuddannelsen § 7.  Arbejdsmarkedsnævnet kan tillade, at uddannelsen  

 placeres på uddannelsessteder eller virksomheder, der af direktøren for  

 arbejdsmarkedsuddannelserne er godkendt til at gennemføre  

 specialarbejderuddannelse.
 § 8.  Den fynske Specialarbejderskole skal til  

 arbejdsmarkedsnævnet udarbejde budgetforslag, herunder aktivitetsplan for de  

 enkelte brancheområder.
 § 9.  Arbejdsmarkedsnævnet fastsætter tilskudsramme  

 til Den fynske Specialarbejderskole.
 Stk. 2.  Anskaffelser over 100.000 kr. til Den fynske  

 Specialarbejderskole skal godkendes af arbejdsmarkedsnævnet, jfr. § 22.
 § 10.  Arbejdsmarkedsnævnet fastsætter en  

 tilskudsramme til de enkelte uddannelsessteder eller virksomheder, der er  

 nævnt i § 7.
Efteruddannelse af faglærte § 11.  Arbejdsmarkedsnævnet iværksætter  

 efteruddannelse af faglærte inden for de omfattede fag.
 Stk. 2.  Arbejdsmarkedsnævnet kan overlade dele af  

 nævnets opgaver til uddannelsesinstitutioner, der gennemfører den  

 grunduddannelse, som efteruddannelsen knytter sig til, eller andre  

 uddannelsessteder og virksomheder, godkendt af direktøren for  

 arbejdsmarkedsuddannelserne.
 § 12.  Arbejdsmarkedsnævnet har til opgave at  

 udarbejde eller påse, at der udarbejdes aktivitets- og budgetforslag for de  

 enkelte faglige områder og fastsætte tilskudsramme til de enkelte  

 uddannelsesinstitutioner, jfr. § 11.
 § 13.  Arbejdsmarkedsnævnet afgør efter drøftelse med  

 Direktoratet for Erhvervsuddannelserne, om der kan ydes statstilskud til  

 uddannelsesinstitutioner, der gennemfører de grunduddannelser, som  

 efteruddannelsen knytter sig til, til anskaffelse af supplerende udstyr og  

 inventar til efteruddannelseskurser inden for områder, der ikke er indført  

 eller besluttet indført i grunduddannelserne.
 § 14.  Gennemførelse af virksomhedstilpassede kurser  

 med nedsatte statstilskud skal foreståes af arbejdsmarkedsnævnet eller  

 uddannelsesinstitutionerne.
Arbejdsmarkedsuddannelser for personer med  

 erhvervskompetencegivende § 15.  Arbejdsmarkedsnævnet og Den fynske  

 Specialarbejderskole iværksætter arbejdsmarkedsuddannelser for personer med  

 en erhvervskompetencegivende ungdomsuddannelse m.fl. (arbejdsledere,  

 laboranter, tekniske assistenter m.fl.).
 Stk. 2.  Arbejdsmarkedsnævnet kan overlade dele af  

 nævnets opgaver til uddannelsesinstitutioner, der gennemfører de  

 grunduddannelser, uddannelsen knytter sig til, eller andre uddannelsessteder  

 og virksomheder, godkendt af direktøren for arbejdsmarkedsuddannelserne.
 § 16.  Arbejdsmarkedsnævnet skal udarbejde eller påse,  

 at der udarbejdes aktivitets- og budgetforslag for de enkelte faglige  

 delområder og fastsætte tilskudsrammer til de enkelte  

 uddannelsesinstitutioner, jfr. § 15.
 § 17.  Gennemførelse af virksomhedsstilpassede kurser  

 med nedsatte statstilskud skal foreståes af arbejdsmarkedsnævnet, Den fynske  

 Specialarbejderskole eller uddannelsesinstitutioner.
Erhvervsforberedende uddannelse § 18.  Erhvervsforberedende uddannelse iværksættes af  

 Den fynske Specialarbejderskole.
 § 19.  Arbejdsmarkedsnævnet fordeler de godkendte  

 årlige bevillinger til erhvervsforberedende uddannelse på kursustyper,  

 herunder EIFU-kurser, EIFL-kurser og særlige erhvervsforberedende kurser for  

 indvandrere, og fastsætter tilskudsramme til Den fynske Specialarbejderskole.
Statstilskud § 20.  Statstilskuddene til pilotprojektet fastsættes  

 på de årlige finanslove.
Arbejdsmarkedsnævnet afgiver efter indhentet  

 udtalelse fra branchekomiteerne og Den fynske Specialarbejderskole en  

 indstilling til direktøren for arbejdsmarkedsuddannelserne om  

 statstilskuddenes størrelse senest 1. april i året forud for bevillingsåret.
§ 21.  Arbejdsmarkedsnævnet fordeler de afsatte årlige  

 bevillinger til pilotprojektet på arbejdsmarkedsuddannelsesaktiviteter.
Ved  

 denne fordeling kan arbejdsmarkedsnævnet fravige den i finansloven forudsatte  

 fordeling, dog således at uddannelsesaktiviteten inden for de enkelte  

 arbejdsmarkedsuddannelser højst må ændres med +/- 10 pct. i forhold til  

 finanslovens forudsætninger.
 Stk. 2.  Arbejdsmarkedsnævnet kan i løbet af finansåret  

 foretage ændringer i fordelingsplanen under overholdelse af begrænsningen  

 efter stk. 1.
 § 22.  Anskaffelser af udstyr og inventar på et beløb  

 op til 300.000 kr. skal godkendes af arbejdsmarkedsnævnet, med mindre der er  

 fastlagt særlige dispositionsbeføjelser.
 Stk. 2.  Anskaffelser på 300.000 kr. eller derover skal  

 godkendes af direktøren for arbejdsmarkedsuddannelserne.
 § 23.  Arbejdsmarkedsnævnet kan yde a conto  

 statstilskud på grundlag af godkendt budget, svarende til afholdte  

 nettoudgifter.
 § 24.  Arbejdsmarkedsnævnet kan tillade, at  

 uddannelsesstedet modtager forskud.
 § 25.  Arbejdsmarkedsnævnet aflægger regnskab til  

 direktøren for arbejdsmarkedsuddannelserne for forbruget på  

 statstilskudskontiene til pilotprojektet.
 § 26.  Arbejdsmarkedsnævnet indsender hvert kvartal  

 oplysninger om henholdsvis planlagt, godkendt og afviklet aktivitet samt de  

 hermed forbundne udgifter til direktøren for arbejdsmarkedsuddannelserne.
Øvrige bestemmelser § 27.  Direktøren for arbejdsmarkedsuddannelserne kan  

 efter forhandling med arbejdsmarkedsnævnet fastsætte nærmere retningslinier  

 for de i kapitel 6 anførte bestemelser.
 Stk. 2.  Retningslinier vedrørende kursusadministration,  

 -tilrettelæggelse og -gennemførelse fastsat af direktøren for  

 arbejdsmarkedsuddannelserne og gældende for hele landet vil også finde  

 anvendelse på Fyn.
Ikrafttrædelse § 28.  Bekendtgørelsen træder i kraft ved  

 offentliggørelsen i Lovtidende.
 Denne bekendtgørelse ophæver eller ændrer nedenstående paragraffer for  

 pilotprojektet.
 I bekendtgørelse nr. 459: § 13, stk. 2; § 15, stk. 1, nr. 1 og 3; § 35,  

 stk. 1, nr. 1; § 40, stk. 2; § 45; § 47, stk. 1 og 3; § 48, stk. 1; § 49 og §  

 50.
 I bekendtgørelse nr. 460: § 1, stk. 3 og 4; § 13, stk. 2; § 15, stk. 1,  

 nr. 1 og 3; § 36, stk. 1, nr. 1 og 5; § 42, stk. 2; § 48; § 49, stk. 1; § 52,  

 stk. 1; § 53; § 54; § 58, stk. 1 og 2; § 59 og § 66.
 I bekendtgørelse nr. 461: § 1, stk. 2 og 3; § 13, stk. 2; § 15, stk. 1,  

 nr. 1 og 3; § 24, stk. 1, nr. 1 og 5; § 33, stk. 2; § 38; § 39, stk. 1; § 42,  

 stk. 1; § 43; § 44 og § 56.
 I bekendtgørelse nr. 462: § 1, stk. 4; § 5, stk. 2, nr. 3 og 4; § 13, stk.  

 2; § 14 og § 15.
