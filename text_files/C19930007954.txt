( Til samtlige kommuner og amtskommuner  

 m.fl.) Ved lov nr. 275 af 6. maj 1993 er der gennemført ændringer i  

 opholdskommunereglerne i lov om social bistand og lov om social pension.
 Loven er trådt i kraft d. 9. maj 1993. Se dog om særlige bestemmelser om  

 ikrafttrædelse under III.
 Ændringerne i lov om social bistand betyder først og fremmest forbedrede  

 regler om plejeforanstaltninger i eget hjem og bofællesskaber m.v.
 Opholdskommunereglerne i bistandsloven, der handler om kommunernes  

 forpligtelser over for borgerne og regulerer kommunernes indbyrdes  

 betalingsforpligtelser, er med loven blevet præciseret og moderniseret.
Et af formålene har været at lette mulighederne for, at personer med  

 handicap kan flytte til en anden kommune med sikkerhed for, at deres behov  

 for hjælp stadig opfyldes.
Det drejer sig om flytning til en anden kommune  

 for personer med meget omfattende plejeforanstaltninger i eget hjem.
Dernæst  

 drejer det sig om flytning til bofællesskaber for personer med vidtgående  

 fysisk eller psykisk handicap.
Lovændringen sikrer personer en ret til at  

 flytte i bofællesskab i en anden kommune, når særlige forhold taler for det,  

 hvilket vil være ønske om tæt kontakt til nære pårørende.
Herudover er der i bistandsloven givet mulighed for refusion for udgifter  

 til varig hjemmehjælp under midlertidigt ophold i en anden kommune, når der  

 er ydet hjælp i mere end 1 måned.
Det drejer sig især om personer, der tager  

 ophold i sommerhuskommuner.
 Der er indført en forældelsesregel på 3 år for krav om betaling fra en  

 tidligere opholdskommune.
 På pensionsområdet har reglerne om kommunal medfinansiering af de sociale  

 pensioner skabt behov for revision af reglerne om, hvilken kommune der skal  

 administrere og afholde den kommunale andel af udgiften til pension ved  

 flytning til en institution m.v. i en anden kommune.
 Pensionslovens regler om, at det er den tidligere bopælskommune, der  

 administrerer og afholder den kommunale andel af udgifterne til pension, er  

 derfor udvidet til at omfatte alle relevante opholdssteder eller  

 institutioner efter bistandsloven m.v.
 Om de enkelte ændringer kan følgende oplyses:
I.
Lov om social bistand 1. Om praksis efter § 11, stk. 1, nr. 1, og 2.
 § 11,  stk. 1, nr. 1, anses efter fast praksis at  

 dække den situation, at en person under medvirken fra en anden kommune eller  

 offentlig institution gennemfører behandlings- uddannelses- eller  

 beskæftigelsesmæssige foranstaltninger, der indebærer flytning til en anden  

 kommune.
Endvidere anvendes denne regel sammen med reglen i § 11, stk. 1, nr. 2,  

 efter praksis, hvis ophold i institution, herunder f. eks.
Kriminalforsorgens  

 institutioner, sygehus eller lignende behandlingsinstitution afsluttes med,  

 at den pågældende ved medvirken fra en anden kommune eller offentlig  

 myndighed får selvstændig bopæl i den nuværende opholdskommune.
Disse  

 situationer er allerede beskrevet i Socialministeriets cirkulære af 15.  

 august 1975 om bistandslovens almindelige bestemmelser og i  

 Socialministeriets cirkulære om bistand efter bistandslovens afsnit I-VI til  

 personer med vidtgående fysiske eller psykiske handicap af 28. juni 1979.
 2. Hjælpeordninger efter § 48, stk. 4.
§ 11,  stk. 1, nr. 1, er udvidet til at omfatte de  

 situationer, hvor personer, som får hjælp til betaling af meget omfattende og  

 kostbare plejeforanstaltninger i eget hjem - i praksis kaldet hjælpeordninger  

 - flytter til en anden kommune.
Udvidelsen tager direkte sigte på de  

 hjælpeordninger, som ydes efter § 48, stk. 4, og som er beskrevet i  

 Socialministeriets vejledning om hjælp efter bistandslovens § 48 af 3. juli  

 1987.
 Formålet er at gøre det lettere for en lille gruppe stærkt handicappede  

 personer at flytte til en anden kommune med sikkerhed for, at hjælpen, som de  

 er helt afhængige af, ikke ophører p.g.a. flytningen.
 Reglen gælder kun ved medvirken fra en kommune eller offentlig myndighed.  

 Når en person selv vælger at tage ophold i en anden kommune, frigøres en  

 tidligere opholdskommune for betalingsforpligtelsen.
 3. Bofællesskab efter bistandslovens § 68.
 Det fremgår forudsætningsvis af afgørelser fra Den Sociale Ankestyrelse,  

 at § 11, stk, 1, nr. 1, kan finde anvendelse, når en person under medvirken  

 af en kommune eller offentlig myndighed tager ophold i en anden kommune i et  

 bofællesskab efter bistandslovens § 68.
 Da der alligevel har været en vis usikkerhed om denne fortolkning, er det  

 præciseret i § 11, stk 1, nr.1, at reglen også omfatter bofællesskaber efter  

 § 68.
 4. Ret til at flytte i bofællesskab i en anden kommune  

 for at bevare kontakt til nære pårørende.
 § 11,  stk. 1, nr. 3, udvides, så den også omfatter  

 bofællesskaber efter bistandslovens § 68.
 Kriterierne for at flytte over i et bofællesskab i en anden kommune.
 Det fremgår af bistandslovens § 68, at en kommune kan tilbyde personer med  

 et vidtgående fysisk eller psykisk handicap ophold i et bofællesskab.
 Ligesom ved andre foranstaltninger efter bistandsloven vurderer kommunen,  

 om bofællesskab er et egnet botilbud for den enkelte.
 Det er således en betingelse for at kunne visiteres til ophold i et  

 bofællesskab efter § 68, at man har et vidtgående fysisk eller psykisk  

 handicap.
 Efter ændringen vil en person, der opfylder betingelserne for at blive  

 optaget i et bofællesskab både i fraflytningskommunen og  

 tilflytningskommunen, have ret til at blive optaget i et bofællesskab i en  

 anden kommune, når ganske særlige forhold taler for det.
 De nærmere regler om betingelserne for at være berettiget til at flytte  

 til et bofællesskab i en anden kommune vil blive fastsat med hjemmel i § 68,  

 stk. 4.
 Hermed ligestilles bofællesskabsbeboere med de grupper, som ved  

 lovændringen i marts 1992 af bistandslovens §§ 83 og 115 fik ret til, når  

 særlige forhold taler for det, at blive optaget i institution eller få anvist  

 en ældreegnet bolig i en anden kommune/amtskommune end den aktuelle  

 opholdskommune.
 De nærmere betingelser for at få ret til at flytte efter disse  

 bestemmelser, er fastsat af socialministeren i bekendtgørelse nr. 585 af 24.  

 juni 1992 om optagelse i plejehjem m.v. i anden kommune og bekendtgørelse nr.  

 958 af 4. december 1992 om institutioner efter bistandslovens § 112, stk. 1  

 og 2.
 Som særlige forhold er nævnt ønsket om at bevare en tæt kontakt til nære  

 pårørende i tilflytningskommunen.
 De regler, som socialministeren ifølge ændring af § 68, fastsætter om  

 betingelserne for at blive optaget i et bofællessskab, vil blive parallelle  

 med de gældende regler på plejehjems- og § 112- institutionsområdet, således  

 at det er afgørende for, om man har ret til at blive optaget i bofællesskab i  

 en anden kommune, at der foreligger et ønske om at bevare en tæt kontakt til  

 nære pårørende i tilflytningskommunen.
 5. Aftale mellem kommuner om refusion ved flytning.
Der er ved lov af 23. marts 1992 gennemført en regel om, at kommuner kan  

 aftale, at fraflytningskommunen fortsat afholder udgifterne til bistand, når  

 en person, flytter til en ældrebolig i medfør af lov om boliger for ældre og  

 personer med handicap, m.v., i en anden kommune.
Efter denne regel i  

 bistandsloven kan kommunerne træffe en aftale, der gælder, så længe personen  

 bor i en af de omhandlede boliger.
Der har imidlertid vist sig behov for, at  

 der også kan indgås en aftale, der omfatter den situation, at en person med  

 stort plejebehov efterfølgende optages i et plejehjem.
Reglen i § 11, stk. 2,  

 ændres derfor, således at kommunerne har mulighed for i aftalen at fastsætte,  

 om denne kun skal gælde, sålænge den pågældende bor i den anviste bolig.
6. Hjemmehjælp under midlertidigt ophold i en anden  

 kommune På baggrund af drøftelser i en analysegruppe under Socialministeriet  

 vedrørende sommerhuskommunernes problemer med hjemmehjælp m.v. til personer,  

 der uden for sommerperioden har bopæl i en anden kommune, indføres der en  

 særlig refusionsregel.
Efter denne regel kan den midlertidige opholdskommune  

 kræve refusion for personer, der i den hidtidige opholdskommune har modtaget  

 varig hjemmehjælp.
Retten til refusion kan kræves for de fremtidige udgifter  

 til hjemmehjælp, når der i den midlertidige opholdskommune er ydet varig  

 hjemmehjælp i over 1 måned.
Der kan dog højst kræves refusion for hjælp  

 svarende til det antal timer, der er ydet umiddelbart forud for det  

 midlertidige ophold.
Der kan ikke ydes refusion for den første måned.
 Der er således kun refusion ved større hjælpebehov af en vis permanent  

 karakter, således at der ikke bliver administrativt besvær med refusion i  

 forbindelse med kortvarige ophold i en kommune.
 Reglen omfatter alle midlertidige ophold, hvorunder man samtidig  

 »hører til« i en anden kommune, dvs. ophold i sommerhuse, højskoler  

 (f.eks for handicappede), hos familie m.v.
 Da refusionen maksimalt omfatter hjælp svarende til det gennemsnitlige  

 antal timer, der har været ydet i den hidtidige opholdskommmune umiddelbart  

 forud for det midlertidige ophold, vil den hidtidige kommunes refusion højst  

 kunne udgøre den »besparelse«, denne kommune ellers ville få ved,  

 at den sædvanlige hjælp fortsætter i en midlertidig opholdskommune.
Reglen forudsætter principielt, at det er muligt at opgøre timetallet for  

 hjemmehjælpen - hvad der kan være vanskeligt i kommuner, som har indført  

 integreret hjemmepleje omfattende såvel hjemmehjælp som hjemmesygepleje.
Det  

 forudsættes imidlertid, at der foretages visse gennemsnitsopgørelser specielt  

 af hjemmehjælpen.
 Opholdskommunereglerne siger ikke noget om, hvor meget hjælp den enkelte  

 skal have, men drejer sig kun om fordeling af udgifterne mellem kommunerne.  

 Reglen afskærer derfor ikke en hjemmehjælpsmodtager fra at få forøget  

 timetallet under det midlertidige ophold.
 Hvis den midlertidige opholdskommune finder behov for yderligere hjælp  

 enten på grund af et akut yderligere behov eller på grund af forhold på det  

 midlertidige opholdssted, har denne kommune selv betalingsforpligtelsen.
Det må imidlertid understreges, at uanset at flere kommuner har  

 betalingsforpligtelsen, er det den aktuelle opholdskommune, der har ansvaret  

 for ydelsen af den samlede bistand.
Hjemmehjælpen vil i forhold til  

 modtageren altid skulle betragtes som en samlet ydelse.
Omfanget af ydelsen  

 vurderes løbende af opholdskommunen ud fra en samlet vurdering af det  

 aktuelle behov, herunder behov i forbindelse med midlertidig svækkelse på  

 grund af f. eks. akut sygdom, brækket ben eller andet.
6. Forældelse På baggrund af ønsker fra kommunal side indføres der en objektiv  

 forældelsesregel for krav mod en tidligere opholdskommune i medfør af § 11,  

 stk. 1 og 4. Et sådant krav skal for at kunne gøres gældende mod en tidligere  

 opholdskommune rejses senest 3 år efter hjælpens ydelse.
 Baggrunden er, at kommunerne med mellemrum modtager henvendelser fra andre  

 kommuner om refusionskrav efter bistandslovens § 11 for udgifter i  

 forbindelse med støtte, navnlig i form af ophold i sociale institutioner, der  

 strækker sig over en længere årrække.
 Der er typisk tale om personer med vidtgående fysiske eller psyksiske  

 handicap, som har boet i institution det meste af deres liv, og om, at en  

 kommune ofte ved et tilfælde opdager, at en anden kommune var opholdskommune  

 ved anbringelsen og derfor skal bære den kommunale andel af udgiften.
 Reglen medfører ikke bortfald af krav på refusion for fremtidige ydelser.
II.
Lov om social pension.
1. Administrationen Efter § 57 i lov om social pension varetager bopælskommunen eller den  

 seneste bopælskommune administrationen af pensionsloven, med mindre andet er  

 bestemt.
 Efter § 58 bevarer en kommune bopælskommuneforpligtigelsen efter § 57 for  

 de personer, der får tilkendt pension eller modtager pension, og som er  

 optaget eller optages i en anden kommune i en af de institutionstyper mv.,  

 der er nævnt i § 58.
 Det er således som hidtil den seneste bopælskommune, der varetager  

 administrationen af lov om social pension i de tilfælde, der er nævnt i § 58.
 Ved lovændringen er der sket en udvidelse af § 58, således at en kommune  

 også bevarer bopælskommuneforpligtigelsen for de personer, der får tilkendt  

 pension eller modtager pension, og som er optaget eller optages i:
- opholdssteder for børn og unge efter bistandslovens § 66, - pleje i private hjem eller ophold i bofællesskab for personer med  

 vidtgående fysisk eller psykisk handicap efter bistandslovens § 68, - døgnophold efter bistandslovens § 68 a, jf. §§ 66 og 96, - døgninstitutioner for børn og unge efter bistandslovens § 96, - ophold i forsorgshjem og andre institutioner efter bistandslovens § 105  

 og - ophold i bolig, bofællesskab m.v., der træder i stedet for og kan  

 sidestilles med ophold i institution m.v. efter § 58, nr. 1-9.
Disse opholdssteder m.v. har hidtil ikke været omfattet af pensionslovens  

 § 58, hvorfor beboere på disse institutioner i relation til pensionsloven har  

 haft bopæl i opholdskommunen, dvs. i den kommune, hvor institutionerne  

 ligger.
Det har medført store udgifter til pension for de kommuner, der har  

 sådanne opholdssteder/institutioner.
 Da der stadig udvikles forskellige nye bosteder mv., der træder i stedet  

 for de institutionsformer, der direkte er nævnt i § 58, omfatter udvidelsen  

 også boformer, der træder i stedet for de ovennævnte.
 Endvidere er der givet kommunerne mulighed for at aftale refusion ud over  

 de tilfælde, der er nævnt i § 58 i pensionsloven.
 Det kan f. eks. være i tilfælde, hvor der er tale om ophold på eller  

 udflytning fra skolehjem, der ikke er omfattet af sociallovgivningens regler,  

 eller kriminalforsorgens institutioner.
 2. Finansieringen.
 Den kommune, der efter 1. januar 1992 tilkender eller afgiver indstilling  

 om pension til revaliderings- og pensionsnævnet, afholder den kommunale andel  

 af udgifterne til pension indtil pensionisten fylder 60 år.
 Der gælder dog særlige regler, hvis pensionisten fraflytter kommunen, jf.  

 Socialministeriets vejledning af 12. november 1991, pkt. 7, om omlægninger af  

 regler om tilkendelse af førtidspension, refusionssatser og ankestrukturen på  

 det sociale område.
Hvis en pensionist er optaget i en institution m.v. omfattet af  

 pensionslovens § 58, afholdes den kommunale andel af udgiften til pension af  

 den kommune, der har tilkendt/indstillet til pension, sålænge pensionisten er  

 optaget i institutionen mv.
Der gælder dog særlige regler for institutioner  

 efter bistandslovens § 112, stk. 1. Der henvises til ovennævnte vejledning.
 Ved lovændringen er det præciseret, at det under ophold på institution  

 m.v. i en anden kommune er den tidligere bopælskommune, hvorfra en person er  

 optaget på institution m.v., der skal varetage administrationen og finansiere  

 den kommunale andel af alle pensionens bestanddele, herunder personligt  

 tillæg.
 Hvis pensionisten tager bopæl uden for institutionen m.v., afholdes  

 udgiften til pension fortsat af denne kommune, indtil pensionisten sammenlagt  

 har boet uden for institutionen m.v. i 6 år.
III.
Ikrafttrædelses- og overgangsregler.
 Ændringsloven er trådt i kraft den 9. maj 1993.
 Reglen i § 11, stk. 5, i lov om social bistand gælder ikke for krav på  

 refusion fra en tidligere opholdskommune, der er fremsat inden lovens  

 ikrafttræden.
 Udvidelsen af institutionsformer mv. efter pensionslovens § 58, jf. § 52,  

 har også virkning for personer, for hvem der ved lovens ikrafttræden ikke er  

 truffet afgørelse eller afgivet indstilling til revaliderings- og  

 pensionsnævnet om social pension, hvis de efter flytning fra en kommune  

 vedvarende har haft ophold i en af de institutioner m.v., der er omfattet af  

 lovens § 58, nr. 4-8 og nr. 10.
