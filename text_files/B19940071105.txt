I medfør af § 12 i lov nr. 343 af 14. maj 1992 om kød (kødloven) og efter bemyndigelse fra landbrugsministeren fastsættes følgende:
 § 1.  Virksomheder, der er autoriseret eller godkendt  

 til slagtning af fjerkræ, skal udtage enkeltprøver af slagtekroppe til  

 undersøgelse for forekomst af Salmonella.
 Stk. 2.  Virksomhederne skal indsende prøverne til  

 undersøgelse på Veterinærdirektoratets Laboratorium eller på et laboratorium,  

 der er godkendt hertil af Veterinærdirektoratet.
 Stk. 3.  Typebestemmelser af Salmonella-positive  

 kulturer skal foretages på Statens Veterinære Serumlaboratorium.
§ 2.  Alle resultater af de laboratoriemæssige  

 undersøgelser skal af laboratoriet indberettes til virksomheden og  

 Veterinærdirektoratet.
Resultaterne skal opbevares på laboratoriet i mindst 1  

 år og på forlangende forevises Veterinærdirektoratet.
 § 3.  Den i §§ 1 og 2 nævnte udtagning og indsendelse  

 af prøver, foretagelse af laboratorieundersøgelser samt registrering og  

 indberetning af resultater skal ske efter Veterinærdirektoratets anvisning.
 § 4.  Kød, hvori der påvises Salmonella efter den i §  

 1 nævnte bakteriologiske undersøgelse, må kun anvendes efter  

 Veterinærdirektoratets anvisning.
 § 5.  Til refusion af virksomhedernes udgifter i  

 forbindelse med indsendelse og bakteriologisk undersøgelse af materiale  

 betaler Veterinærdirektoratet 70 kr. pr. prøve.
 Stk. 2.  Udgifter i forbindelse med typebestemmelse af  

 Salmonella-positive prøver afholdes af staten.
 § 6.  Bekendtgørelsen træder i kraft den 25. juli 1994  

 og har virkning for prøver, der er udtaget efter den 25. juli 1994.
