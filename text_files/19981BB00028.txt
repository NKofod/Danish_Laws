Fremsat den 29. oktober 1998 af  

 Kim Behnke (FP), Tom Behnke (FP), Thorkild B.
F  

 ransgaard (FP) og Kirsten Jacobsen (FP) Forslag til folketingsbeslutning om vurdering af små landbrugsejendomme efter  

 bondegårdsreglen Folketinget pålægger regeringen at  

 fremsætte lovforslag, som sikrer, at små landbrugsejendomme,  

 hvorpå der er landbrugspligt og bopælspligt, vurderes efter den  

 såkaldte bondegårdsregel.
Bemærkninger til forslaget Beslutningsforslaget er med nogle ændringer i  

 bemærkningerne en genfremsættelse af Fremskridtspartiets  

 beslutningsforslag nr.
B 14 fra folketingsåret 1997-98 (2. samling).  

 Der henvises vedrørende beslutningsforslag nr.
B 14 til  

 Folketingstidende, tillæg A 1370 og 1368, forhandlingerne 787 og 2554  

 og tillæg B 393.
Praksis er utrolig forskellig fra vurderingsråd til  

 vurderingsråd, og selv inden for geografisk meget afgrænsede  

 områder kan der forekomme helt uforståelige forskelle.
Dette  

 problem er også kendt fra tidligere vurderingsrunder.
Den 20. alm.  

 vurdering gav da også det generelle indtryk, at vurderingen af disse  

 ejendomme stadig sker på fuldkommen urimelig og ofte tilfældig  

 vis.
Det er helt uacceptabelt og strider mod ejernes retsbevidsthed.
Der var  

 således en markant forskelsbehandling ved vurdering af en ejendoms  

 status som enten landejendom eller beboelsesejendom afhængig af, hvor i  

 landet ejendommen var beliggende.
 Ændringerne i forbindelse med 20. alm. vurdering  

 skyldes bl.a. en landsretsdom fra 1993, hvoraf det fremgår, at  

 ejendomme med jordtilliggende på under ti tønder land, der ikke  

 dyrkes som landbrug, er at betragte som parcelhuse.
 Uanset begrundelsen finder forslagsstillerne det ikke  

 rimeligt, og vurderingen af disse ejendomme bør ændres, da det  

 er i alles interesse, at der fastholdes en positiv udvikling i  

 landdistrikterne.
Forslagsstillerne mener, at der de sidste år har  

 fundet en god og gavnlig udvikling sted i de mindre landbrug.
Bevidste unge  

 familier flytter ud i landdistrikterne, overtager de mindre ejendomme,  

 renoverer og istandsætter bygningerne.
De bruger deres nyerhvervelse  

 til såvel traditionelle som nye spændende måder at drive  

 landbrug på.
Her kan nævnes gårdbutikker og  

 stalddørssalg, og halv- og/eller heløkologiske produkter  

 opstår.
Der sker i øjeblikket en rivende udvikling inden for de  

 små landbrug både landbrugsmæssigt, socialt og kulturelt.  

 Denne udvikling vil forslagsstillerne gerne støtte.
Alene ved den 20. alm. vurdering skiftede et stort antal  

 ejendomme status fra landbrugsejendom til beboelsesejendom.
At vurderingen  

 end ikke foregik ensartet, gør det naturligvis ikke nemmere at  

 acceptere for de berørte.
 Forslagsstillerne finder det meget foruroligende, at  

 vurderingsmyndighederne opstiller egne regler og love, der intet har med den  

 lovgivning at gøre, som de er sat til at administere.
Landsskatteretten afgjorde ved en kendelse den 24. juni  

 1997 en sag, der omhandlede en typisk lille landbrugsejendom på 2,5  

 hektar beliggende i Nordsjælland.
Ved 20. alm. vurdering var  

 landbrugsejendommen blevet klassificeret til parcelhus.
Landsskatteretten  

 afgjorde, at ejendommen skulle føres tilbage til landbrugsstatus.
Som  

 direkte følge heraf gælder, at des længere tid man har  

 boet på ejendommen, og des ældre ejeren er, des mere sandsynligt  

 er det, at ejendommen får landbrugsstatus.
Dette betyder, at den unge  

 familie, der køber eller overtager et mindre landbrug med henblik  

 på at dyrke jorden og opbygge eller vedligeholde driften i den tro, at  

 det er et landbrug, må se sig straffet som pludelig ejer af et  

 parcelhus.
Det virker absurd, når man ved handelen vedgår  

 såvel bopæls- som landbrugspligt.
Dette er på ingen måde den af regeringen og de  

 øvrige partier ønskede udvikling.
Det er med stor bekymring, at  

 forslagsstillerne således ser vurderingsmændene gøre sig  

 selv til herre over udviklingen.
Forslagsstillerne finder det ikke rimeligt, at  

 skatteborgere over natten må erfare, at status på deres  

 landejendom er blevet ændret til parcelhusstatus. Ændringen  

 medfører jo en langt højere vurdering af disse ejendomme med en  

 alvorlig økonomisk belastning af den enkelte families økonomi  

 til følge.
Det må også tages med i betragtning, at der er  

 tale om en økonomisk belastning, det ikke har været muligt at  

 tage højde for ved købet af ejendommen.
Dette har  

 skatteministeren dog indvilliget i at rette op på, idet ejerne fra og  

 med 1999-vurderingen får information om de økonomiske  

 konsekvenser af overgangen fra landbrug til beboelse.
Om end det er  

 glædeligt, løser det ikke problemstillingen.
Essensen er, at det  

 er nødvendigt at præcisere, hvad der definitorisk er  

 landbrugsdrift, og hvad der er beboelse.
Det vil, alt andet lige, tilskynde  

 de unge familier til at flytte på landet og medføre betydelige  

 administrative lettelser.
Pressen har løbende bragt artikler om problemet,  

 ligesom Skatteudvalget har stillet spørgsmål til  

 skatteministeren.
Skatteudvalget modtog endvidere den 24. september 1997 fra  

 skatteministeren et notat af 7. august 1997 vedrørende  

 problemstillingen om vurdering af små landbrugsejendomme ved 20. alm.  

 vurdering.
Notatet havde forinden oversendelsen til Skatteudvalget  

 været forelagt for Ligningsrådet, som tog det til efterretning.  

 Der kan i øvrigt henvises til alm. del - bilag 697,  

 folketingsåret 1996-97.
Det fremgår bl.a. af notatet, at alene ved 20. alm.  

 vurdering skiftede 4.592 ejendomme status fra landbrugsejendom til  

 beboelsesejendom, og at dette har medført et stort antal klager.
Efter  

 de oplysninger, som fremgår af notatet, har 667 klaget på grund  

 af en ændring i status fra landejendom til beboelsesejendom, hvilket  

 svarer til en klageprocent på ca. 15 i forhold til det totale antal  

 ejendomme, som har skiftet status.
Dette skal sammenholdes med, at  

 klagefrekvensen for samtlige ejendomme ved 20. alm. vurdering er på  

 mindre end 1 pct.
Som et eksempel fra notatet kan nævnes, at i en  

 skyldkreds som Frederiksborg Vestre er der foretaget i alt 43 vurderinger,  

 som har ført til, at benyttelsen af ejendommen er gået fra  

 landejendom til beboelsesejendom.
Antallet af klager har været på  

 26; det vil sige, at over halvdelen af de berørte familier har valgt  

 at klage.
Det skal nævnes, at Frederiksborg og Fyns Amter er to af de  

 steder i landet, som er hårdest ramt af de vilkårlige  

 vurderingsændringer.
Ikke desto mindre kan eksemplet tjene til  

 illustration af den frustration, som hersker blandt almindelige skatteborgere  

 på dette område.
Forslagsstillerne opfordrer derfor Folketinget til at tage  

 initiativ til, at de gældende vurderingsregler ændres med henblik  

 på at genindføre den såkaldte bondegårdsregel for de  

 små landbrugsejendomme.
Derved vil de små »husmandssteder« igen  

 få luft til at eksistere, og det kan gøres ved at indføre  

 en værnsregel, således at »bondegårdsreglen« kun kommer til  

 at gælde for de personer, som rent faktisk driver et mindre landbrug  

 eller økologisk brug på ejendommen.
Og som skatteministeren selv påpeger i et svar til  

 Skatteudvalget, 1997-98, 2. samling, B 14   bilag 5, kan det enten ske  

 ved i lovgivningen at definere minimumskravene til omfanget af den  

 landbrugsmæssige virksomhed, eller at der indbygges en arealgrænse i vurderingsloven på  

 eksempelvis 2 ha.
Desuden kunne der   for at imødekomme misbrug i  

 relation til skattetænkning   indbygges en øvre  

 beløbsgrænse for ejendomsværdien.
Med andre ord, de  

 ejendomme, der alene anses for at være landbrug efter ovennævnte  

 værnsregler, vil kun kunne ansættes som landbrug, hvis  

 ejendomsværdien ikke overstiger en bestemt beløbsgrænse,  

 herunder om beløbsgrænsen er fastsat ud fra en vurdering af  

 ejendommen som landbrug eller som parcelhus.
 Det vil betyde, at de berørte ejere vil kunne  

 gå tilbage til den rigtige vurdering som landbrugsejendom, hvilket  

 bl.a. betyder en lavere lejeværdibeskatning, samtidig med at andre  

 skatteborgere, som bor på små landbrugsejendomme, ikke  

 behøver at frygte for en uventet ændring i deres  

 økonomi.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om vurdering af  

 små landbrugsejendomme efter bondegårdsreglen.
(Beslutningsforslag nr.
B 28).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
