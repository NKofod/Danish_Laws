 Indledning.
 Miljøbeskyttelsesloven pålægger amtsrådene, hovedstadsrådet og  

 kommunalbestyrelerne en række opgaver med hensyn til planlægning af  

 miljøbeskyttelen, herunder at »søge sikret de kvaliteter i de ydre  

 omgivelser, som er af betydning for menneskers hygiejniske og rekreative  

 levevilkår og for besvarelsen af et alsidigt dyre- og planteliv«.
 samtidig skal det gennem region- og kommuneplanlægningen tilstræbes, at  

 arealanvendelse fastlægges på en sådan måde, »at forureningen af luft,  

 vand og jord samt støjulemper forebygges, bl.a. ved bedst mulig adskillelse  

 af miljøbelastende aktiviteter og beboelse«.
 Den samordning af miljøbeskyttelse og fysisk planlægning, der her lægges  

 op til, er nærmere omhandlet i miljøbeskyttelseslovens kap. 9, hvorefter  

 amtsrådene med bistand fra kommunalbestyrelserne, ved kortlægning af  

 forureningskilder og forureningsbelastninger skal tilvejebringe det  

 vurderingsgrundlag med hensyn til miljøbeskyttelse og forebyggelse af  

 forurening, som skal indgå i planlægningen af arealanvendelsen.
 Samtidig med vedtagelsen af loven om kommuneplanlægning (lov nr. 287 af  

 26. juni 1975) blev der foretaget ændringer i et antal andre love, herunder i  

 miljøbeskyttelseslovens kap. 9 §§ 61 og 62 om kortlægning og planlægning med  

 sigte på at tydeliggøre sammenhængen mellem planlægningen efter  

 miljøbeskyttelseslovens kap. 9 og regionplanlægningen og den øvrige fysiske  

 planlægning.
 I forbindelse med den igangværende regionplanlægning har der imidlertid  

 vist sig behov for en nærmere konkretisiring af kap. 9. Det gælder især  

 bestemmelsen om udarbejdelse af planer for den fremtidige beliggenhed af  

 virksomhed m.v., hvortil der af hensyn til forebyggelse af forurening må  

 stilles særlige beliggenhedskrav, idet retningslinier for beliggenheden af  

 sådanne virksomheder også skal indgå i region- og kommuneplanlægningen, jfr.  

 lands- og regionplanlovens § 7, stk. 1 nr. 3, lov om regionplanlægning i  

 hovedstaden § 2, stk. 1 nr. 4, og kommuneplanlovens § 3, stk. 2 nr. 6.
Dette cirkulære sigter på, med udgangspunkt i kap. 9's bestemmelser, at  

 angive rammerne for den tids- og indholdsmæssige koordinering af  

 kortlægningen og planlægningen indenfor miljøområdet med faserne i  

 regionplanlægningen og kommuneplanlægningen.
Til yderligere støtte for  

 amtskommunerne og kommunerne i denne planlægningsvirksomhed er der i  

 cirkulærets kap. 4 med tilhørende bilag foretaget en vejledende afgrænsning  

 af virksomheder og anlæg, hvortil der af hensyn til forebyggelse af  

 forurening må stilles særlige beliggenhedskrav.
 Miljøbeskyttelseslovens kapitel 9.
 Ved lovændringen, som trådte i kraft den 10. juli 1975 (bekendtgørelse nr.  

 320 af 27. juli 1975), vedtoges følgende affattelse af  

 miljøbeskyttelseslovens kortlægnings- og planlægningsbestemmelser i kap. 9,  

 §§ 61 og 62:
 » § 61.  Amtsrådet foretager med bistand fra  

 kommunalbestyrelserne en kortlægning af forureningskilderne inden for  

 amtskommunens område og af den forurening, omgivelserne udsættes for.  

 Kortlægningen tjener til støtte for amtsrådet og andre myndigheder i  

 forbindelse med miljøbeskyttelsen.
Stk. 2.  Når kortlægningen er udført, udarbejder  

 amtsrådet med bistand fra kommunalbestyrelserne planer for den fremtidige  

 beliggenhed af virksomhed m.v., hvortil der af hensyn til forebyggelse af  

 forurening må stilles særlige beliggenhedskrav.
Planerne skal omfatte  

 etablering eller udbygning af spildevandsanlæg, rensningsanlæg,  

 forbrændingsanstaltninger, lossepladser o. lign. indretninger til oplagring  

 eller behandling af affaldsprodukter.
 Stk. 3.  Planerne, nævnt i stk. 2 skal baseres på  

 hensynet til omgivelsernes sårbarhed over for forurening, hensynet til de  

 enkelte områders fremtidige anvendelsesmuligheder og behovet for de  

 pågældende virksomheders placering inden for området.
 Stk. 4.  I hovedstadsområdet udføres amtsrådets opgaver  

 efter stk. 1-3 i stedet af hovedstadsrådet.
 § 62.  De i § 61, stk. 2 nævnte planer indgår i  

 regionplanlægningen.
 Stk. 2.  Indtil en regionplan er godkendt, er planerne,  

 nævnt i § 61, stk. 2, vejledende såvel ved administrationen af denne lov som  

 for offentlige myndigheder ved deres planlægningsvirksomhed.
 Stk. 3.  Når en regionplan er godkendt, skal planerne,  

 nævnt i § 61, stk. 2, læggges til grund ved behandlingen af sager, efter  

 kapitlerne 3, 4 og 5 i den udstrækning, disse planer er lagt til grund for  

 regionplanen«.
 Kortlægning og planlægning.
 I miljøstyrelsens vejledning nr. 2 »Miljøhensyn ved  

 planlægning«, maj 1974, er anvendt udtrykket miljøkvalitetsplanlægning  

 om den side af planlægningen, som vedrører miljøbeskyttelsen.  

 Miljøkvalitetsplanlægningen, som består i »en klassificering af, hvilke  

 forureningsbelastninger der kan toleres i de enkelte områder eller dele af  

 miljøet(f.eks. vandløb)» har som udgangspunkt: En kortlægning af  

 forureningskilder og af den forurening omgivelserne udsættes for.
 De forureningskilder, som bør kortlægges, omfatter bl.a.:
 Fælles spildevandsanlæg.
 Virksomheder med særskilt spildevandsudledning (omfattet af bilaget til  

 miljøbeskyttelsesloven).
 Større trafikanlæg (veje, lufthavne, jernbaner).
 Støjende og luftforurenende enkeltvirksomheder.
 Støjende aktiviteter.
 Anlæg til behandling, deponering m.v. af affald.
 Som hovedreglen vil der være tale om at stedfæste kilden og at angive  

 arten og evt. mængden af forurening, som udsendes eller udledes (emissionen).
 Med hensyn til kortlægning af omgivelsernes forureningsbelastning  

 (immission) skelnes imellem en kortlægning af forureningstilstanden i  

 vandløb, søer og de kystnære dele af søterritoriet og en kortlægning af  

 støjbelastninger f.eks. fra større trafikanlæg og af luftforurening.  

 Retningslinier for en systematisk kortlægning af luftforureningen er dog  

 endnu kun på det forberedene stade.
 Der vil endvidere, jfr. vandforsyningslovens § 6, blive tale om at  

 kortlægge de vandmængder, der vil være til rådighed for  

 drikkevandsforsyningen, samt lokalisering og udstrækning af grundvandsområder  

 og deres beskyttelsesbehov.
 De planer for fremtidig beliggenhed af virksomheder m.v., hvortil der af  

 hensyn til forebyggelse af forurening må stilles særlige beliggenhedskrav,  

 som herefter skal udarbejdes, skal ifølge § 61, stk. 3, baseres på hensynet  

 til omgivelsernes sårbarhed overfor forurening, hensynet til de enkelte  

 områders fremtidige anvendelsesmuligheder og behovet for de pågældende  

 virksomheders placering indenfor området.
 Som grundlag for en vurdering og afvejning af de her nævnte hensyn, bør  

 det tilstræbes, at der med udgangspunkt i den stedfundne kortlægning,  

 opstilles målsætninger for miljøkvaliteten for forskellige arealanvendelser  

 og dele af miljøet, (f.eks. støjniveau for et boligområde eller renhedsgrad  

 for et fiskevand). Det vil sige, at der så vidt muligt gives mål for de  

 forureningsbelastninger, i form af vand-, jord-, luftforurening eller støj,  

 omgivelserne, afhængig af deres eksisterende eller planlagte anvendelses, bør  

 beskyttes imod eller maksimalt udsættes for i forbindelse med lokalisering af  

 de særligt forurende virksomheder og anlæg, jfr. § 61, stk. 2, - eller med  

 andre ord, at der foretages en miljøkvalitetsplanlægning.
 Det vil herved være muligt at vurdere,hvilken betydning en eller flere  

 forureningskilder vil have for omgivelsernes miljøkvalitet og hermed deres  

 anvendelsesmuligheder, ligesom det vil være muligt at bedømme, hvilke  

 rensnings- eller forebyggelsesforanstaltninger alternative arealanvendelser  

 forudsætter og de økonomiske konsekvenser heraf.
 En oversigt over de miljøkvalitetsmålsætninger, som det på basis af  

 kortlægningen og den stedfundne afvejning af miljøhensyn med andre planhensyn  

 vil være muligt at stedfæste, er indeholdt i efterfølgende kapitel 3 om  

 kortlægnings- og planlægningsfaserne indenfor miljøområdet i relation til  

 region- og kommuneplanlægningen.
Planerne for fremtidig beliggenhed af særligt forurenende virksomheder og  

 anlæg skal ifølge § 62, stk. 1 indgå i regionsplanlægningen.
Det er hermed  

 præciseret at der er tale om en integreret planlægning, hvor de  

 miljøbeskyttelseshensyn, der jfr. § 61, stk. 3, skal tilgodeses, indgår som  

 en væsentlig faktor i den sammenfattende fysiske planlægning.
Disse planer og de miljøkvalitetsmålsætninger, der er indeholdt heri, vil  

 sålænge der ikke er godkendte regionplaner, jfr. § 62, stk. 2, være  

 vejledende for administration af miljøbeskyttelsesloven og for offentlige  

 myndigheder ved deres planlægningsvirksomhed.
På længere sigt, når godkendte  

 regionplaner foreligger, jfr. § 62, stk. 3, vil planerne, i det omfang de  

 ligger til grund herfor, udgøre en del af regionplanen.
Der vil således  

 foreligge et samlet plangrundlag for behandlingen af sager efter kapitlerne  

 3, 4 og 5 i miljøbeskyttelsesloven, dvs. sager vedrørende beskyttelse af  

 grundvand, overfladevand og godkendelse af særligt forurenende virksomheder Kortlægningen og planlægningen på miljøområdet vil således indgå i  

 regionplanarbejdet og i den øvrige fysiske planlægning, som skal finde sted  

 inden for rammerne af regionplanlægningen.
Lovene om lands- og regionplanlægning og  

 kommuneplanlægning, samt Efterfølgende oversigt over lovgrundlag af betydning for miljøbeskyttelsen  

 berører kun den del af lovgivningen indenfor miljøministeriets område, som  

 har en direkte sammenhæng hermed.
Hensynet til omgivelserne, til den  

 økologiske balance samt beskyttelse og udnyttelse af naturressoucer  

 implicerer også andre interesser, det gælder bl.a. etablering af og  

 beskyttelse af skovområder, såvel ud fra rekreative som driftsøkonomiske  

 interesser.
Landbrugsinteresserne, som administreres af landbrugsministeriet,  

 er også væsentlige at nævne, hvor den igangværende klassificering af  

 landbrugsjord vil give et bedre grundlag for at inddrage hensynet til jordens  

 dyrkningsmæssige værdi i overvejelser om planlægningen af arealanvendelsen,  

 herunder lokaliseringen af særligt forurenende virksomheder og anlæg.
 1. Lov om lands- og regionplanlægning og lov om  

 regionplanlægning i hovedstadsområdet.
Ifølge § 7, stk. 1 i lov om lands- og regionplanlægning og § 2, stk. 1 i  

 lov om regionplanlægning i hovedstadsområdet skal regionplanerne indeholde  

 retningslinier for en lang række forhold af afgørende betydning for  

 arealanvendelsen, herunder »beliggenheden af virksomhed m.v., hvortil  

 der af hensyn til forebyggelse af forurening må stilles særlige  

 beliggenhedskrav«.
Regionplanen for hovedstadsområdet skal endvidere  

 indeholde hovedretningslinier for den væsentligte regionale  

 sektorplanlægning, herunder for vejanlæg, vandforsyning og  

 spildevandsafledning.
Lovene anvender udtrykket retningslinier som en tilkendegivelse af, at  

 regionplanerne er oversigtlige og kun skal angive rammerne for den mere  

 detaljerede planlægning.
Regionplanerne er ikke umiddelbart bindende for  

 borgerne, men kun for amtsrådenes henholdsvis hovedstadsrådets og  

 kommunalbestyrelsernes planlægning og administration.
 2. Kommuneplanloven.
Ved en kommuneplan fastlægges ifølge § 3 i lov om kommuneplanlægning  

 hovedstrukturen i kommunen, herunder bymønstret og centerstrukturen med  

 angivelse af oplande.
Denne hovedstruktur skal fastlægges inden for rammerne  

 af regionplanlægningen ved en sammenfattende planlægning af en række nærmere  

 angivne forhold bl.a., »beliggenheden af virksomhed m.v.,hvortil der af  

 hensyn til forebyggelse af forurening må stilles særlige  

 beliggenhedskrav.« For de enkelte dele af kommunen skal der foretages en konkretisering af  

 kommuneplanens hovedstruktur, hvorved der bl.a. foretages en fordeling af  

 bebyggelsen efter art og anvendelsesformål, forsyningen med institutioner og  

 tekniske anlæg, serviceanlæg, trafiksytemer m.v.
 Arealanvendelsen vil derefter blive endeligt fastlagt gennem udarbejdelsen  

 af lokalplaner, jfr. lovens § 18. Først når en lokalplan er vedtaget (eller  

 godkendt) og offentligt bekendtgjort, er den bindende for borgerne.
For at kommuneplanlægningen så vidt muligt ikke skal præjudicere  

 regionplanlægningen, er det bestemt, at der ikke vedtages kommuneplaner, før  

 det foreligger godkendte regionplaner.
I mellemtiden skal den med loven  

 tilsigtede rammestyring af lokalplanlægningen ske gennem tilvejebringelse af  

 midlertidige rammer for lokalplanlægningen som aftales mellem kommunerne og  

 miljøministeriet i samarbejde med amtsrådene og som i medfør af  

 kommuneplanlovens § 15 godkendes af miljøministeriet.
De midlertidige rammer  

 forudsættes baseret på den hidtil udførte kommunale byplanlægning.
 3.Lov om by- og landzone.
By- og landzoneloven (lovbekendtgørelse nr. 474 af 19. september 1975) har  

 til formål ved en opdeling af landet i by- og landzone - at sikre en planmæssig udvikling af bebyggelsen med henblik på en  

 økonomisk hensigtsmæssig investering i bygge- og bymodning, - at bidrage til, at der til enhver tid forefindes et passende udbud af  

 bygge- og bymodnet jord, og - at beskytte det åbne land og medvirke til, at bebyggelsen ikke sker i  

 strid med hensynet til befolkningens rekreative interesser og hensynet til  

 bevarelsen af landskabelige værdier.
Ved brug af zoneloven kan myndighederne forhindre en tilfældig spredning  

 af bebyggelse i tilfælde, hvor den overordnede planlægning og de tekniske  

 forudsætninger ikke er tilvejebragt.
Ny bebyggelse må således ikke uden  

 tilladelse fra amtsråd (hovedstadsrådet) opføres i landzone medmindre den er  

 erhvervsmæssig nødvendig for ejendommens drift som landbrug.
Det er også  

 muligt at friholde arealer omkring en stærk forurenende virksomhed, som af  

 zonelovsmyndigheden tillades placeret i landzone, jfr. punkt 24 i cirkulære  

 af 25 april 1973 om by- og landzoner.
 4. Naturfredningsloven.
Fredningsplanudvalgene skal ifølge naturfredningslovens § 35 foretage  

 landskabsanalyser og udarbejde vejledende retningslinier til støtte for andre  

 myndigheders planlægning og administration.
Naturfredningsloven blev i 1972  

 ændret, således at fredningsplanmyndighederne, jfr. § 1, stk. 2, nr. 4 skal  

 »medvirke til, at det menneskelige miljø ikke forringes gennem  

 forurening«.
Ved den seneste ændring af naturfredningsloven (lov nr. 297 af 26. juni  

 1975) er det, jfr. § 36 fastslået, at fredningsplanudvalgene udarbejder  

 planer for landskabets beskyttelse ved fredning, erhvervelse for det  

 offentlige eller på anden måde samt for, hvorledes lovens formål i øvrigt kan  

 tilgodeses.
Der er videre, jfr. § 36, stk. 2, givet miljøministeren  

 beføjelser til at fastsætte regler for planlægningens gennemførelse og for  

 samarbejdet mellem udvalgene og andre myndigheder.
Grundlaget for en samordning med anden planlægning er hermed blevet  

 udbygget og miljøministeriet har netop udsendt en vejledning om  

 fredningssektorens bidrag til regionplanlægningen.
Ifølge denne vejledning  

 udarbejder fredningsplanudvalgene ideskitser til regionplanlægningen, som  

 bl.a. bør indeholde en udpegning og beskrivelse af de vigtigste naturområder  

 beliggende i regionen, herunder naturområder af national betydning  

 (naturparker, som tillige er oplæg til en statslig naturparkplanlægning som  

 et led i landsplanlægningen), naturområder af overvejende regional betydning  

 og naturområder af overvejende lokal betydning.
 Ved den nærmere fastlæggelse af arealanvendelsen vil der indenfor sådanne  

 områder være en særlig miljømæssig interesse i at undgå lokalisering af  

 virksomhed m.v., hvortil der af hensyn til forebyggelse af forurening må  

 stilles særlige beliggenhedskrav.
 Det er i øvrigt vedrørende evt. lokalisering af forurenende virksomhed i  

 det åbne land, gennem § 43, stk. 1 bestemt, at følgende anlæg må kun  

 etableres med fredningsplanudvalgenes tilladelse:
1. oplagspladser, der ikke er nødvendige for  

 landbrugs-, skovbrugs- eller fiskerierhvervet samt lossepladser og 2. pelsdyrfarme og dambrug.
 5. Råstofloven.
 Lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet trådte i kraft den 1. oktober  

 1972.
Der forventes i folketingssamlingen 1976-77 fremsat forslag til ny  

 råstoflov, der bl.a. vil indeholde bestemmelse om kortlægning af råstoffer og  

 om råstofplanlægningen.
En vejledning om administration og planlægning i  

 tiden indtil råstofplanlægningen er gennemført, forventes snarest udsendt.  

 Råstofkortlægningen og -planlægningen indgår i grundlaget for afvejningen af  

 arealinteresserne i den sammenfattende planlægning, jfr. § 7, stk. 2 i lov om  

 lands- og regionplanlægning og kommuneplanlovens § 3, stk. 2, hvorefter  

 region- - henholdsvis kommuneplanerne skal indeholde retningslinier for  

 anvendelsen af arealer til råstofudnyttelse.
 6. Vandforsyningsloven.
 Lov om ændring af lov om vandforsyning (lovbekendtgørelse nr. 524 af 26.  

 september 1973) trådte i kraft 1. oktober 1974, samtidig med  

 miljøbeskyttelsesloven.
Efter vandforsyningslovens § 6 påhviler det amtsrådene (hovedstadsrådet)  

 med bistand fra kommunalbestyrelserne at iværksætte undersøgelser over de  

 vandmængder, der vil være til rådighed for kommunernes vandforsyning.
På  

 grundlag heraf udarbejder amtsrådene planer for den fremtidige vandforsyning,  

 hvorefter ministeren, jfr. vandforsyningslovens § 7, på det grundlag  

 udarbejder samlede planer for landets vandforsyning.
 Den hydrogeologiske basiskortlægning til undersøgelse af  

 grundvandsressourcer vil samtidig kunne bidrage med oplysninger, som kan  

 medvirke til lokaliseringen af råstofforekomster.
 Den afvejning mellem forskellige arealanvendelsesinteresser, der skal ske  

 i forbindelse med regionplanlægningen, indebærer, jfr.  

 miljøbeskyttelseslovens kp. 9, hensyntagen til og beskyttelse af  

 vandforsyningsinteresser.
Koordinering af kortlægning og planlægning  

 indenfor miljøområdet med Det vil være amtsrådenes (hovedstadsrådets) opgave, med bistand fra  

 kommunalbestyrelserne at sikre, at kortlægningen og planlægningen inden for  

 sektorerne vandforsyning, spildevandsafledning og affaldsbortskaffelse  

 samordnes med region- og kommuneplanlægningen og denne planlægnings  

 tidsterminer.
Det bliver endvidere amtsrådenes (hovedstadsrådets) opgave i  

 samarbejde med kommunalbestyrelserne at sikre, at planlægningen inden for de  

 nævnte sektorer i tilslutning til den foreløbige decentralisering af  

 lokalplanlægningen ikke på uheldig vis foregriber regionplanlægningen.
 Til støtte for denne kortlægning og planlægning og en koordinering med den  

 sammenfattende fysiske planlægning, har miljøministeriet i samarbejde med de  

 kommunale organisationer, som rummer signaturer til gengivelse af  

 miljøinformationer og retningslinier for signaturernes anvendelse.
 Serien (»Miljøplan-forudsætninger«) omfatter:
Signaturer til recipientkvalitets- og spildevandsplanlægning juni 1975 Signaturer til affaldsplanlægning nov. 1975 Signaturer til vandforsynings planlægning hydrogeologisk kortlægning og foreløbig registrering af råstoffer feb. 1976 Vejledning og signaturer til støjkortlægning maj 1976 Disse vejledninger, hvis hovedformål er at sikre en vis enartethed i  

 informationsindhold og vurderingsgrundlag angiver kun rammerne for  

 kortlægningen og de oplysninger, der herved kan tilvejebringes som en del af  

 grundlaget for region- og kommuneplanlægningen og den pågældende  

 sektorplanlægning.
Nærmere bestemmelser om planindhold og tidsfrister foreligger alene for  

 spildevandsområdet, mens retningslinier for planlægning af vandforsyningen er  

 under forberedelse.
Efterhånden som yderligere erfaringsmateriale foreligger,  

 tænkes der ligeledes udarbejdet retningslinier for affaldsplanlægningen.
 Det er endvidere miljøministeriets hensigt, bl.a. i forbindelse med den  

 forestående revision af miljøbeskyttelsesloven, at vurdere behovet for en  

 udbygning af lovgrundlaget til sikring af den forudsatte samordning af  

 sektorplanlægningen og region- og kommuneplanlægningen og af sektorplanerne  

 indbyrdes.
 Den samordning, som med baggrund i foreliggende bestemmelser og  

 vejledninger bør tilstræbes i forbindelse med den igangværende region- og  

 kommuneplanlægning, er sammenfattet i det efterfølgende.
 Da der gælder særlige bestemmelser og tidsfrister for planlægningen i  

 hovedstadsområdet, tager efterfølgende afsnit væsentligst sigte på områder  

 uden for hovedstadsområdet.
 1. Forholdet til regionplanlægningen.
 1.1. Alternative regionplanskitser:
De alternative skitser til regionplaner uden for hovedstadsområdet skal  

 foreligge inden 1. oktober 1977. Miljøministeriet har i marts 1975 udsendt en  

 vejledning om udarbejdelsen af skitserne.
Ifølge denne vejledning skal de  

 foreløbige resultater af kortlægningen og planlægningen på miljøområdet indgå  

 i grundlaget for skitsernes udarbejdelse.
Dette materiale, som bl.a. skal  

 lægges til grund for en foreløbig udpegning af eventuelle egnede arealer til  

 virksomheder og anlæg, hvortil der må stilles særlige beliggenhedskrav,  

 herunder rensningsanlæg, forbrændingsanstalter, lossepladser o.lign., bør så  

 vidt muligt omfatte:
 - Beskyttelse af vandforsyningsinteresser, hvor amtsrådene indsamler  

 oplysninger fra kommunerne om vandindvinding og vandforsyning og foretager en  

 hydrogeologisk kortlægning, som kan danne basis for en foreløbig udpegning af  

 områder, som er uden interesse for vandforsyningen, og hvor der - forudsat at  

 andre hensyn er tilgodeset - alternativt er mulighed for placering af  

 lossepladser, spildevandsanlæg m.v.
 - Beskyttelse af overfladevand, hvor amtsrådene, på basis af en  

 kortlægning af forureningstilstanden i amtskommunens vandområder, har  

 udarbejdet foreløbige recipientkvalitetsplaner i løbet af 1975, dvs.  

 opstillet foreløbige målsætninger for den fremtidige vandkvalitet, som skal  

 være vejledende for den kommunale spildevandsplanlægning.
 - Beskyttelse mod støjgener, hvor amtsrådene med bistand fra  

 kommunalbestyrelserne skal foretage en kortlægning af støjkilder og  

 støjbelastninger og en vurdering af arealanvendelsen i forhold til  

 eksisterende og planlage større vej- og transportanlæg og anden støjende  

 virksomhed.
 - Beskyttelse mod luftforurening og lugtgener, hvor oversigter over  

 særligt luftforurenende virksomheder og fortagne undersøgelser af  

 luftkvalitet, så vidt muligt bør indgå ved vurdering af arealanvendelsen.
 1.2. Udarbejdelsen af regionplanerne:
Efter offenlighedsfasen i regionplanlægningen senest 1. oktober 1977 til  

 1. april 1978 udarbejdes selve regionplanen.
De endelige forslag til  

 regionplaner uden for hovedstadsområdet skal foreligge senest 31. december  

 1979. I forbindelse med udarbejdelsen af regionplanerne foretager  

 amtskommunerne, i samarbejde med kommunerne, den nødvendige revision og  

 udbygning af sektorplanerne, inden for områderne vandforsyning, spildevand og  

 affald, som omfatter:
- Vandforsyningsplaner, hvor amtsrådene når den hydrogeologiske  

 kortlægning er gennemført, på basis af videregående undersøgelser udpeger  

 kildeområder for vandforsyningen.
Amtsrådene udarbejder herefter på basis af  

 prognoser for det fremtidige vandforbrug og den forventede arealanvendelse  

 planer for den fremtidige vandforsyning, dvs. regionale vandforsyningsplaner.  

 Disse forventes tidligst at foreligge med udgangen af 1979.
- Spildevandsplaner, hvor amtsrådene skal koordinere og godkende de  

 kommunale spildevandsplaner inden for rammerne af regionplanlægningen.
De  

 kommunale spildevandsplaner skal inden 1. oktober1976 indsendes til  

 amtsrådene.
 - Affaldsplaner, hvor amtsrådene på basis af den stedfundne kortlægning af  

 affaldsanlæg, samt oversigter over den nuværende affaldsproduktion og ud fra  

 prognoser over de fremtidige affaldsmængder, udarbejder planer for en  

 regional affaldsbortskaffelsesstruktur, herunder lokalisering af lossepladser  

 og andre affaldsanlæg.
Som led i regionplanlægningen og i tilknytning til sektorplanlægningen på  

 vandforsynings-, spildevands- og affaldsområdet udpeges områder til  

 virksomheder og anlæg, hvortil der af hensyn til forebyggelse af forurening  

 må stilles særlige beliggenhedskrav.
Hermed stedfæstes de målsætninger for  

 omgivelsernes miljøkvalitet, som skal være vejledende for den forsatte  

 planlægning og for administration af miljøbeskyttelsesloven.
Disse  

 miljøkvalitetsmålsætninger omfatter:
 - Beskyttelse af grundvandsforekomster, hvor amtsrådene med bistand fra  

 kommunalbestyrelsen udarbejder oversigter over grundvandsområders  

 beskyttelsesbehov over for anden anvendelse, f.eks. affaldsdeponering eller  

 råstofudnyttelse.
 - Recipientkvalitetsplaner, hvor amtsrådene på grundlag af § 21-planerne  

 og den planlagte arealanvendelse, således som den fastlægges i den  

 sammenfattende fysiske planlægning, udarbejder egentlige  

 recipientkvalitetsplaner.
 - Herudover bør der i forbindelse med regionplanlægningen ved  

 udarbejdelsen af retningslinier for fremtidig beliggenhed af særligt støjende  

 eller luftforurenende virksomheder, anlæg og aktiviteter, så vidt muligt  

 angives de miljøkvalitetsmålsætninger, udtrykt ved vejledende afstande m.v.,  

 (jfr.efterfølgende kap. 4 med bilag), som skal søges opfyldt ved den nærmere  

 fastlæggelse af arealanvendelsen.
 2. Forholdet til kommuneplanlægningen.
 2.1. § 15-rammerne (det midlertidige decentraliseringsgrundlag).
 § 15-rammerne vil sammen med areal- og byggemodningsundersøgelserne være  

 et udgangspunkt for den kommunale sektorplanlægning.
Planer, som kommunerne udarbejder indenfor de forskellige sektorer,  

 vandforsyning, spildevand og affald, bør så vidt muligt koordineres med  

 fastlæggelsen af § 15-rammerne.
Sektorplanernes konkrete del bør derfor ikke  

 række ud over § 15-rammernes tidshorisont.
Efterhånden som der gradvis sker  

 en afklaring af regionplanlægningen, vil denne kunne supplere det  

 planlægningsgrundlag, der kan lægges til grund for sektorplanlægningen og  

 dennes revision.
Ved udarbejdelsen af de kommunale spildevandsplaner, § 21-planerne, vil  

 det under hensyn til en eventuel udbygning på længere sigt således være en  

 fordel at vælge planløsninger og anlægstyper, der er fleksible, hvorved den  

 eventuelle udbygning kan ske mest økonomisk samtidig med, at en foregribelse  

 af regionplanlægningen og de efterfølgende kommuneplaner så vidt muligt  

 undgås.
Der må her (jfr. miljøstyrelsens vejlendende bestemmelser for  

 udarbejdelsen af kommunale spildevandsplaner »Spildevandsplaner §  

 21-planer«, oktober 1975) tilstræbes en balance mellem på den ene side  

 en effektiv sektorplanlægning (specielt med henblik på en opretning af  

 efterslæb i rensningsanlæg til eksisterende bysamfund) og på den anden side  

 en indpasning af spildevandssektoren i den sammenfattende fysiske  

 planlægning.
 For så vidt angår planer for den fremtidige beliggenhed af virksomhed  

 m.v., hvortil der under hensyn til forebyggelse af forurening må stilles  

 særlige beliggenhedskrav, jfr. miljøbeskyttelseslovens kap. 9, bemærkes, at  

 arealer der skal forbeholdes sådan virksomhed, normalt ikke vil være udpeget  

 således, at de kan indgå i § 15-rammerne, jfr. planstyrelsens vejledning nr.  

 1 i kommuneplanlægning, s. 21. Dette gælder dog ikke fuldt ud for anlæg,  

 f.eks. rensningsanlæg, der indgår i den kommunale sektorplanlægning, jfr.  

 ovenfor.
Lokalisering af virksomheder og anlæg, hvortil må stilles særlige  

 beliggenhedskrav må derfor gøres til til genstand for en konkret behandling  

 og vurdering i de enkelte tilfælde.
Da arealer til disse formål som nævnt  

 ikke kan forventes omfattet af godkendte § 15-rammer, vil lokalplaner, der  

 udlægger arealer til særligt forurenende virksomheder, som regel skulle  

 godkendes af planstyrelsen indtil arealerne er omfattet af en kommuneplan,  

 jfr. kommuneplanlovens § 28, stk. 3.
 2.2. Kommuneplaner.
 Når en godkendt regionplan foreligger træder kommuneplanlovens  

 bestemmelser om udarbejdelse af kommuneplaner i kraft.
 Kommunalbestyrelserne kan herefter i overensstemmelse med en godkendt  

 regionplan udarbejde kommuneplaner, hvori indgår planer for udbygningen af  

 offentlige forsyningsanlæg og andre tekniske anlæg (herunder spildevands-,  

 vandforsynings- og affaldsanlæg), samt planer for beliggenhed af virksomheder  

 og anlæg i øvrigt, hvortil der under hensyn til forebyggelse af forurening må  

 stilles særlige beliggenhedskrav.
Virksomheder eller anlæg, hvortil der af  

 hensyn til forebyggelse af Der er gennem lovgivningen skabt et grundlag for både planlægning og  

 regelfastsættelse i forbindelse med lokalisering af virksomheder eller anlæg,  

 hvortil der af hensyn til forebyggelse af forurening må stilles særlige  

 beliggenhedskrav.
Men loven fastlægger ikke direkte, hvilke virksomheder  

 eller anlæg, der er tale om udover de i § 61, stk. 2 nævnte spildevands- og  

 affaldsanlæg.
 De særlige beliggenhedskrav i forureningsmæssig henseende forudsætter  

 imidlertid, at der er tale om virksomheder, og anlæg hvis emission af støj,  

 røg, lugt, spildevand m.v., kan forventes i særlig grad at ville belaste de  

 nære omgivelser, selvom virksomhederne ved tidssvarende forureningsbekæmpende  

 foranstaltninger opfylder de krav, som normalt vil blive stillet som vilkår  

 for nye virksomheder ved godkendelse efter kap. 5 i miljøbeskyttelsesloven.
 1. Klassificering af virksomheder og anlæg.
 En vejledende afgrænsning af virksomheder og anlæg, hvortil der af hensyn  

 til forebyggelse af forurening må stilles særlige beliggenhedskrav, tager  

 udgangspunkt i virksomheder, anlæg og indretninger, som er omfattet af  

 miljøbeskyttelseslovens kap. 5.
 I bilaget til nærværende cirkulæres kap. 4 er foretaget en klassificering  

 af forurenende virksomheder og anlæg udfra beliggenhedsmæssige hensyn.
 De beliggenhedskrav, som herved kan knyttes til en række virksomheder og  

 anlæg, omfatter:
 Disse beliggenhedskrav er alene vejledende for planlægningen, dvs. for  

 amtsrådenes og kommunalbestyrelsernes vurdering af lokaliseringsbehov og  

 lokaliseringsmuligheder.
 Det skal dog påpeges, at virksomhedens størrelse vil have afgørende  

 betydning for, om og i hvilket omfang særlige hensyn bør indgå ved eventuel  

 lokalisering, ligesom en række forhold inden for den enkelte kommune og  

 amtskommune, herunder eksisterende industriarealers placering,  

 recipientforhold m.v., vil være bestemmende for, hvilke beliggenhedskrav der  

 bør have størst vægt i vurderingen af lokaliseringsbehov og -muligheder.
 Selv om det således ikke er muligt på forhånd at anvise en eentydig  

 afgrænsning af virksomheder, hvortil der under hensyn til forebyggelse af  

 forurening må stilles særlige beliggenhedskrav, bør det imidlertid bemærkes,  

 at det fortrinsvis vil dreje sig om sådanne virksomheder og anlæg, som jfr.  

 miljøministeriets bekendtgørelse nr. 176 af 25. marts 1974 skal godkendes af  

 amtsrådet (hovedstadsrådet).
 Samtidig skal det understreges, at fastsættelse af vilkår for den enkelte  

 virksomhed først vil kunne ske i forbindelse med en godkendelse efter  

 miljøbeskyttelseslovens kap. 5.
 2. Lokalisering af virksomheder og anlæg.
 Særligt forurenende virksomheder bør som hovedregel, og forudsat det er  

 teknisk muligt og økonomisk forsvarligt, placeres i industriområder.
Planlægningen bør derfor tilrettelægges således, at en del af de områder  

 som er udlagt til industriformål, så vidt muligt indrettes til at modtage  

 sådanne virksomheder.
Til brug ved planlægningen af den fremtidige  

 beliggenhed af virksomheder og anlæg hvortil der under hensyn til  

 forebyggelse af forurening må stilles særlige beliggenhedskrav, vil det  

 imidlertid være hensigtsmæssigt at skelne mellem følgende:
a.
Virksomheder eller anlæg, som indgår i den kommunale, amtskommunale  

 eller statslige sektorplanlægning omfattende tekniske anlæg (affalds- og  

 spildevandsanlæg, trafikanlæg m.v.), samt andre forureningsbelastende anlæg  

 og aktiviteter, der indgår som enkeltelementer i den fysiske planlægning.
b.
Virksomheder i øvrigt, som dækker et bredt spektrum af  

 virksomhedstyper, i hovedsagen produktionsvirksomhed, og som omfatter et  

 mindre udsnit af virksomheder i bilaget til miljøbeskyttelseslovens kap. 5.
For de under pkt. a nævnte anlæg gælder, at behovene for disse anlæg i  

 hovedsagen kan afledes af den forventede/planlagte udvikling i den enkelte  

 kommune og amtskommune, og at det enkelte anlægs placering normalt fastlægges  

 i forbindelse med den fysiske planlægning.
Disse anlæg, som også omfatter  

 andre end kap. 5-virksomheder, er derfor behandlet hver for sig i bilagets  

 første del.
Med hensyn til de under pkt. b nævnte virksomheder og anlæg har kommunerog  

 amtskommuner ikke tilsvarende baggrund for umiddelbart at kunne skønne over  

 lokaliseringsbehovene.
Her vil graden af forureningsbelastninger og de  

 forskellige krav, disse vil medføre, kunne danne udgangskunkt for vurdering  

 af lokaliseringsmuligheder, hvortil også hører en belysning af transportbehov  

 m.v.
Af disse virksomheder vil et begrænset antal være specielt belastende, i  

 bilaget mærket med B.
Det drejer sig fortrinsvis om store komplekse  

 enkeltvirksomheder, hvor afstandskravene vil være meget store (ofte 1 km  

 eller mere), ligesom der kan stilles krav om sikkerhedszoner.
Disse  

 afstandskrav sammenholdt med andre væsentlige lokaliseringsfaktorer, herunder  

 adgang til naturressourcer, råstoffer, vanddybde m.v. betyder, at  

 lokaliseringsovervejelser fortrinsvis må tage udgangspunkt i den enkelte type  

 virksomhed eller anlæg.
 De fleste af de under pkt. b omtalte virksomheder, jfr. bilaget  

 fortrinsvis virksomheder med ret betydelige afstandskrav, vil dog som  

 hovedregel kunne placeres i eksisterende industriområder, hvor betydelige  

 afstandskrav og andre særlige beliggenhedskrav vil kunne opfyldes.
 3. Afgrænsning og udpegning af arealer.
Kortlægning efter miljøbeskyttelseslovens kap. 9 vil sammen med de  

 miljøkvalitetsmålsætninger, der herudfra foreløbigt kan opstilles, kunne  

 danne udgangspunkt for en afgrænsning af områder, hvor eller i nærheden af  

 hvilke placering af særligt forurenende virksomheder og anlæg ikke bør  

 forekomme.
Herved kan der tages de nødvendige hensyn til forureningsfølsomme  

 eksisterende og planlagte arealanvendelser, sårbare vandrecipienter m.v.
Denne afgrænsning indebærer kun en foreløbig udpegning af områder,  

 indenfor hvilke nærmere undersøgelser med henblik på eventuel lokalisering i  

 givet fald skal finde sted og tager både sigte på en vurdering af fremtidig  

 beliggenhed af virksomheder og anlæg, som normalt ikke placeres i  

 industriområder, f.eks. lossepladser, flyvepladser m.m., dvs. fortrinsvis  

 virksomheder og anlæg jfr. pkt. a, og på en vurdering af mulig beliggenhed af  

 industriområder forbeholdt særligt forurenende virksomheder.
Den nærmere  

 fastlæggelse af pågældende anlægs og arealers beliggenhed vil herefter ske i  

 forbindelse med den sammenfattende fysiske planlægning.
De beliggenhedskrav, som er specielt belastende, med B mærkede  

 virksomheder, stiller, vil formentlig kun kunne opfyldes få steder i landet.  

 Da der samtidig er tale om virksomheder som kun kan forventes etableret i et  

 for landet som helhed begrænset antal, vil planstyrelsen sammen med  

 miljøstyrelsen, erhvervsorganisationer og andre berørte myndigheder og  

 organisationer overveje, om der er behov for at udpege nogle få egnede  

 industriområder som led i landsplanlægningen.
Det må således antages, at de  

 umiddelbare behov for udpegning af arealer til de specielt belastende  

 virksomheder vil være af så begrænset omfang, at der i de enkelte  

 regionplaner kun bør angives arealer til de pågældende virksomheder, hvis der  

 ligger konkrete lokaliseringsovervejelser til grund herfor.
Udpegningen af egnede områder til andre virksomheder, hvortil der må  

 stilles særlige beliggenhedskrav, bør ske i forbindelse med  

 regionplanlægningen.
Et foreløbigt skøn over arealbehovene til disse  

 virksomheder må dels tage udgangspunkt i de oversigter over forurenende  

 virksomheder inden for amtskommunens område, som er tilvejebragt gennem  

 kortlægningen, dels i vurderinger af den mulige fremtidige erhvervsudvikling  

 sammenholdt med nærværende bilags oversigt over særligt forurenende  

 virksomheder og anlæg.
Det bør herefter inden for den enkelte amtskommune vurderes i hvilket  

 omfang det inden for allerede eksisterende og/eller udlagte industriområder  

 vil være muligt at udpege arealer, som kan tilgodese det fremtidige behov for  

 lokalisering af disse virksomheder.
Dette indebærer bl.a., at der ved  

 udpegning af områder, som skal forbeholdes fremtidig lokalisering af særligt  

 luftforurenende og/eller støjende virksomheder og anlæg, bør sikres en vis  

 afstand mellem sådanne industriområder og forureningsfølsomme  

 arealanvendelser.
 Det bemærkes hertil, at den tilbageværende rummelighed inden for  

 eksisterende og udlagte områder til industri og håndværk (jfr. areal- og  

 byggemodningsundersøgelser pr. 1.1. 1974) udgør ca. 12.000 ha. (hvilket  

 skønsmæssigt svarer til ca. 370.000 arbejdspladser i industri og håndværk).
Det skal samtidig bemærkes, at de gældende anvendelsesbestemmelser for  

 mange eksisterende industriområder, som er fastlagt til industriformål i  

 byplanvedtægt eller lokalplan udelukker placering af særligt forurenende  

 virksomheder og anlæg, idet der ikke tillades nogen form for virksomhed, som  

 ved støv, røg, lugt, støj m.v. efter kommunalbestyrelsens skøn er til ulempe  

 for den omliggende bebyggelse.
Der kan derfor, under forudsætning af, at  

 afstandskrav m.v. kan opfyldes, blive tale om at revidere bestemmelserne for  

 en del af de udlagte industriområder.
 Det må derfor forudses, at det fremover, på basis af nærmere undersøgelser  

 af udviklingen inden for de forskellige produktionsgrene, den teknologiske  

 udvikling m.v., vil være ønskeligt ikke alene at koncentrere særligt  

 forurenende virksomheder i enkelte særligt placerede og udstyrede  

 industriområder, men også at nå frem til en tydeligere differentiering af  

 det, der i planlægningen generelt kaldes områder til industri og håndværk.
 Miljøministeriet, den 22. februar 1977.
 Niels Matthiasen.
 / Gertrud Goldschmidt.
 Bilag til kapitel 4.
 Virksomheder eller anlæg som indgår i sektorplanlægningen, eller indgår  

 som enkeltelementer i den sammenfattende fysiske planlægning, jfr. kap. 4  

 pkt. 2 a.
 1. Affaldsanlæg.
 Behandlingsanlæg (formalings-, komposterings-, forbrændingsanlæg m.v.) og  

 deponeringsanlæg (fyldpladser, lossepladser eller specialdepoter).
Af hensyn til forebyggelse af støj-, støv- og lugtgener fra anlæggenes  

 drift såvel som fra til- og frakørsel, bør der ved planlægningen sikres  

 betydelig afstand til nærmeste forureningsfølsomme arealanvendelse.
Normalt  

 må vejledende afstandskrav på 0.3 - 0.5 km anses for rimelige.
Større  

 variationer i afstandskravene kan forekomme, afhængig af bl.a. anlægstype og  

 topografiske forhold.
 Af flyvesikkerhedsmæssige grunde bør lossepladser, på grund af risikoen  

 for kollision mellem fly og tilholdende fugle, ikke placeres i en afstand af  

 mindre end 6,5 km fra lufthavne og flyvepladser eller iøvrigt på en sådan  

 måde, at overflyvning af lufthavnen/flyvepladsen finder sted mellem  

 lossepladsen og eventuelle rugesteder.
På grund af risiko for nedsivning skal der ved lokalisering af  

 lossepladser og specialdepoter tages hensyn til vandforsyningsinteresser,  

 jordbundsforhold og recipientkvalitetskrav.
Der henvises til miljøstyrelsens  

 rapport »Signaturer til affaldsplanlægning«, november 1975. I denne  

 rapport er endvidere en række andre lokaliseringshensyn som landskabelige  

 hensyn, landbrugsinteresser og råstofudnyttelsen omtalt.
Derudover kan det  

 være hensigtsmæssigt bl.a. ud fra samfundsøkonomiske hensyn at tilstræbe en  

 lokalisering nær det lokale eller regionale affaldstyngdepunkt med adgang til  

 veje, bygget til tung trafik.
I øvrigt henvises til miljøstyrelsens  

 vejledning nr. 1/1974 »Vejledning for kontrollerede lossepladser«.
 2. Rensningsanlæg.
Rensningsanlæg anbringes mellem de betjente kloakoplande og den nærmeste  

 egnede recipient.
Arealkravet er ikke stort, ca. 1 kvm/p.e., men der må  

 sikres areal til udvidelse og udbygning med yderligere rensningstrin.
Af  

 hensyn til eventuelle lugtgener er de vejledende afstandskrav 0.1 km.
 Ved slutdisponering af slam vil der være behov for egnede  

 affaldsbehandlingsanlæg og/eller jordrecipient.
 3. Lufthavne.
Af hensyn til forebyggelse af støjgener må der sikres meget stor afstand  

 til forureningsfølsomme arealanvendelser.
De vejledende afstandskrav er 3-5  

 km, idet det dog i start og landingsbanernes forlængelse ofte vil være  

 nødvendigt med noget større afstand.
Endvidere må der tages hensyn til  

 topografiske forhold.
Den endelige fastlæggelse af et støjkonsekvensområde må  

 ske med udgangspunkt i oplysninger om og prognoser for flytrafikkens  

 størrelse, sammensætning og fordeling.
 4. Flyvepladser.
 For disse anlæg er de vejledende afstandskrav 1-2 km (i øvrigt henvises  

 til »lufthavne«). Anlæggene kan eventuelt lokaliseres i nær  

 tilknytning til andre støjende funktioner som motorveje, motorbaner m.v.
 Vedr. placering i forhold til lossepladser se pkt. 1 affaldsanlæg.
 5. Motorbaner, knallertbaner samt skydebaner.
Af hensyn til forebyggelse af støjgener må der ved planlægningen sikres  

 betydelig afstand til forureningsfølsomme arealanvendelser.
Normalt må  

 vejledende afstandskrav 0.5-1 km anses for rimelige.
Den endelige  

 fastsættelse af afstandskrav vil i væsentlig grad anhænge af de topografiske  

 forhold, idet denne kategori af anlæg med fordel vil kunne lokaliseres i  

 lavninger i terrænet.
Anlæggene kan eventuelt lokaliseres i nær tilknytning  

 til andre støjende funktioner, som motorveje, flyvepladser m.v.
 6. Militære øvelsesterræner.
 Anvendelsen af øvelsesterræn er af meget forskellig karakter, gående fra  

 konditionstræning af mandskab til øvelser med forskellige typer  

 forsvarsmateriel.
Af hensyntil forebygggelseaf støjgener bør der være betydelig afstand  

 mellem øvelsesterræn, der anvendes til skydning med artelleri og kampvogne og  

 forureningsfølsomme arealanvendelser.
Der kan ikke angives vejledende  

 afstandskrav udover at afstandene bør være betydelig større end de for  

 skydebaner (til håndvåben) anførte.
Det skal bemærkes, at der udover  

 støjgener i disse tilfælde også kan være tale om gener fra rystelser.
 Virksomheder i øvrigt, jfr. kap. 4, pkt. 2 b.
 I efterfølgende liste over forurenende virksomheder, anlæg og  

 indretninger, som er omfattet af miljøbeskyttelseslovens kap. 5, er der for  

 de enkelte virksomheder angivet vejledende beliggenhedskrav markeret med tal  

 og bogstaver.
 Vejledende beliggenhedskrav under hensyn til forebyggelse af forurening.
 1 = fremtidig lokalisering i betydelig afstand til nærmeste  

 forureningsfølsomme arealanvendelse er angivet for virksomheder, hvor  

 erfaringsmæssigt ofte forekommer gener i form af partikler og gasser fra  

 skorstene eller andre afkast, emission af lugtende gasser og støj kan få  

 betydning for den fremtidige beliggenhed.
 I listen er alene mærket virksomheder og anlæg, hvor de nødvendige  

 afstande til nedbringelse af forureningsbelastninger og/eller risici til  

 acceptabelt niveau kan forventes at række ud over, hvad der normalt kan  

 tilgodeses i lokalplanlægningen ved bebyggelsesplacering, afskærmende  

 foranstaltninger o.lign.
De nødvendige afstande som ved planlægningen af arealanvendelsen bør  

 sikres mellem forureningsfølsomme arealanvendelser og områder forbeholdt  

 omtalte virksomhedstyper vil være betinget af topografiske forhold,  

 beplantninger samt pågældende industriområders udstrækning og de heraf givne  

 muligheder for inden for arealet at differentiere placeringen af  

 virksomheder.
Som vejledende gennemsnitlig afstand mellem industriområde og  

 forureningsfølsomme arealanvendelser må 500 m (baseret på variationer fra  

 2-300 m til 7-800 m) dog normalt anses for tilstrækkelig.
 2 = fremtidig lokalisering med adgang til egnet vandrecipient er angivet  

 for virksomheder, hvor større udledning af spildevand, incl. kølevand med  

 overtemperatur kan få betydning for den fremtidige beliggenhed.
 Krav om adgang til egnet vandrecipient gælder en lang række virksomheder  

 omfattet af lovens kap. 5 og vil normalt kunne tilgodeses ved lokalisering i  

 almindelige industriområder.
 I listen er alene mærket virksomheder som forudsætter direkte adgang til  

 egnet vandrecipient, f.eks. papirfabrikker og dambrug, samt større  

 virksomheder som af andre grunde - adgang til råstoffer m.m. - fordrer særlig  

 placering, og hvor der derfor må tages særlige recipienthensyn.
 3 = fremtidig lokalisering under hensyntagen til grundvandsressourcer,  

 sårbare vandrecipienter m.v. er angivet for virksomheder, hvor der på grund  

 af oplagring af forurenende stoffer eller ved uheld kan være risiko for  

 nedsivning eller udslip, som kan forurene grundvand og jord m.v.
Specielt belastende virksomheder er mærket med B Der er her, jfr. kap 4, tale om en mindre gruppe ofte komplekse  

 virksomhedstyper med meget store afstandskrav og/eller virksomheder som  

 kræver sikkerhedszone og derfor vil beslaglægge arealer på 1 til 2 kvkm eller  

 mere.
Disse virksomheder vil som regel forudsætte særlig placering, hvorfor  

 planer for den fremtidige beliggenhed må tage udgangspunkt i den enkelte type  

 virksomhed.
 Andre vejledende beliggenhedskrav.
 Til virksomhederne i bilagslisten er yderligere føjet andre  

 lokaliseringsfaktorer, som ikke er baseret i hensynet til forebyggelse af  

 forurening, men som i væsentlig grad influrerer på planlægningen.
 Liste over virksomheder, anlæg og indretninger, som er omfattet af lovens  

 kapitel 5.
 (Optaget som bilag til lov nr. 372 af 13. juni 1973 om miljøbeskyttelse).
 Til nærværende liste over forurenende virksomheder, anlæg og indretninger  

 er føjet vejledende beliggenhedskrav, jfr. cirkulærets kap. 4 og foranstående  

 nærmere angivne retningslinier, til brug for amtskommuners og kommuners  

 planlægningsvirksomhed.
 Specielt belastende virksomheder er mærket med - B.
2. Forlystelsesparker For de med * mærkede virksomheder m.v. er indhentelse af godkendelse efter  

 lovens § 35 til nyanlæg af virksomheder ufornøden, såfremt virksomheden  

 anlægges i overensstemmelse med godkendt byplanvedtægt.
 virksomhed angivet med kursiv betyder, at de vejledende beliggenhedskrav  

 gælder pågældende virksomhed.
