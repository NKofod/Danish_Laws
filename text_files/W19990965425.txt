Kendelse fra Pressenævnet i sag nr.  

 35/1999 Advokaterne  Christian  Harlang og   Henrik  Karl  Nielsen  

 har klaget til Pressenævnet over Berlingske Tidendes dækning af  

 Thulesagen, således som den er sket i artikler bragt i bladet den 2.,  

 3., 4. og 9. marts 1999, idet de mener, at god presseskik er tilsidesat.
 Den 2. marts 1999 havde bladet på sin forside en  

 artikel med overskriften "Sagsøger i Thule-sag undrer sig" og  

 bl.a. følgende indhold:
 "Kaos: Efter forgæves at have forsøgt  

 at få udsat den historiske retssag mod staten måtte Thule-boernes  

 advokater i går hæve stævningen for fem fangere, der aldrig  

 har krævet erstatning.
 Førstedagen af den stort anlagte Thule-sag fik en  

 mildt sagt kaotisk start, da Thule-boernes advokater i Østre Landsret  

 i går på målstregen måtte hæve stævningen  

 for fem ud af de i alt 84 fangere.
Selv om retssagen om forflyttelsen af Thulekolonien  

 tilbage i 1953 har været undervejs i mere end et par år, har de  

 fem aldrig skrevet under på, at de overhovedet ønsker at  

 stævne den danske stat med krav om millionerstatning.
Et fundamentalt  

 tilsagn, som Thule-boernes advokater  Christian  Harlang og  Henrik  Karl  

  Nielsen ikke har formået at skaffe.
"Parterne aftalte først i januar, at vi skulle  

 stille med skriftlige erklæringer fra alle sagsøgere.
Det har vi  

 ikke kunnet nå, og derfor har vi hævet søgsmål for  

 fem med forbehold for, at de senere kan stævne staten igen," siger  

  Henrik  Karl  Nielsen.
Stævningen omhandler nu "kun" 79, der gør  

 krav på individuel erstatning, efter at advokaterne har hævet de  

 fem af søgsmålene, ligesom én er afgået ved  

 døden.
Men ikke alle er klar over, hvorfor netop de er  

 sagsøgere.
Sagsøger nr. 60,  Birthe  Nielsen fra Horsens, var  

 bare tre måneder gammel dengang i 1953, da hendes familie blev flyttet  

 fra Thule.
Men hun har aldrig underskrevet nogen erklæring eller  

 stævning - og kender faktisk kun til retssagen fra et tilfældigt  

 kig på tekst-TV samt en kortfattet telefonopringning fra i fjor.
"Jeg har aldrig tænkt på, at jeg skulle have  

 erstatning," siger  Birthe  Nielsen, "altså ikke, før de ringede  

 sidste år; jeg tror, det var fra et advokatkontor ovre i  

 København." Indland 1. sektion side 6".
På side 6 bragtes to artikler.
Den ene havde  

 overskriften "Sagsøger nummer 60" og bl.a. følgende  

 indhold:
"Som hun sidder der i sofaen i sin hyggelige dagligstue  

 med masser af nips omkring sig og kaffe på kanden, minder hun om alt  

 andet end en vred grønlandsk fanger på jagt efter  

 retfærdighed.
Hvilket hun for så vidt heller ikke er.
"Jeg har aldrig tænkt på, at jeg skulle have  

 erstatning," beretter  Birthe  Nielsen, "altså ikke før de  

 ringede sidste år, jeg tror, det var fra et advokatkontor ovre i  

 København." Siden da har tanken selvfølgelig strejfet  

 hende.
 Men at hun ligefrem figurerer på de  

 københavnske advokater  Christian  Harlang og  Henrik  Karl  Nielsens  

 liste over tilsammen 84 grønlændere, der kræver  

 millionerstatning af den danske stat, undrer hende nu alligevel.
 Uden selv at vide det står  Birthe  Nielsen fra  

 Gammel Jernbanegade i Horsens således opført som sagsøger  

 nummer 60 i den historiske stævning mod selveste statsminister  Poul  

  Nyrup  Rasmussen for tvangsflytningen af den oprindelige fangerbefolkning  

 fra Thule tilbage i sommeren 1953. Selv ryster hun bare på hovedet.
"Altså, det eneste, de spurgte om i telefonen, var  

 mit CPR-nummer.
Det fik de.
Siden har jeg ikke rigtig hørt noget,  

 før jeg forleden pludselig blev indkaldt som vidne," fortæller  

  Birthe  Nielsen, der faktisk kun kender til retssagen fra et  

 tilfældigt kig på tekst-TV.
 Dengang i 1953 var hun jo også bare en baby på  

 tre måneder   hun hed i øvrigt slet ikke  Birthe  Nielsen  

 dengang, men Odaaq.
"Jeg har aldrig tænkt på, at jeg skulle have  

 erstatning," gentager hun." Den anden artikel på side 6 den 2. marts 1999 havde  

 overskriften "Første dag i gammel sag" og bl.a. følgende  

 indhold:
"Thulestammen har krævet millionerstatning for  

 ulovlig tvangsflytning af de grønlandske fangere i  

 efterkrigsårene.
En flytning, der skulle gøre plads til en  

 udvidelse af den amerikanske Thulebase under Den Kolde Krig.
 Men allerede få minutter efter, at retsmødet  

 var gået i gang i går stod det klart, at der var dømt  

 juridisk koks fra første fløjt.
 Kammeradvokat  Karsten  Hagel-Sørensen   der  

 repræsenterer den danske stat   måtte i sit indledende  

 indlæg tørt konstatere, at Thulestammens advokater først  

 i søndags pludselig havde meddelt, at de ville annullere  

 søgsmålene for fem af de 84 fordrevne, der hver kræver en  

 kvart million er erstatning af staten.
 Selv om advokaterne for stammen    Christian  Harlang og  

  Henrik  Karl  Nielsen   har haft over en måned til at skaffe  

 skriftlige erklæringer fra sagsøgerne om, at de er reelle  

 sagsøgere, var det nemlig ikke lykkedes i fem tilfælde.
 Derfor faxede advokaterne søndag et brev til  

 landsretten med besked om, at de ville hæve disse personers  

 søgsmål   dog med "forbehold" for at de senere kan "udtage  

 stævning på ny" mod Statsministeriet.
 Senere ville  Karsten  Hagel-Sørensen klædt i  

 lang sort kåbe med blodrøde kanter dog gerne gå  

 nærmere ind i konkrete forhold omkring flytningen i 1953.
 Men først ville  Christian  Harlang med et  

 længere indlæg føre landsretten på en rejse helt  

 tilbage til Erik den Rødes tid i Grønland og polarekspeditioner  

 i 1500-tallet for at nå frem til selve sagen.
 Hvilket omgående bragte smil frem på  

 tilhørerpladserne, da det for flere angiveligt var svært at  

 forstå, hvad flere hundrede år gammel historie havde at  

 gøre med forflyttelsen af Thulestammen i 1953.
Kammeradvokaten satte derefter spørgsmåltegn  

 ved, at staten er blevet klandret, at den ved forflyttelsen af Thulestammen  

 lod folk bo i telte sommeren over.
Med oplæsning fra en  

 grønlandsk bog fremførte han, at det på den tid ikke var  

 usædvanligt for kuldevante eskimoer at bo i telte om sommeren.
Kammeradvokaten ville dog først på  

 retsmødet i dag kommentere, at fem sagsøgere i sidste  

 øjeblik er trukket ud af sagen med forbehold for at rejse deres sag  

 igen senere.
Ligesom han først i dag vil kommentere, at  

 Civilretsdirektoratet i fredags gav Thulestammen ret til fri proces for et  

 kollektivt erstatningskrav på 25. mio. kroner udover de 250.000 kroner  

 til hver af de fordrevne fra 1953." Den 3. marts 1999 bragte bladet en artikel under  

 overskriften "Statsministeriet er gået i tænkeboks" med  

 følgende underrubrik:
"Thule-sagen: Mens Thule-føljetonen  

 går sin gang i Østre Landsret, overvejer den sagsøgte  

 part - Statsministeriet   nu næste skaktræk.
Det sker, fordi der  

 mildt sagt er skabt juridisk koks i sagen fra første dag." Samme dag bragte bladet følgende  

 "Rettelse":
"I forbindelse med Thulesagen i Østre Landsret  

 skrev Berlinske Tidende i går, at det ikke var lykkedes Thule-boernes  

 advokater  Christian  Harlang og  Henrik  Karl  Nielsen at skaffe skriftlige  

 erklæringer fra "alle" sagens sagsøgere om, at de ønskede  

 at stævne den danske stat.
Advokaterne understreger over for avisen, at  

 de ikke skulle skaffe erklæringer fra "alle", men kun for "omkring 10"  

 sagsøgere, der er bosat uden for Thule.
Disse skulle kun  

 erklære, at de havde personlig tilknytning til Thule-området.  

 Berlingske Tidende beklager fejlen." Torsdag den 4. marts bragtes omtale af sagen under  

 overskriften "Staten går til modangreb i Thule-sagen" og med  

 bl.a. følgende indhold:
"Med krav om millionerstatning har den oprindelige  

 fangerbefolkning i Thule og deres efterkommere stævnet staten for  

 tvangsforflyttelse tilbage i 1953, da der skulle gøres plads til en  

 udvidelse af Thule Air Base.
En forflyttelse, som sagsøgerne  

 kræver knap 45 mio. kr. i erstatning for.
Men som staten afviser.
 Foreløbig er der gået juridisk spaghetti i  

 retssagen, fordi Thule-boernes advokater  Christian  Harlang og  Henrik  Karl  

  Nielsen, først dagen før retssagen begyndte i mandags,  

 ophævede fem sagsøgeres individuelle søgsmål mod  

 staten.
 "Og hvad er konsekvensen af, at nogle nu pludselig falder  

 fra?" spørger  Karsten  Hagel-Sørensen og fortsætter:
"I det hele taget er der uklarhed over, hvem Thulestammen  

 som sagsøger er.
Og nu hvor vi er helt henne ved tredje retsdag, kunne  

 jeg da godt tænke mig at vide, hvem min modstander er." I et processkrift til Østre Landsret i går  

 krævede kammeradvokaten derfor af Thule-boernes advokater en  

 redegørelse for, hvem Thulestammen består af." Thuleboernes advokater vil svare retten på  

 processkriftet på mandag." Den 5. marts bragte bladet følgende:
"Fra sagsøger i Thule-sagen Berlingske Tidende har i går via advokatkontoret  

  Harlang,  Koch  og  Christensen, som p.t. fører sagen om  

 Thulekoloniens forflyttelse i 1953 i Østre Landsret, modtaget dette  

 brev fra sagsøger nr. 60,  Birthe  Nielsen, Horsens:
 "Jeg er meget ked af, at journalisterne har skrevet noget  

 i avisen d. 2. marts, som jeg slet ikke har sagt.
 Mine forældre og jeg gik med i sagen, da Hingitaq 53  

 startede retssagen i 1996. Vi er meget glade for at være med i  

 retssagen og håber på en retfærdig afslutning for os  

 alle.
Jeg synes, at I har gjort mig og andre noget grimt, som  

 jeg er meget ked af."" Endelig bragte bladet den 9. marts 1999 en artikel med  

 overskriften "Stadig strid om Thule-stammen" og bl.a. følgende  

 indhold:
"Striden om, hvem der sagsøger staten i Thule-sagen  

 og hvornår og hvordan og hvorfor, fortsætter.
På  

 gårsdagens møde i Østre Landsret forsøgte  

 Thule-boernes advokater  Christian  Harlang og  Henrik  Karl  Nielsen  

 således skriftligt og på alle punkter at tilbagevise  

 kammeradvokat  Karsten  Hagel-Sørensens angreb på  

 Thule-stammen.
 Efter at fem sagsøgeres individuelle  

 søgsmål først i sidste øjeblik blev ophævet,  

 er der ifølge kammeradvokaten rejst tvivl om Thule-stammen som  

 sagsøger   om hvem statens modstander egentlig er, om hvorvidt  

 Thuleforeningen "Hingitaq 53" overhovedet har mandat til at føre sagen  

 igennem, og om de fem nu frafaldne sagsøgere senere kan komme igen med  

 deres individuelle erstatningskrav.
 Men i et såkaldt processkrift anfører  

  Christian  Harlang og  Henrik  Karl  Nielsen for det første, at det  

 må være op til "en eventuelt efterfølgende sag" at tage  

 stilling til spørgsmålet om de fem sagsøgeres  

 individuelle søgsmål på hver 250.000 kroner.
 For det andet fremfører  Christian    Harlang og  

  Henrik  Karl  Nielsen, at kammeradvokaten "på intet tidspunkt" under  

 den forberedende skriftveksling har "anfægtet" Thule-stammens  

 "juridiske eller faktuelle identitet", som det formuleres.
For det tredje fastslås det i processkriftet, at  

 heller ikke mandatforholdet mellem "Hingitaq 53" og Thule-stammen under de  

 indledende øvelser er blevet "bestridt" af kammeradvokaten.
Hvis det  

 går hen og bliver tilfældet under selve retssagen "må  

 sagsøgerne nødvendigvis protestere herimod, idet en sådan  

 indsigelse burde være fremført under skriftvekslingen og ikke nu  

 kan fremføres under domsforhandlingen", hedder det.
Foreløbig indstilles papirkrigen dog mellem  

 parterne, idet kammeradvokat  Karsten  Hagel-Sørensen først  

 agter at svare  Christian  Harlang og  Henrik  Karl  Nielsen i sin endelige  

 procedure." Klagerne har anført, at der den 2. marts er  

 viderebragt ukorrekte oplysninger, der kunne give det indtryk, at der ikke  

 forelå mandat fra alle sagsøgere, uden af dette forinden var  

 kontrolleret med klagerne.
Klagerne har i den forbindelse anført, at  

 interviewet blev foretaget 3-4 uger, før artiklen blev bragt i bladet.  

 I denne ganske lange periode kunne bladet have taget det nærliggende  

 skridt at rette henvendelse til klagerne, som ville kunne afkræfte, at  

 den pågældende ikke havde givet sit mandat til sagens  

 førelse.
Der blev imidlertid ikke foretaget en sådan  

 kontrolhenvendelse.
Klagerne har videre anført, at bladet ikke har  

 rapporteret objektivt og ikke har tilstræbt en kvalitativ ligelig  

 gengivelse af parternes synspunkter.
Endvidere er klagernes  

 forelæggelse af sagen blevet latterliggjort, og modpartens synspunkter  

 er på en række punkter gengivet ukommenteret og uden, at der er  

 sket gengivelse af klagernes synspunkter.
 Klagerne har i perioden 2. til 10. marts ført en  

 omfattende korrespondance pr. telefax med bladet.
Bladet har i en udtalelse vedrørende omtalen af  

  Birthe  Nielsen anført, at hun blev interviewet i sit hjem den 1.  

 februar og efterfølgende blev kontakte adskillige gange af bladet.  

  Birthe  Nielsen er citeret fuldt korrekt.
Efter at hendes udtalelser gav  

 anledning til heftige indsigelser fra klagernes side, har  Birthe  Nielsen  

 trukket dem tilbage i ubestemte vendinger, og bladet har derfor bragt hendes  

 læserbrev ukommenteret den 5. marts 1999.
Bladet har i den forbindelse anført, at det  

 står pressen frit for at interviewe  Birthe  Nielsen om hendes sag uden  

 at forelægge hendes synspunkter for hendes advokat.
Det er i bladet  

 ikke anført, at  Birthe  Nielsen ikke har givet advokaterne sit  

 mandat.
Tvært imod fremgår det udtrykkeligt af samtalen med  

 hende, at hun gerne vil have erstatning.
Bladet har videre anført, at bladet uden  

 sammenligning er det medie, der har fulgt retssagen mest intenst.
Herved er  

 der nok utilsigtet kommet en skævhed ind i dækningen til fordel  

 for klagernes sag.
Denne skævhed er bl.a. en følge af, at  

 kammeradvokaten hidtil ikke har ønsket at procedere i pressen og har  

 opretholdt en næsten konsekvent tavshed i sagen.
De to udtryk, "juridisk koks" og "juridisk spaghetti", der  

 er anvendt i nogle af artiklerne, dækker over en vigtig juridisk  

 uenighed mellem sagsøger og sagsøgte om selve grundlaget for  

 sagen, herunder om betydningen af at have adresse i Grønland eller  

 Danmark.
Udtrykkene blev første gang anvendt i en artikel om sagen den  

 25. januar 1999 om en lignende processuel uenighed, og da om kammeradvokatens  

 trængsler.
 Bladet har endelig anført, at bladet aldrig har  

 nægtet klagerne at komme til orde i bladet, og at de er velkomne til at  

 få optaget et genmæle efter medieansvarslovens regler.
 Bladet har fremlagt kopier af en lang række artikler  

 om sagen fra 1996 og fremefter.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
Pressenævnet bemærker indledningsvis, at  

 retssagen vedrører et emne, der har været omtalt i flere medier  

   herunder det indklagede blad   over en længere periode.
I en  

 sådan sag vil begge parters synspunkter ikke kunne fylde lige meget og  

 have samme vægt i hver enkelt artikel.
Det er derfor ikke i strid med  

 god presseskik, at enkelte af de påklagede artikler i overvejende grad  

 eller udelukkende gengav modpartens synspunkter.
 Vedrørende bladets omtale af sagsøger nr. 60  

 finder Pressenævnet, at bladet ikke har bragt oplysninger, som burde  

 have været forelagt for klagerne forud for  

 offentliggørelsen.
 Berlingske Tidende har således ikke tilsidesat god  

 presseskik i forbindelse med de påklagede artikler.
 Afsagt den 26. maj 1999.
