Nr BTB 100 Betænkning og indstilling vedrørende Tamilsagen   

 Nr B 100 1992-93, 1. samling Afgivet af Udvalget for Forretningsordenen Afgivet: 19930602 I.Indledning Undersøgelsesretten vedrørende Tamilsagen blev nedsat ved skrivelse af 10.  

 juli 1990 fra statsministeren til højesteretsdommer Mogens Hornslet, hvori  

 denne blev anmodet om »at gennemføre en undersøgelse af beslutningsprocessen og  

 administrationen i forbindelse med behandlingen af sagerne om  

 familiesammenføring for flygtninge fra Sri Lanka.
Undersøgelsen skal omfatte  

 perioden fra fredsslutningen i Sri Lanka i sommeren 1987, indtil det blev  

 besluttet at normalisere behandlingen af disse sager i januar 1989.
I undersøgelsen skal indgå, om nogen i offentlig tjeneste eller hverv  

 under sagsbehandlingen har gjort sig skyldig i fejl eller forsømmelser, som  

 kan give anledning til, at et retligt ansvar søges gennemført.
Undersøgelsen  

 skal i henhold til retsplejelovens § 21 a, stk. 3, foregå for lukkede døre (  

 . . . ).« I december 1990 blev det besluttet, at undersøgelsen fremover skulle  

 foregå for åbne døre, og at hidtidige afhøringer skulle offentliggøres ved  

 fremlæggelse af retsprotokoller.
Den 25. januar 1991 meddelte statsministeren højesteretsdommer Mogens  

 Hornslet, at det var besluttet at »udvide kommissoriet for Deres undersøgelse til også at omfatte tiden  

 efter normaliseringen af sagsbehandlingen.
I undersøgelsen skal indgå, om der  

 under hele sagsforløbet er givet Folketinget fyldestgørende  

 oplysninger.« Undersøgelsesretten blev nedsat i henhold til retsplejelovens § 21 a.
 Beretningen fra undersøgelsesretten blev offentliggjort den 14. januar  

 1993. I beretningen hedder det bl.a., jf. side 2192:
»Ifølge kommissoriet skal det indgå i undersøgelsen, om nogen i  

 offentlig tjeneste eller hverv har gjort sig skyldig i fejl eller  

 forsømmelser, som kan give anledning til, at et retligt ansvar søges  

 gennemført.
Et sådant ansvar kan i denne sag tænkes gennemført dels over  

 for embedsmændene og dels over for en eller flere ministre.
For embedsmændenes vedkommende drejer det sig først og fremmest om et  

disciplinært ansvar for tjenesteforseelser - idet undersøgelsesretten  

 må gå ud fra, at der er gjort op med spørgsmålet om et eventuelt strafansvar  

 ved den undersøgelse, som blev foretaget af Statsadvokaten for København i  

 januar 1991. For ministrene drejer det sig om et muligt ansvar  

 efter ministeransvarlighedslovens § 5 .« Side 2193 i beretningen hedder det videre:
»Endelig skal bemærkes, at undersøgelsesretten - for så vidt angår de  

 involverede ministre - i det væsentlige har set det som sin opgave at  

 give en beskrivelse af det passerede, idet det under hensyn til de særlige  

 regler om ministeransvar udelukkende tilkommer Folketinget at tage stilling  

 til, om de konstaterede forhold kan begrunde, at et ansvar gøres gældende  

 over for vedkommende minister.« På denne baggrund besluttede Udvalget for Forretningsordenen på sit møde  

 den 12. februar 1993 at tage beretningen fra undersøgelsesretten vedrørende  

 Tamilsagen op til behandling i udvalget.
 For så vidt angår de i beretningen nævnte embedsmænd bemærker  

 udvalget, at det er de enkelte ministres opgave at tage stilling til, om  

 tjenstlige undersøgelser bør igangsættes.
For så vidt angår de ministre , der nævnes i beretningen, har  

 udvalget behandlet sagen på en række møder med henblik på at tage stilling  

 til, om de af undersøgelsesretten konstaterede forhold for fhv.  

 justitsminister Ninn-Hansens, fhv. statsminister Poul Schluters og fhv.  

 justitsminister H.
P.
Clausens vedkommende kunne begrunde, at der blev gjort  

 et ansvar gældende over for vedkommende i form af rigsretstiltale.
 Med hensyn til spørgsmålet om at gøre et retligt ansvar gældende mod de  

 tre ministre har et flertal i udvalget fundet, at der for hver enkelt af  

 disse bør drages de i det følgende omtalte konklusioner.
Et mindretal (Kirsten Jacobsen (FP) og Aage Brusgaard (FP))  

 bemærker, at det under udvalgsbehandlingen er blevet oplyst, at betænkningen  

 skal betragtes som bemærkninger til beslutningsforslaget.
Fremskridtspartiet  

 ønsker ikke at fremstå med bemærkninger til et forslag, vi hverken har lod  

 eller del i.
Derfor vil Fremskridtspartiets bemærkninger fremkomme i  

 udvalgsbetænkningen mellem 1. og 2. behandling.
II.
De enkelte ministres forhold A.
Fhv. statsminister Poul Schluter 1) Statsministerens tilsynspligt Undersøgelsesrettens bemærkninger Undersøgelsesretten har overvejet, hvilket kendskab fhv. statsminister  

 Poul Schluter havde til »nedprioriteringen« af de tamilske  

 familiesammenføringssager, mens Ninn-Hansen endnu var justitsminister, bl.a.  

 med sigte på at kunne foretage en retlig vurdering af, hvorvidt den daværende  

 statsminister - for at opfylde sin tilsynspligt - burde have grebet ind over  

 for administrationen af de omhandlede sager og herunder have foranlediget en  

 nærmere undersøgelse, jf. side 2207 i beretningen.
 Undersøgelsesretten har fundet anledning til at bemærke (jf. side 2207),  

 at før november/december 1988 havde Poul Schluter efter undersøgelsesrettens  

 opfattelse ikke pligt til som regeringschef at foranstalte nærmere  

 undersøgelser til afklaring af, hvad der foregik i Justitsministeriet og  

 Direktoratet for Udlændinge med hensyn til behandlingen af de tamilske  

 familiesammenføringssager.
For så vidt angår tiden umiddelbart efter »intermezzoet« med  

 ombudsmanden har undersøgelsesretten bl.a. fundet, at statsministeren ikke  

 havde grund til at betvivle, at Folketingets Retsudvalg under samrådet med  

 Erik Ninn-Hansen den 27. september 1988 havde modtaget en reel orientering  

 om, hvad »nedprioriteringen« indebar.
Det måtte endvidere have  

 formodningen imod sig, at den erfarne justitsminister og embedsmændene i  

 Justitsministeriet og Direktoratet for Udlændinge havde administreret i strid  

 med udlændingelovgivningens retskrav.
Hertil kom, at statsministeren i  

 begyndelsen af december 1988 måtte forvente, at sagen nu ville blive afklaret  

 gennem Folketingets Ombudsmand.
Undersøgelsesretten har endvidere fremhævet, at da statsministeren kort  

 tid efter - den 19. januar 1989 - modtog en nærmere orientering af den  

 nyudnævnte justitsminister, H.
P.
Clausen, tilsluttede han sig, at Erik  

 Ninn-Hansens »linie« blev brudt » hellere i dag end i  

 morgen ».
Udvalgets bemærkninger Et flertal (Henning Rasmussen (S), Lilli Gyldenkilde (SF), Løvig  

 Simonsen (S), Ole Espersen (S), Ritt Bjerregaard (S), Ingrid Rasmussen (S),  

 Frank Jensen (S), Jørn Pedersen (S), Gade (SF), Rahbæk Møller (SF), Bente  

 Juncker (CD), Bilgrav-Nielsen (RV) og Glønborg (KRF)) bemærker:
 Der findes ingen udtrykkelige regler i dansk lovgivning om  

 statsministerens tilsynspligt.
 Tilsynspligten følger af, at en statsminister efter  

 ministeransvarlighedsloven straffes, hvis han tilsidesætter de pligter, der  

 påhviler ham efter grundloven eller lovgivningen i øvrigt eller efter hans  

 stillings beskaffenhed.
For så vidt angår praksis kan der henvises til, at i rigsretsdommen  

 i Albertisagen blev det fastslået, at J.
C.
Christensen havde handlet  

 uforsvarligt (tilsidesat sin tilsynspligt) over for Alberti.
Dette skete  

 under henvisning til, at der »navnlig under forhandlingerne på Rigsdagen  

 i foråret 1908 er fremkommet en række oplysninger, der bestemt pegede hen på,  

 at Alberti i sin embedsførelse havde gjort sig skyldig i misbrug og  

 vilkårligheder«.
J.
C.
Christensen blev dog frifundet på grund af  

 undskyldende omstændigheder.
 Efter flertallets opfattelse foreligger der ikke i nærværende sag  

 oplysninger af en sådan karakter, at undersøgelsesrettens vurdering må  

 tilsidesættes.
 På denne baggrund og henset til undersøgelsrettens ovenfor citerede  

 bemærkninger finder flertallet, at det ikke kan konstateres, at den tidligere  

 statsminister har overtrådt de forpligtelser, der påhvilede ham som  

 regeringschef med hensyn til at føre tilsyn med de øvrige ministre.
 Et mindretal (Ivar Hansen (V), Birthe Rønn Hornbech (V), og Inge  

 Dahl-Sørensen (V)) bemærker:
 Der findes ingen udtrykkelige regler i dansk lovgivning om  

 statsministerens tilsynspligt.
 Dog kan statsministeren efter ministeransvarlighedsloven straffes, såfremt  

 han tilsidesætter de pligter, der påhviler ham efter grundloven eller  

 lovgivningen i øvrigt eller efter stillingens beskaffenhed.
 Den retlige vurdering af, om tilsynspligten er tilsidesat er - som  

 ministrenes ansvar i øvrigt jf. nedenfor - undergivet Folketingets  

 enekompetence.
 Mindretallet finder ikke, at der er fremkommet oplysninger af en sådan  

 karakter, at undersøgelsesrettens vurderinger vedrørende statsministerens  

 tilsynspligt bør tilsidesættes.
 På denne baggrund finder mindretallet ikke, at den tidligere statsminister  

 har overtrådt de forpligtelser, der påhvilede ham som regeringschef med  

 hensyn til pligten til at føre tilsyn med de øvrige ministre.
Et andet mindretal (Grove (KF), Engell (KF) og Gammelgaard (KF))  

 henviser til sine samlede bemærkninger vedrørende Poul Schluter og H.
P.  

 Clausen nedenfor under B.
2. Oplysningerne over for Folketinget Undersøgelsesrettens bemærkninger Undersøgelsesretten har, jf. beretningen side 2213, fundet, at Poul  

 Schluter som statsminister har givet Folketinget og Folketingets Retsudvalg  

 ufyldestgørende oplysninger, og at han måtte indse dette.
 Undersøgelsesretten har således bl.a. fundet, at visse henvisninger til  

 tidligere oplysninger, som statsministeren gav Folketingets Retsudvalg under  

 samrådet den 14. marts 1989, var misvisende, og at een udtalelse var direkte  

 urigtig, hvis den skulle tages for pålydende (jf. beretningen kapitel VIII,  

 afsnit 11, specielt side 2172).
 Undersøgelsesretten bemærker, at der er grund til at understrege, at  

 statsministeren på det tidspunkt, hvor talepapiret til dette samråd blev  

 udarbejdet, havde mindst samme mulighed for at vurdere kvaliteten af disse  

 oplysninger som sine embedsmænd.
 Ikke desto mindre har undersøgelsesretten fundet, at det må anses som en  

 fejl fra embedsmændenes side, at statsministerens talepapir blev udformet på  

 den nævnte måde, og at statsministeren ikke blev gjort opmærksom på de  

 retlige problemer, der kunne være forbundet med at give Retsudvalget  

 oplysningerne i den form, der blev valgt, jf. beretningen side 2214.
 Undersøgelsesretten har i øvrigt fundet, at statsministeren såvel under  

 samrådet den 14. marts 1989 som under samrådet den 19. maj 1989 udtrykte sig  

 uklart m.h.t. hvad »regeringen« vidste (jf. beretningen kapitel  

 VIII, afsnit 11 og 14, specielt side 2170 og 2189-90).
 Endvidere har undersøgelsesretten fundet, at Poul Schluter må have indset,  

 at en række oplysninger, som han gav under 1. behandlingen den 25. april 1989  

 af forslag til folketingsbeslutning om nedsættelse af en kommissionsdomstol  

 vedrørende administration af udlændingeloven (af Ole Espersen (S) og Ebba  

 Strange (SF) m.fl) var misvisende eller - for een af oplysningernes  

 vedkommende - var direkte urigtig, hvis den skulle tages for pålydende (jf.  

 beretningen side 2188-89).
 Undersøgelsesretten har dog bemærket, at det kan undre, at Peter Wiese  

 ikke i det mindste tilkendegav over for statsministeren, at han ved at holde  

 talen i den form, man var nået frem til den 24. april 1989 om aftenen, kunne  

 bringe sig på kant med ministeransvarlighedsloven (beretningen side 2215), og  

 undersøgelsesretten har fundet, at det kan lægges til grund, at hverken Peter  

 Wiese eller Lundbæk Andersen rejste indsigelse mod den endelige udformning af  

 talen (beretningen side 2215-16).
Udvalgets bemærkninger Et flertal (Henning Rasmussen (S), Lilli Gyldenkilde (SF), Løvig  

 Simonsen (S), Ole Espersen (S), Ritt Bjerregaard (S), Ingrid Rasmussen (S),  

 Frank Jensen (S), Jørn Pedersen (S), Gade (SF), Rahbæk Møller (SF), Bente  

 Juncker (CD), Bilgrav-Nielsen (RV) og Glønborg (KRF)) bemærker:
 Efter flertallets opfattelse har statsministeren ikke overholdt § 5, stk.  

 2, i loven om ministres ansvarlighed, hvorefter en minister ikke må give  

 Folketinget urigtige eller vildledende oplysninger eller under Folketingets  

 behandling af en sag fortie oplysninger, der er af væsentlig betydning for  

 Tingets bedømmelse af sagen.
 Flertallet har på denne baggrund nøje overvejet, om der bør rejses tiltale  

 ved rigsretten mod den tidligere statsminister.
 Flertallet har imidlertid ikke fundet fuldt tilstrækkelig anledning  

 hertil.
Efter den nugældende grundlov kan ministre ifalde såvel et politisk som et  

 retligt ansvar.
Det påhviler Folketinget at tage stilling til, om det er  

 fornødent at gøre et retligt ansvar gældende i en situation, hvor det  

 politiske ansvar gøres gældende eller rent faktisk har foranlediget en  

 ministers tilbagetræden.
 Statsministeren indgav sin afskedsbegæring på baggrund af konklusionerne i  

 undersøgelsesrettens beretning.
 Der består i øvrigt en væsentlig forskel på, om de forkerte oplysninger  

 gives for at dække over et retsbrud, man har bidraget til at stoppe (om end  

 pligten hertil er selvindlysende), eller om det sker for at kunne fortsætte  

 et igangværende retsbrud, jf. herved flertallets nedenstående overvejelser  

 vedrørende rigsretstiltale mod fhv. minister Erik Ninn-Hansen.
 På denne baggrund udtrykker flertallet sin alvorlige misbilligelse i  

 anledning af den manglende efterlevelse af kravene i § 5, stk. 2, i loven om  

 ministres ansvarlighed, men finder at der i øvrigt ikke bør foretages  

 yderligere over for tidligere statsminister Poul Schluter.
 Et mindretal (Ivar Hansen (V), Birthe Rønn Hornbech (V) og Inge  

 Dahl-Sørensen (V)) bemærker:
 Mindretallet finder, at den omstændighed, at Poul Schluter medvirkede til,  

 at de forhold i Justitsministeriet, der siden gav anledning til  

 dommerundersøgelsen, blev bragt til ophør, må føre til, at forholdet vurderes  

 anderledes end forholdet vedrørende Ninn-Hansen.
 Dertil kommer, at det for vurderingen er rimeligt at stille spørgsmålet,  

 om ikke der skal lægges vægt på eller i hvert fald tages hensyn til, at sagen  

 drejer sig om oplysninger, der er en del af den politiske debat.
 Undersøgelsesretten siger intet om, hvilket normsystem der gælder i den  

 politiske debat.
 Flere jurister har netop kritiseret, at undersøgelsesretten har undladt at  

 beskrive dette normsystem.
 Yderligere skal det anføres, at undersøgelsesretten udtrykkeligt anfører,  

 at vurderingen er foretaget uden egentlig procedure og i vidt omfang hviler  

 på et skøn, og at undersøgelsesretten i modsætning til en sædvanlig retssag  

 ikke skal ende med en dom.
 Endelig bemærker mindretallet, at den omstændighed, at Poul Schluter har  

 valgt at træde tilbage efter offentliggørelsen af undersøgelsesrapporten,  

 ikke er et moment, der kan tages til indtægt for, at der måtte være begået  

 noget kritisabelt fra Poul Schluters side.
 Idet mindretallet i øvrigt finder det beklageligt, at  

 undersøgelsesrapporten ikke blev genstand for en politisk debat i  

 folketingssalen, finder man herefter ikke, at der bør foretages videre.
Et andet mindretal (Grove (KF), Engell (KF) og Gammelgaard (KF))  

 henviser til sine samlede bemærkninger vedrørende Poul Schluter og H.
P.  

 Clausen nedenfor under B.
B.
Fhv. justitsminister H.
P.
Clausen Undersøgelsesrettens bemærkninger Undersøgelsesretten har anført, at H.
P.
Clausen traf beslutning om  

 normalisering af de tamilske familiesammenføringssager, men at  

 normaliseringen »officielt« blev præsenteret som en beslutning  

 truffet af Direktoratet for Udlændinge på baggrund af karakteren af de  

 foreliggende oplysninger om situationen i Sri Lanka, og at det stod klart for  

 H.
P.
Clausen, at man, bl.a. i svar til Retsudvalget, fortsatte med at kaste  

 slør over, hvad der reelt var foregået med hensyn til disse  

 familiesammenføringssager, jf. beretningen kapitel VIII, afsnit 9, specielt  

 side 2153.
Endvidere har undersøgelsesretten fundet, at H.
P.
Clausen i en række svar  

 på spørgsmål fra Retsudvalget samt under samrådet den 14. september 1989 i  

 Retsudvalget gav oplysninger, som han - mere eller mindre - var klar over på  

 en række punkter var (reelt) misvisende/vildledende, tilsigtet uklare, ikke i  

 overensstemmelse med de faktiske forhold og/eller urigtige (jf. beretningen  

 kapitel VIII, afsnit 10 og 15, specielt side 2158-59, 2163-65 og 2192).
Endvidere har undersøgelsesretten fundet, at regeringspartiernes bidrag  

 til den beretning, som der i Retsudvalget var forslag om i anledning af  

 ombudsmandens udtalelse om de tamilske familiesammenføringssager, indeholdt  

 oplysninger, som var misvisende og urigtige, hvilket efter  

 undersøgelsesrettens opfattelse må have stået klart for H.
P.
Clausen.  

 Desuden sad H.
P.
Clausen efter undersøgelsesrettens vurdering inde med en  

 viden, som måtte formodes at være af væsentlig betydning for, om sagen kunne  

 sluttes med, at ombudsmandens udtalelse blev taget til efterretning, men som  

 Retsudvalget ikke fik oplysning om, jf. beretningen kapitel VIII, afsnit 12,  

 specielt side 2182-83. Undersøgelsesretten har lagt til grund, at H.
P.  

 Clausen - også efter sin egen forklaring - har haft en ledende rolle under  

 arbejdet med at udarbejde et beretningsudkast, der kunne samle de tre  

 regeringspartier - og et flertal i Folketinget, jf. beretningen side 2179.
Undersøgelsesretten har imidlertid særligt bemærket, at der ikke er  

 fremkommet oplysninger om, at embedsmændene over for H.
P.
Clausen har  

 fremsat indsigelser med hensyn til den skriftlige udformning eller advaret  

 mod at give oplysningerne i den form, som undersøgelsesretten har fundet  

 grundlag for at kritisere, jf. beretningen side 2211.
Endvidere har undersøgelsesretten anført, at baggrunden for, at der også i  

 H.
P.
Clausens tid som justitsminister blev givet Folketingets Retsudvalg og  

 Folketingets Ombudsmand oplysninger, som ikke var fyldestgørende, må antages  

 at være ønsket om at undgå at blotlægge den - efter undersøgelsesrettens  

 opfattelse - ulovlige administration under Ninn-Hansen og - efter  

 ombudsmandens udtalelse af 1. marts 1989 - at undgå yderligere undersøgelser  

 (beretningen side 2211).
Udvalgets bemærkninger Et flertal (Henning Rasmussen (S), Lilli Gyldenkilde (SF), Løvig  

 Simonsen (S), Ole Espersen (S), Ritt Bjerregaard (S), Ingrid Rasmussen (S),  

 Frank Jensen (S), Jørn Pedersen (S), Gade (SF), Rahbæk Møller (SF), Bente  

 Juncker (CD), Bilgrav-Nielsen (RV) og Glønborg (KRF)) bemærker:
Efter flertallets opfattelse har tidligere justitsminister H.
P.
Clausen i  

 det ovenfor beskrevne omfang tilsidesat kravet i § 5, stk. 2, i  

 ministeransvarlighedsloven om, at der ikke må gives urigtige eller  

 vildledende oplysninger til Folketinget eller under Tingets behandling af en  

 sag må forties oplysninger, der er af væsentlig betydning for Tingets  

 bedømmelse af sagen.
Flertallet finder, at dette også gælder H.
P.
Clausens medvirken til  

 udformingen af de omhandlede udkast til beretning.
Det kunne hævdes, at de  

 foreslåede bidrag hertil - om end de stammer fra Justitsministeriet - i  

 Retsudvalget blev fremlagt af repræsentanter for regeringspartierne (altså  

 ikke af ministeren).
Under hensyn til, at H.
P.
Clausen reelt var ansvarlig for oplysningernes  

 indhold, og til, at hensigten var, at disse skulle udgøre grundlag for en  

 beslutning taget af Retsudvalget og af Tinget som helhed, finder flertallet  

 ikke, at dette forhold i sig selv kan fritage H.
P.
Clausen for ansvaret  

 efter ministeransvarlighedsloven.
Den tidligere justitsminister, der siden de beskrevne begivenheder blev  

 valgt til Folketingets formand, trådte tilbage fra dette hverv som en direkte  

 følge af konklusionerne i undersøgelsesrettens beretning.
Der henvises i  

 øvrigt til, hvad der er anført ovenfor vedrørende tidligere statsminister  

 Poul Schluters handlinger.
På denne baggrund udtrykker flertallet sin misbilligelse i anledning af  

 den manglende efterlevelse af kravene i § 5, stk. 2, i loven om ministres  

 ansvarlighed, men finder, at der i øvrigt ikke bør foretages yderligere over  

 for tidligere justitsminister H.
P.
Clausen.
 Et mindretal (Ivar Hansen (V), Birthe Rønn Hornbech (V) og Inge  

 Dahl-Sørensen (V)) bemærker:
Mindretallet finder, at den omstændighed, at H.
P.
Clausen omgående efter  

 sin tiltræden som justitsminister foranledigede, at de forhold i  

 Justitsministeriet, der siden gav anledning til dommerundersøgelsen, blev  

 bragt til ophør, må føre til, at forholdet vurderes anderledes end forholdet  

 vedrørende Ninn-Hansen.
 Dertil kommer, at det for vurderingen er rimeligt at stille spørgsmålet,  

 om ikke der skal lægges vægt på eller i hvert fald tages hensyn til, at sagen  

 drejer sig om oplysninger og handlinger, der er en del af den politiske  

 debat.
 Undersøgelsesretten siger intet om, hvilket normsystem der gælder i den  

 politiske debat.
 Flere jurister har netop kritiseret, at undersøgelsesretten har undladt at  

 beskrive dette normsystem.
 Yderligere skal det anføres, at undersøgelsesretten udtrykkeligt anfører,  

 at vurderingen er foretaget uden egentlig procedure og i vidt omfang hviler  

 på et skøn, og at undersøgelsesretten i modsætning til en sædvanlig retssag  

 ikke skal ende med en dom.
Endelig bemærker mindretallet, at den omstændighed, at H.
P.
Clausen har  

 valgt at træde tilbage efter offentliggørelsen af undersøgelsesrapporten,  

 ikke er et moment, der kan tages til indtægt for, at der måtte være begået  

 noget kritisabelt fra H.
P.
Clausens side.
 Idet mindretallet i øvrigt finder det beklageligt, at  

 undersøgelsesrapporten ikke blev genstand for en politisk debat i  

 folketingssalen, finder man herefter ikke, at der bør foretages videre.
Et andet mindretal (Grove (KF), Engell (KF) og Gammelgaard (KF))  

 ønsker at gøre opmærksom på, at undersøgelsesdommeren i sin retlige vurdering  

 (side 2192-93) selv bl.a. understreger, at han generelt gør den bemærkning,  

 at undersøgelsesretten har foretaget sin vurdering uden en egentlig procedure  

 fra sagens parter.
Tillige bemærker undersøgelsesretten specielt, at det på  

 trods af det omfattende materiale og de mange forklaringer ikke kan  

 udelukkes, at undersøgelsesretten kan have manglet oplysninger, der - hvis de  

 havde foreligget for retten - kunne have ført til et andet resultat.
Mindretallet lægger til grund, at efter det foreliggende må man gå ud fra,  

 at Poul Schluter og H.
P.
Clausen ville blive frifundet, dersom de blev  

 inddraget under en rigsretssag.
Dersom man havde den opfattelse, at de havde  

 handlet i strid med ministeransvarlighedsloven, måtte det rette være at  

 anlægge en sag.
Både flertal og mindretal giver afkald på at rejse  

 rigsretssag mod de pågældende.
Da dette er tilfældet, må det være korrekt, at  

 sagen afsluttes hermed.
 Mindretallet er enig med flertallet i, at det ikke kan konstateres, at den  

 tidligere statsminister Poul Schluter har overtrådt de forpligtelser, der  

 påhvilede ham som regeringschef med hensyn til at føre tilsyn med de øvrige  

 ministre.
Undersøgelsesretten fremhæver endvidere, at den tidligere statsminister  

 ikke af embedsmændene er blevet gjort bekendt med, at han med talen i  

 Folketinget den 25. april 1989 kunne bringe sig på kant med  

 ministeransvarlighedsloven.
Undersøgelsesretten har også bemærket, at der  

 ikke er fremkommet oplysninger om, at embedsmændene over for H.
P.
Clausen  

 har fremsat indsigelser med hensyn til den skriftlige udformning eller  

 advaret mod at give oplysningerne i den form, som undersøgelsesretten har  

 fundet grundlag for at kritisere.
 På den baggrund finder mindretallet det ikke acceptabelt at udtale en  

 politisk betinget kritik eller misbilligelse.
C.
Fhv. justitsminister Ninn-Hansen Undersøgelsesrettens bemærkninger Undersøgelsesretten har fundet, at Ninn-Hansens opretholdelse af  

 beslutningen af 23. - 24. september 1987 om at stille de tamilske  

 familiesammenføringssager i bero ikke var lovlig, og at Ninn-Hansen gennem  

 embedsmændenes orientering - sandsynligvis fra begyndelsen af april og i  

 hvert fald fra juni 1988 - var bekendt hermed, jf. beretningen side 2196-97  

 og 2199-2200.
 Undersøgelsesretten har videre fundet, at Ninn-Hansen - efter at  

 Folketingets Ombudsmand den 6. september 1988 af egen drift havde startet sin  

 undersøgelse - fik etableret et samråd i Folketingets Retsudvalg med det  

 væsentlige formål at bremse ombudsmandens undersøgelse, jf. beretningen side  

 2204-06.
 Undersøgelsesretten har endvidere fundet, at Ninn-Hansen til Folketingets  

 Ombudsmand har givet oplysninger, der må betegnes som misvisende/vildledende  

 og/eller urigtige, jf. beretningen side 2138 og 2144.
 Undersøgelsesretten har herudover fundet, at Ninn-Hansen i svar til og  

 under samråd i Retsudvalget samt i beretningen til Folketinget om regeringens  

 målsætning på flygtningeområdet har givet oplysninger, der må betegnes som  

 misvisende, vildledende, ikke-fyldestgørende, urigtige eller ikke i  

 overensstemmelse med sandheden (jf. beretningen kapitel VIII, afsnit 4, 5, 6  

 og 7, specielt side 2131-32, 2135-36, 2138, 2144 og 2149).
Udvalgets bemærkninger Et flertal (Henning Rasmussen (S), Lilli Gyldenkilde (SF), Løvig  

 Simonsen (S), Ole Espersen (S), Ritt Bjerregaard (S), Ingrid Rasmussen (S),  

 Frank Jensen (S), Jørn Pedersen (S), Gade (SF), Rahbæk Møller (SF), Bente  

 Juncker (CD), Bilgrav-Nielsen (RV) og Glønborg (KRF)) udtaler på denne  

 baggrund:
I.
Tilsidesættelsen af udlændingeloven Undersøgelsesretten fastslår, at Erik Ninn-Hansen den 23. eller 24.  

 september 1987 besluttede at stille de omhandlede sager om  

 familiesammenføring i bero.
Denne beslutning, som strider mod  

 udlændingelovens § 9, opretholdt Erik Ninn-Hansen i hele sin ministertid  

 (indtil 10. januar 1989).
 Det er undersøgelsesrettens opfattelse, at Erik Ninn-Hansen formentlig fra  

 begyndelsen af april og i hvert fald fra juni 1988 var bekendt med, at  

 berostillelsen var ulovlig.
Flertallet finder, at den fhv. justitsminister herved har tilsidesat de  

 pligter, der påhviler ham efter lovgivningen, jf. § 5, stk. 1, i lov om  

 ministres ansvarlighed, og at dette, hvilket flertallet finder er en  

 skærpende omstændighed, har medført retstab for enkeltpersoner.
Flertallet  

 indstiller på den baggrund, at der rejses tiltale mod Erik Ninn-Hansen, og at  

 tiltalerejsningen skal omfatte hele perioden fra Erik Ninn-Hansens beslutning  

 den 23. eller 24. september 1987 og frem til hans fratræden som  

 justitsminister den 10. januar 1989.
II.
Forholdet til Folketingets Ombudsmand Efter loven om Folketingets Ombudsmand omfatter dennes indseende med  

 statens civile forvaltning ministrenes funktion som ledere af forvaltningen,  

 herunder administrationen af lovgivningen.
Efter lovens § 7 er bl.a. ministre  

 forpligtet til at meddele Ombudsmanden de oplysninger og til at fremlægge de  

 dokumenter og protokoller, han i sit hvervs medfør forlanger.
 En ministers handlinger, der har til formål at hindre Ombudsmanden i at  

 udøve sine funktioner, og afgivelse af misvisende/vildledende og/eller  

 urigtige oplysninger til Ombudsmanden strider efter flertallets opfattelse  

 mod de nævnte bestemmelser i loven om Folketingets Ombudsmand, og ved at  

 foretage disse handlinger har Erik Ninn-Hansen tilsidesat de pligter, der  

 påhviler ham efter lovgivningen og efter hans stillings beskaffenhed.
 Om baggrunden for, at flertallet mener, at der for så vidt angår disse  

 handlinger ikke bør rejses rigsretstiltale, henvises til bemærkningerne  

 nedenfor under III.
III.
Forholdet til Folketinget Flertallet lægger vægt på, at de efter undersøgelsesrettens konklusion  

 misvisende, vildledende, ikke-fyldestgørende og urigtige oplysninger over for  

 Folketinget er givet for at dække over og for at kunne fortsætte den  

 igangværende ulovlige administration af udlændingeloven.
Herved afviger den  

 lovstridige adfærd fra det vedrørende den tidligere statsminister og  

 tidligere justitsminister H.
P.
Clausen beskrevne, og flertallet anser dette  

 for at være en graverende omstændighed.
Om end flertallet således betragter formålet med at afgive de urigtige  

 m.v. oplysninger som en skærpende omstændighed, finder man ikke, at der ved  

 rigsretten bør rejses selvstændig tiltale herfor.
Flertallet anser den  

 ulovlige administration af udlændingeloven som sagens hovedforhold og finder,  

 at rigsretssagen primært bør koncentrere sig herom, således at de urigtige  

 oplysninger m.v. indgår som skærpende omstændigheder til belysning af dette  

 forhold.
 Af samme grund finder flertallet ikke, at der bør rejses tiltale mod Erik  

 Ninn-Hansen for de handlinger, han har ansvaret for i relation til  

 Folketingets Ombudsmand, jf. ovenfor under II, idet også disse handlinger  

 indgår som skærpende omstændigheder til belysning af dette forhold.
 Flertallet udtrykker sin alvorligste misbilligelse af de under II og under  

 III beskrevne forhold.
 Et mindretal (Ivar Hansen (V), Birthe Rønn Hornbech (V) og Inge  

 Dahl-Sørensen (V)) udtaler, at der i Venstres folketingsgruppe er en række  

 forskellige opfattelser af vurderingen af Ninn-Hansens rolle i Tamilsagen.
 Medlemmernes personlige opfattelse af sagen vil give sig udtryk under  

 folketingsdebatten og afstemningen om beslutningsforslaget om at rejse  

 rigsretssag mod fhv. justitsminister Ninn-Hansen.
 Et mindretal inden for mindretallet (Birthe Rønn Hornbech (V)) tilslutter  

 sig flertallets betænkningsbidrag for så vidt angår Ninn-Hansen.
 Et andet mindretal (Grove (KF), Engell (KF) og Gammelgaard (KF))  

 udtaler:
 Et flertal i den konservative folketingsgruppe har tilkendegivet, at man  

 ikke kan tilslutte sig forslaget til folketingsbeslutning om rigsretstiltale  

 mod Erik Ninn-Hansen, mens et mindretal i gruppen har tilkendegivet, at man  

 vil kunne stemme for forslaget.
 Den konservative folketingsgruppe vil ved Folketingets behandling af  

 beslutningsforslaget nærmere redegøre for sine synspunkter.
Med henblik på at finde frem til en anklager i en evt. rigsretssag blev  

 det på udvalgets møde den 24. februar 1993 besluttet at nedsætte et  

 underudvalg med een repræsentant fra hvert parti.
På bagrund af et foreløbigt  

 udkast til indstilling, der drøftedes i det samlede udvalg, har underudvalget  

 sammen med udvalgets formand endvidere haft en række indledende drøftelser  

 med de indstillede anklagere om tiltalens omfang.
De afsluttende drøftelser  

 er dog foregået og beslutning om tiltalens omfang truffet i det samlede  

 udvalg.
 Et flertal (Henning Rasmussen (S), Lilli Gyldenkilde (SF), Løvig  

 Simonsen (S), Ole Espersen (S), Ritt Bjerregaard (S), Ingrid Rasmussen (S),  

 Frank Jensen (S), Jørn Pedersen (S), Gade (SF), Rahbæk Møller (SF), Bente  

 Juncker (CD), Bilgrav-Nielsen (RV) og Glønborg (KRF)) finder i øvrigt, at  

 dommerundersøgelsen ikke giver grundlag for at rejse kritik eller søge et  

 strafferetligt ansvar gjort gældende mod nuværende eller forhenværende  

 ministre i øvrigt.
 Herefter fremsætter et flertal (Henning Rasmussen (S), Lilli  

 Gyldenkilde (SF), Løvig Simonsen (S), Ole Espersen (S), Ritt Bjerregaard (S),  

 Ingrid Rasmussen (S), Frank Jensen (S), Jørn Pedersen (S), Gade (SF), Rahbæk  

 Møller (SF), Bente Juncker (CD), Birthe Rønn Hornbech (V), Bilgrav-Nielsen  

 (RV) og Glønborg (KRF)) følgende:
Forslag til folketingsbeslutning om rigsretstiltale mod fhv. justitsminister Erik Ninn-Hansen Folketinget  

 beslutter at rejse tiltale ved rigsretten mod forhenværende justitsminister  

 Erik Ninn-Hansen med påstand om straf for overtrædelse af § 5, stk. 1, i lov  

 nr. 117 af 15. april 1964 om ministres ansvarlighed ved som justitsminister  

 at være ansvarlig for, at Direktoratet for Udlændinge fra den 23. eller 24.  

 september 1987 til den 10. januar 1989, hvor han fratrådte som  

 justitsminister, i et stort antal sager, hvori betingelserne herfor var  

 opfyldt, undlod efter ansøgning at give opholdstilladelse til  

 familiemedlemmer til herboende flygtninge fra Sri Lanka.
Denne administration  

 af udlændingeloven var i overensstemmelse med hans egen, formentlig den 23.  

 eller 24. september 1987, trufne og af ham i hele perioden fastholdte  

 beslutning, men var i strid med udlændingelovens § 9, idet betingelserne for  

 at give opholdstilladelse som nævnt var opfyldt, hvorfor familiemedlemmerne  

 havde retskrav på opholdstilladelse og familiesammenføring her i landet.
 Folketinget vælger som anklagere under rigsretssagen advokat Henrik  

 Viltoft og advokat John Petersen.
Henning Rasmussen (S) fmd.
Ivar Hansen (V) nfmd.
Grove (KF) Lilli  

 Gyldenkilde (SF) Kirsten Jacobsen (FP) Løvig Simonsen (S) Ole Espersen (S)  

 Ritt Bjerregaard (S) Ingrid Rasmussen (S) Frank Jensen (S) Jørn Pedersen (S)  

 Gade (SF) Rahbæk Møller (SF) Bente Juncker (CD) Engell (KF) Gammelgaard (KF)  

 Birthe Rønn Hornbech (V) Inge Dahl-Sørensen (V) Aage Brusgaard (FP)  

 Bilgrav-Nielsen (RV) Glønborg (KRF) Tillægsbetænkningen Efter førstebehandlingen af beslutningsforslaget har udvalget behandlet  

 forslaget i et møde.
 Udvalget har modtaget en underskriftsindsamling fra Folkeviljebevægelsen  

 ved fhv. medlem af Folketinget Poul Boeg.
 Et mindretal (Ivar Hansen (V), Birthe Rønn Hornbech (V) og Inge  

 Dahl-Sørensen (V)) udtaler, at der i Venstres folketingsgruppe er en række  

 forskellige opfattelser af vurderingen af Ninn-Hansens rolle i Tamilsagen.
 Medlemmernes personlige opfattelse af sagen vil give sig udtryk under  

 afstemningen om beslutningsforslaget om at rejse rigsretssag mod fhv.  

 justitsminister Ninn-Hansen.
 Et andet mindretal (Grove (KF), Engell (KF) og Gammelgaard (KF)) henviser  

 til sine udtalelser i betænkningen og indstillingen vedrørende Tamilsagen.
 Herefter indstiller et flertal (Henning Rasmussen (S), Lilli  

 Gyldenkilde (SF), Løvig Simonsen (S), Ole Espersen (S), Ritt Bjerregaard (S),  

 Ingrid Rasmussen (S), Frank Jensen (S), Jørn Pedersen (S), Gade (SF), Rahbæk  

 Møller (SF), Bente Juncker (CD), Birthe Rønn Hornbech (V), Bilgrav-Nielsen  

 (RV) og Glønborg (KRF)) beslutningsforslaget til vedtagelse uændret .
 Et mindretal (Kirsten Jacobsen (FP) og Tom Behnke (FP)) udtaler:
 Fremskridtspartiet indstiller beslutningsforslaget til forkastelse  

 og skal bemærke, at partiet finder det helt ude af proportioner at sætte så  

 stort og kostbart et apparat som Rigsretten i gang på grund af en påstand om  

 ulovlig administration af lovgivningen.
 Når man tænker tilbage på de mange skandaler, som skiftende ministre i  

 skiftende regeringer har været årsag til gennem de 80 år, der er gået siden  

 den sidste rigsretssag, kan man undre sig over, at et flertal i Folketinget  

 ikke tidligere har rejst sag ved Rigsretten.
Inden for bare de sidste 10 år vil det være muligt at fremvise eksempler  

 på manglende eller ulovlig administration i flere sager.
I disse sager har  

 folketingsflertallet søgt at dække over - og bortforklare - forholdene i  

 stedet for at stille de pågældende ministre til ansvar.
 Derfor må det betragtes som personhetz at vælge at rejse tiltale mod een  

 bestemt minister, nemlig den tidligere justitsminister Erik Ninn-Hansen.
Fremskridtspartiet ønsker herudover at bemærke, at de gældende regler om  

 ministres ansvar for at afgive sandfærdige og fyldestgørende oplysninger til  

 Folketinget ikke kan bruges efter deres hensigt.
De andre sanktionsmidler,  

 Folketinget har over for en regering eller en enkelt minister, har heller  

 ikke vist sig anvendelige, fordi mistillid til en minister i praksis opfattes  

 som regeringsstorm.
Derfor må Folketinget grundigt debattere, hvordan  

 reglerne kan indrettes, så det bliver helt klart, både hvilke pligter  

 ministre har, og hvilke sanktioner der bør anvendes, når ansvarsreglerne er  

 overtrådt.
 Fremskridtspartiet har tidligere fremført, at partiet gerne ser, at der  

 bliver nedsat et forfatningsudvalg, som det kendes fra andre lande, og hvor  

 erfaringerne er gode, når det drejer sig om at sikre sig, at ministrene  

 holder sig »på dydens smalle sti«.
