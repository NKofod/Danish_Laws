Fremsat den 5. december 2002 af  

 miljøministeren (Hans Christian Schmidt) Forslag til Lov om ændring af lov om vandløb  

 m.v.
§ 1 I lov om vandløb, jf. lovbekendtgørelse nr. 632 af 23. juni  

 2001, som ændret ved § 39 i lov nr. 145 af 25. marts 2002,  

 foretages følgende ændringer:
 1. I § 2 indsættes efter stk. 2 som nyt  

 stykke:
»Stk. 3. Loven finder desuden anvendelse på anlæg  

 til indtagning og indpumpning samt videreledning af vand til bevanding af  

 skelgrøfter i marsken ved Tønder, Sønderjyllands  

 Amt.« Stk. 3 bliver herefter stk. 4.
 2. I § 7, stk. 1, indsættes som 2. pkt.:
»Sønderjyllands Amtsråd er vandløbsmyndighed for det  

 område, der omfattes af vedtægten for Digelaget for Marsken ved  

 Tønder.« 3. I § 12 indsættes efter stk. 1 som nyt  

 stykke:
»Stk. 2. For det område, der er nævnt i § 7,  

 stk. 1, 2. pkt., skal regulativet endvidere indeholde bestemmelser om  

 ret til at foretage indtagning og indpumpning samt videreledning af vand fra  

 Vidå-systemet til de kanaler, der anvendes til bevanding af  

 skelgrøfter.« Stk. 2 bliver herefter stk. 3.
 4. I § 22 indsættes som stk. 2:
»Stk. 2. Spørgsmål om fordeling af udgifterne kan  

 indbringes for vandløbsmyndigheden.
I mangel af forlig kan  

 spørgsmålet forlanges indbragt for taksationsmyndighederne efter  

 §§ 57 og 58 i lov om offentlige veje.
Om sagens behandling for  

 taksationsmyndighederne finder bestemmelserne i §§ 53-55, 58 a-62, 66 og  

 67 i lov om offentlige veje tilsvarende anvendelse.« 5. I § 24 indsættes som stk. 3:
»Stk. 3. Spørgsmål om fordeling af udgifterne kan  

 indbringes for vandløbsmyndigheden.
I mangel af forlig kan  

 spørgsmålet forlanges indbragt for taksationsmyndighederne efter  

 §§ 57 og 58 i lov om offentlige veje.
Om sagens behandling for  

 taksationsmyndighederne finder bestemmelserne i §§ 53-55, 58 a-62, 66 og  

 67 i lov om offentlige veje tilsvarende anvendelse.« 6. I § 31, stk. 2, indsættes som 2. og 3.  

 pkt.:
»Vandløbsmyndighedens afgørelse om hel eller delvis  

 afholdelse af udgifterne kan inden 4 uger efter, den er meddelt parterne,  

 forlanges indbragt for taksationsmyndighederne efter §§ 57 og 58 i lov  

 om offentlige veje.
Om sagens behandling for taksationsmyndighederne finder  

 bestemmelserne i §§ 53-55, 58 a-62, 66 og 67 i lov om offentlige veje  

 tilsvarende anvendelse.« 7. Overskriften til kapitel 9 affattes  

 således:
 »Udpumpningsanlæg med digeanlæg til  

 afvanding samt anlæg med digeanlæg til indtagning og indpumpning  

 samt videreledning af vand til bevanding«.
 8. I § 63 indsættes som 2. og 3. pkt.:
»Vandløbsmyndighedens afgørelse om det økonomiske  

 spørgsmål kan inden 4 uger efter, den er meddelt parterne,  

 forlanges indbragt for taksationsmyndighederne efter §§ 57 og 58 i lov  

 om offentlige veje.
Om sagens behandling for taksationsmyndighederne finder  

 bestemmelserne i §§ 53-55, 58 a-62, 66 og 67 i lov om offentlige veje  

 tilsvarende anvendelse.« 9. I § 73, stk. 1, 1. pkt., indsættes efter  

 »§ 51«: »samt for mangelfuld opfyldelse af forpligtelser med hensyn til  

 vedligeholdelse af vandløb«.
 10. Overskriften til kapitel 14 affattes således:
 »Vandløbsmyndighedens forpligtelse i  

 økonomiske spørgsmål«.
 11. § 80, stk. 1, affattes således:
»§ 80. Vandløbsmyndighedens afgørelser, bortset  

 fra afgørelser om erstatning og andre økonomiske  

 spørgsmål, kan påklages til Skov- og Naturstyrelsen.« 12. I § 85, stk. 1, nr. 1, tilføjes efter  

 »jf. § 12,«: »og bestemmelser om anlæggets benyttelse, herunder  

 adgangsregler og ordensforskrifter i vedtægter, jf. § 40,«.
§ 2 Stk. 1. Loven træder i kraft den 1. juli 2003.
 Stk. 2. Følgende love ophæves:
1)	lov om afvanding af marsken ved Tønder, jf.  

 lovbekendtgørelse nr. 270 af 22. april 1988, som ændret ved  

 § 11 i lov nr. 466 af 7. juni 2001, og 2)	tillæg til lov om afvanding af marsken ved Tønder, jf.  

 lovbekendtgørelse nr. 271 af 22. april 1988, som ændret ved  

 § 12 i lov nr. 466 af 7. juni 2001.
Stk. 3. Regulativet af 13. oktober 1941 med senere  

 tillæg vedrørende de under bestyrelse af Digelaget for Marsken  

 ved Tønder værende anlæg bevarer sin gyldighed, indtil der  

 i medfør af § 12 i lov om vandløb udarbejdes nyt  

 regulativ.
Vedtægten af 12. oktober 1956 med senere tillæg for  

 Digelaget for Marsken ved Tønder bevarer sin gyldighed, indtil der i  

 medfør af samme lovs § 40 udarbejdes ny vedtægt for  

 digelaget.
Overtrædelse af bestemmelser i regulativet eller i  

 vedtægten straffes efter de hidtil gældende regler.
De opgaver og  

 beføjelser for staten, der er fastsat i regulativet og i  

 vedtægten, varetages af Sønderjyllands Amtsråd.
Stk. 4. Afgørelser truffet efter de regler, der er  

 nævnt i stk. 2 og 3, bevarer deres gyldighed, indtil der i  

 medfør af lov om vandløb eller regler udstedt i medfør  

 heraf træffes ny afgørelse.
Overtrædelse af  

 afgørelserne straffes efter de hidtil gældende regler.
 Stk. 5. Sager, der er under behandling ved lovens  

 ikrafttræden, færdigbehandles efter de hidtil gældende  

 regler.
Bemærkninger til lovforslaget Almindelige bemærkninger 1. Indledning Lovforslaget er et led i opfølgningen af den  

 redegørelse om beskyttelse og benyttelse af de ydre koge i  

 Tøndermarsken, som den daværende miljø- og energiminister  

 i foråret 2000 afgav til Folketingets Miljø- og  

 Planlægningsudvalg.
Desuden præciserer forslaget vandløbslovens  

 regler om, at økonomiske spørgsmål kan indbringes for  

 taksationsmyndighederne efter lov om offentlige veje.
Disse  

 præciseringer fremgår ikke tilstrækkeligt klart af lov nr.  

 466 af 7. juni 2001 om ophævelse af lov om landvæsensretter og om  

 ændring af forskellige love som følge af nedlæggelse af  

 landvæsensretterne (Overførsel af landvæsensretternes  

 sager til andre myndigheder), jf.
L 207, Folketingstidende 2000-01, till.
A,  

 spalte 6416.
Lovforslagets hovedformål er at modernisere  

 vandløbslovgivningen i Tøndermarsken, så der som  

 udgangspunkt kommer til at gælde de samme bestemmelser vedr.  

 vandløb som i den øvrige del af landet.
Dette sker ved, at  

 myndighedsstrukturen ændres, og at vandløbsloven fremover  

 tillige vil finde anvendelse på anlæg til indtagning og  

 indpumpning samt videreledning af vand til bevanding af skelgrøfter i  

 Tøndermarsken.
De særlige afvandingslove for  

 Tøndermarsken fra 1925 og 1938 ophæves og afløses af  

 vandløbslovens almindelige regler, herunder reglerne om offentlige  

 pumpelag.
Forslaget indgår i regeringens handlingsplan for  

 regelforenkling og administrative lettelser »En enklere offentlig sektor«  

 (august 2002).
Forslaget indebærer bl.a., at	der opnås en forenkling af lovgivningen om  

 vandløbsforholdene i Tøndermarsken, at	myndighedsansvaret vedrørende vandløb samles  

 hos Sønderjyllands Amtsråd.
Herved opnås en klarere og  

 mere entydig placering af myndighedsansvaret.
Dette skaber bl. a. grundlag  

 for et mere effektivt amtsligt tilsyn, og at	der bliver en bedre sammenhæng med bestemmelserne om  

 myndighedsansvar i loven om beskyttelse af de ydre koge i  

 Tøndermarsken.
Dette gælder bl.a. spørgsmålet om  

 tilvejebringelse af vandløbsregulativer og om amtets tilsyn.
 Hele Tøndermarsken, bortset fra Margrethe Kog, er  

 afvandet i henhold til lov nr. 137 af 18. april 1925 med senere  

 ændringer, jf. lovbekendtgørelse nr. 270 af 22. april 1988.  

 Afvandingsloven blev senere suppleret med en tillægslov, lov nr. 52 af  

 10. marts 1938 med senere ændringer, jf. lovbekendtgørelse nr.  

 271 af 22. april 1988.
Begge love blev ændret ved lov nr. 466 af 7. juni  

 2001 om ophævelse af lov om landvæsensretter mv.
Herved overgik  

 landvæsenskommissionens beføjelser til at træffe  

 afgørelse om vandløbsforbindelser mv. til  

 vandløbsmyndigheden med klageadgang til Skov- og Naturstyrelsen,  

 medens landvæsenskommissionens beføjelser til at træffe  

 afgørelse vedrørende udgiftsfordeling overgik til  

 taksationsmyndighederne efter lov om offentlige veje.
 Med hjemmel i tillægsloven fra 1938 er der fastsat  

 nærmere bestemmelser i regulativ af 13. oktober 1941 med senere  

 tillæg vedrørende de under bestyrelse af Digelaget for Marsken  

 ved Tønder værende anlæg.
Afvandingen i Tøndermarsken gennemførtes  

 efter vedtagelsen af afvandingsloven fra 1925 ved at bygge ådiger  

 på begge sider af Vidåen og dens tilløb.
Derved beskyttes  

 de lavtliggende marskarealer mod oversvømmelser fra oplandet.
I  

 forbindelse med afvandingen blev det allerede dengang omfattende system af  

 kanaler og skelgrøfter udbygget.
Vandstanden reguleres ved hjælp  

 af stemmeværker, pumpestationer og frisluser til Vidåen.
 Alt efter funktion må der skelnes mellem  

 grøfter og kanaler, der hele året har en afvandingsfunktion,  

 grøfter og kanaler, der har en bevandingsfunktion om sommeren og en  

 afvandingsfunktion om vinteren, samt grøfter og kanaler, der  

 udelukkende har en bevandingsfunktion.
I sommerperioden foretages indpumpning af vand fra  

 Vidåen, således at vandstanden i bevandingskanaler og  

 skelgrøfter holdes konstant.
Om vinteren fjernes skodder i  

 stemmeværker, så der er frit afløb for vand fra  

 vandforsyningskanaler og skelgrøfter.
Bevandingen har til formål at hegne markerne og  

 skaffe drikkevand til dyrene.
De vandfyldte skelgrøfter er endvidere  

 af stor betydning som levested for det vilde dyre- og planteliv.
Bevandingsretten er nærmere beskrevet i det  

 ovennævnte regulativ.
Regulativet indeholder en teknisk beskrivelse af  

 de enkelte anlæg.
Det indeholder endvidere en række almindelige  

 bestemmelser, der supplerer de tekniske beskrivelser med beskrivelser af de  

 fysiske forhold.
Desuden giver regulativet forskrifter om digelagets drift af  

 systemet, herunder om indpumpning af vand og regulering af skodder i  

 bevandingssystemet.
Med lovforslaget opretholdes de gældende  

 regulativbestemmelser om ret til at foretage indtagning og indpumpning af  

 vand fra Vidå-systemet til de kanaler, der anvendes til bevanding af  

 skelgrøfter.
Forslaget indeholder desuden bestemmelse om, at regler  

 herom skal være indeholdt i kommende vandløbsregulativer.
Drift og vedligeholdelse af diger samt afvandings- og  

 bevandingsanlæg i Tøndermarsken varetages fra gammel tid af  

 Digelaget for Marsken ved Tønder.
Under digelaget hører mere  

 end 10.000 ha marskjorder.
Med hjemmel i afvandingslovene er der udarbejdet  

 en vedtægt for digelaget.
Den nuværende vedtægt er fra 1956  

 med senere tillæg.
For hver kog vælger jordejerne en bestyrelse for en  

 4-årig periode.
Bestyrelsesformanden (kogsinspektøren) har  

 ansvar for drift og vedligeholdelse af diger samt afvandings- og  

 bevandingsanlæg i kogen.
Digelagets bestyrelse består af 9  

 kogsinspektører samt en repræsentant for henholdsvis  

 Sønderjyllands Amt, Tønder Kommune og Direktoratet for  

 FødevareErhverv.
 Digelagets formand er digegreven, som har det overordnede  

 ansvar og ansvaret for fællesanliggender vedrørende drift og  

 vedligeholdelse af diger samt afvandings- og bevandingsanlæg.
Lovforslaget medfører ikke ændringer i  

 digelagsbestyrelsens og kogsbestyrelsernes sammensætning og funktioner,  

 bortset fra at Fødevareministeriets repræsentant udtræder  

 af digelagets bestyrelse.
Det bemærkes, at digelagsbestyrelsens og  

 kogsbestyrelsernes funktioner alene er af praktisk udførende karakter  

 og ikke kan betragtes som egentlige myndighedsopgaver.
De opgaver, som Fødevareministeriet, Direktoratet  

 for FødevareErhverv hidtil har haft ifølge afvandingslovene for  

 Tøndermarsken vedr. udførelse af teknisk tilsyn med afvandings-  

 og bevandingssystemet samt udarbejdelse og godkendelse af  

 vandløbsregulativ, overgår til Sønderjyllands  

 Amtsråd.
Amtsrådets vandløbstekniske og juridiske  

 afgørelser vil fremover kunne påklages til Skov- og  

 Naturstyrelsen.
 Forslaget indebærer, at de særlige opgaver,  

 som Kort- og Matrikelstyrelsen i medfør af tillægsloven har i  

 forbindelse med udstykning mv., bortfalder.
 Lovforslaget skal ses i sammenhæng med det samtidigt  

 hermed fremsatte forslag til lov om ændring af lov om beskyttelse af de  

 ydre koge i Tøndermarsken.
2. Lovforslagets hovedindhold Lovforslaget ophæver de hidtil gældende  

 afvandingslove for Tøndermarsken fra 1925 og 1938 med senere  

 ændringer, jf. lovbekendtgørelse nr. 270 af 22. april 1988, som  

 ændret ved § 11 i lov nr. 466 af 7. juni 2001, samt  

 lovbekendtgørelse nr. 271 af 22. april 1988, som ændret ved  

 § 12 i lov nr. 466 af 7. juni 2001. De hidtidige afvandingslove  

 foreslås erstattet af de almindelige regler i vandløbsloven.  

 Regulering af afvandingsforholdene mv. i Tøndermarsken vil herefter  

 navnlig ske efter reglerne i vandløbslovens kapitel 9 om offentlige  

 pumpelag.
Dette indebærer både en modernisering og en betydelig  

 regelforenkling.
Den hidtidige ret til at foretage bevanding af  

 skelgrøfter ved indtagning og indpumpning af vand fra  

 Vidå-systemet forudsættes bevaret.
Bestemmelserne om indholdet af  

 vandløbsregulativer i vandløbslovens kapitel 5 foreslås  

 derfor suppleret med en ny bestemmelse, der fastsætter, at  

 vandløbsregulativer for vandløb i Tøndermarsken skal  

 indeholde bestemmelser om retten hertil.
Lovforslaget indeholder overgangsbestemmelser, der sikrer,  

 at det eksisterende vandløbsregulativ og den eksisterende  

 digelagsvedtægt samt afgørelser efter de hidtil gældende  

 bestemmelser bevarer deres gyldighed, indtil der udarbejdes nyt  

 vandløbsregulativ eller ny digelagsvedtægt eller træffes  

 nye afgørelser med hjemmel i vandløbsloven.
Verserende sager  

 skal færdigbehandles efter de hidtil gældende regler.
 Lovforslaget indeholder desuden bestemmelser, der  

 præciserer, at alle økonomiske spørgsmål efter  

 vandløbsloven kan indbringes for taksationsmyndighederne efter lov om  

 offentlige veje, jf. forslagets § 1, nr. 4-6, og nr. 8-11.
3. Administrative og økonomiske forhold De opgaver, som Fødevareministeriet, Direktoratet  

 for FødevareErhverv hidtil har haft ifølge afvandingslovene for  

 Tøndermarsken vedr. udførelse af teknisk tilsyn med afvandings-  

 og bevandingssystemet samt udarbejdelse og godkendelse af  

 vandløbsregulativ, overgår til Sønderjyllands  

 Amtsråd.
Dette vil indebære en beskeden mindreudgift for staten i  

 størrelsesordenen 50.000 kr. og en beskeden merudgift på ca.  

 40.000 kr. for Sønderjyllands Amt.
 Bortfaldet af Kort- og Matrikelstyrelsens opgaver  

 skønnes kun at have ringe økonomisk effekt.
Taksationsmyndighederne efter lov om offentlige veje vil  

 få en begrænset forøgelse af sagsmængden.
Dette vil  

 kunne betyde en beskeden merudgift for staten til vederlag til  

 taksationskommissionernes og overtaksationskommissionernes formænd og  

 sekretærer.
 Herudover skønnes lovforslaget ikke at have  

 økonomiske eller administrative konsekvenser, hverken for staten,  

 amter eller kommuner.
4. Miljømæssige konsekvenser En samling af myndighedsbeføjelserne hos  

 Sønderjyllands Amtsråd vil forbedre amtets muligheder for at  

 foretage et effektivt tilsyn vedr. den natur- og miljørelaterede  

 arealanvendelseslovgivning i området samt give amtet muligheder for at  

 foretage ændringer i de regulativmæssige bestemmelser  

 vedrørende vandløbsforholdene, efterhånden som der  

 opstår behov for det.
Dette skønnes at ville indebære en  

 styrkelse af natur- og miljøhensynene i administrationen af  

 området.
5. Konsekvenser for erhvervslivet Lovforslaget har ingen økonomiske eller  

 administrative konsekvenser for erhvervslivet.
6. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen af betydning Ingen af betydning Administrative konsekvenser for stat, kommuner og  

 amtskommuner Der overføres visse opgaver fra  

 Fødevareministeriet til Sønderjyllands Amtsråd  

 angående teknisk tilsyn og administration vedrørende kanaler og  

 grøfter.
Kort- og Matrikelstyrelsens særlige opgaver  

 bortfalder Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Bedre grundlag for at varetage natur- og miljøhensyn.  

 Amtsrådets tilsynsmuligheder forbedres Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 7. Hørte myndigheder og organisationer Et udkast til lovforslaget har været i høring  

 hos følgende myndigheder og organisationer:  

 Fødevareministeriet, Direktoratet for FødevareErhverv,  

 Trafikministeriet, Kystdirektoratet, Indenrigs- og Sundhedsministeriet,  

 Finansministeriet, Justitsministeriet, Sønderjyllands Amt,  

 Tønder Kommune, Højer Kommune, Aabenraa Kommune,  

 Amtsrådsforeningen, Kommunernes Landsforening, Digelaget for Marsken  

 ved Tønder, Det rådgivende Udvalg for Tøndermarsken,  

 Advokatrådet, Danmarks Jægerforbund, Danmarks  

 Naturfredningsforening, Danmarks Sportsfiskerforbund, Dansk Botanisk  

 Forening, Dansk Familielandbrug, Dansk Land- og Strandjagt, Dansk  

 Ornitologisk Forening, Friluftsrådet, Kyst, Land og Fjord,  

 Landboforeningerne, Landbrugets Rådgivningscenter, Landbrugsraadet,  

 Sønderjysk Familielandbrug og Sønderjysk Landboforening.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen udvider vandløbslovens  

 anvendelsesområde til også at gælde de anlæg til  

 indtagning og indpumpning samt videreudledning af vand til bevanding af  

 skelgrøfter i Tøndermarsken, som er etableret i medfør  

 af de gældende afvandingslove.
Indtagning af vand foretages f. eks. i  

 forbindelse med opstemninger.
 Til nr. 2.
Bestemmelsen fastsætter, at Sønderjyllands  

 Amtsråd er vandløbsmyndighed for de vandløb mv., som er  

 omfattet af de gældende afvandingslove, og som fremover vil være  

 amtsvandløb.
Dette får bl. a. betydning for udarbejdelse af  

 kommende vandløbsregulativ og digelagsvedtægt for området  

 samt for tilsynsfunktionen.
 Myndighedsstrukturen i de hidtidige afvandingslove for  

 Tøndermarsken er bestemt af historiske forhold.  

 Myndighedsbeføjelserne er delt mellem forskellige myndigheder og  

 adskiller sig fra det, der gælder i den øvrige del af  

 landet.
Tilsynsfunktionerne vedr. vandløbssystemet i  

 Tøndermarsken er i øjeblikket delt mellem Sønderjyllands  

 Amtsråd og Direktoratet for FødevareErhverv.
Amtsrådet har  

 tilsynet med digelagets administration, og Direktoratet for  

 Fødevareerhverv har det tekniske tilsyn med afvandings- og  

 bevandingssystemet.
Det vil være hensigtsmæssigt, at  

 tilsynsfunktionerne samles hos amtsrådet for at få en klar  

 ansvarsplacering.
Amtsrådet har desuden tilsynet med overholdelse af  

 reglerne efter loven om beskyttelse af de ydre koge i Tøndermarsken,  

 reglerne i naturbeskyttelsesloven og den øvrige natur- og  

 miljørelaterede arealanvendelseslovgivning.
En samling af  

 tilsynsbeføjelserne hos amtsrådet vil derfor være egnet  

 til at styrke amtets samlede tilsynsarbejde.
Ifølge reglerne i afvandingslovene for  

 Tøndermarsken og hidtidig praksis er udkast til ændringer af  

 vandløbsregulativet blevet udarbejdet af rekvirenten, behandlet af  

 landvæsenskommissionen og godkendt af Direktoratet for  

 FødevareErhverv.
Efter vandløbsloven er det  

 vandløbsmyndigheden, der udarbejder vandløbsregulativer og  

 tillæg hertil samt vedtager disse.
Vandløbsmyndigheden  

 udarbejder ligeledes regulativtillæg om bevandingsforpligtelsen  

 ifølge loven om beskyttelse af de ydre koge i Tøndermarsken.  

 Forslaget om at anvende vandløbslovens regler om tilvejebringelse og  

 vedtagelse af vandløbsregulativer i Tøndermarsken vil  

 således både medføre en harmonisering i forhold til  

 vandløbslovgivningen for den øvrige del af landet og skabe  

 sammenhæng i forhold til Tøndermarskbeskyttelsesloven.
 Det bemærkes, at forslaget ikke ændrer ved, at  

 Den dansk-tyske Grænsevandløbskommission som hidtil er  

 vandløbsmyndighed for grænsevandløbet med tilløb,  

 jf. bekendtgørelse nr. 252 af 8. juni 1922 om en mellem Danmark og  

 Tyskland afsluttet traktat angående ordning af de som følge af  

 overgangen til Danmark af suveræniteten over Nordslesvig opståede  

 spørgsmål.
 Til nr. 3.
Det eksisterende vandløbsregulativ for  

 Tøndermarsken indeholder med hjemmel i de gældende  

 afvandingsslove for Tøndermarsken en ret til bevanding af  

 grøfterne i Tøndermarsken.
Det er både i  

 naturmæssig og i kulturhistorisk henseende vigtigt at bevare denne  

 regulering.
I forbindelse med en ophævelse af afvandingslovene for  

 Tøndermarsken skal der derfor tilvejebringes et nyt hjemmelsgrundlag  

 for retten til bevanding.
Forslaget til ny § 12, stk. 2, fastsætter,  

 at kommende regulativer for vandløb i Tøndermarsken skal  

 indeholde bestemmelser om retten til at foretage indtagning og indpumpning  

 samt videreledning af vand fra Vidå-systemet til de kanaler, der  

 anvendes til bevanding af skelgrøfter.
Bestemmelsen skal i  

 øvrigt ses i sammenhæng med bestemmelsen i § 24 i  

 Tøndermarskbeskyttelsesloven, der for visse dele af  

 Tøndermarsken fastsætter en egentlig bevandingspligt.
Det har været overvejet, om man i stedet skulle  

 foreslå en ordning, hvorefter retten til bevanding reguleres efter  

 reglerne i vandforsyningsloven.
Efter vandforsyningslovens system skal  

 tilladelser til vandindvinding gives af amtsrådet for et bestemt  

 tidsrum, maksimalt 30 år, og en tilladelse skal blandt andet angive  

 indvindingens mængde.
En anvendelse af vandforsyningslovens regelsystem  

 er ikke velegnet i Tøndermarsken med de naturmæssige og  

 kulturhistoriske interesser, der knytter sig til dette område.
Her er  

 tale om vandløb, der indgår i et sammenhængende  

 afvandings- og bevandingssystem, hvilket er særegent for  

 Tøndermarsken.
Det gældende regulativ indeholder da også  

 en detaljeret regulering af bevandingsretten, som træder i stedet for  

 den regulering, der ville følge af konkrete tilladelser efter  

 vandforsyningsloven.
Til nr. 4 og 5 Bestemmelserne er en præcisering af, at kompetencen  

 til at træffe afgørelse om fordeling af udgifterne ved  

 anlæg af nye vandløb, regulering af vandløb samt  

 sænkning af vandstanden i eller tørlægning af søer  

 henlægges til taksationsmyndighederne efter lov om offentlige veje.  

 Dette fremgår ikke tilstrækkeligt klart af lov nr. 466 af 7. juni  

 2001 om ophævelse af lov om landvæsensretter og om ændring  

 af forskellige love som følge af nedlæggelse af  

 landvæsensretterne (Overførsel af landvæsensretternes  

 sager til andre myndigheder).
 Sagerne indbringes for taksationsmyndighederne af  

 vandløbsmyndigheden på begæring af den eller de  

 berørte part(er). Det bemærkes, at vandløbsmyndigheden  

 efter bestemmelsen i lovens § 74 forinden skal søge at  

 tilvejebringe forlig.
 Henvisningen i bestemmelserne til § 62 i lov om  

 offentlige veje indebærer bl.a., at taksationsmyndighedernes udgifter  

 ved behandling af sagerne afholdes af vandløbsmyndigheden - bortset  

 fra vederlag til formænd og sekretærer, der afholdes af  

 staten.
Til nr. 6 Bestemmelserne er en præcisering af, at  

 afgørelser om økonomiske spørgsmål efter  

 vandløbsloven kan indbringes for taksationsmyndighederne efter lov om  

 offentlige veje.
Om sagernes indbringelse for taksationsmyndighederne og om  

 udgifterne ved behandlingen henvises til bemærkningerne ovenfor til nr.  

 4 og 5.
Til nr. 7 Den ændrede overskrift er en konsekvens af forslaget  

 til ny § 2, stk. 2, og den foreslåede ændring af  

 § 7, stk. 1, (jf. bemærkningerne ovenfor til nr. 1 og 2).  

 Herefter vil anlæg med tilhørende digeanlæg   til  

 indtagning og indpumpning samt videreledning af vand fra Vidå-systemet  

 til de kanaler, der anvendes til bevanding af skelgrøfter i  

 Tøndermarsken, være omfattet af reglerne om offentlige pumpelag.  

 Dette indebærer bl.a., at eventuelle fremtidige ændringer i den  

 partsfordeling, der gælder for digelaget, skal fastsættes efter  

 det såkaldte »nytteprincip«, jf. vandløbslovens § 24,  

 stk. 1. I mangel af forlig kan amtsrådets afgørelse herom  

 indbringes for taksationsmyndighederne efter lov om offentlige veje, jf.  

 lovens § 41.
 Det bemærkes, at amtsrådets kompetence efter  

 lovens § 40 til at udfærdige vedtægter for offentlige  

 pumpelag ikke kun gælder i forbindelse med oprettelse af nye pumpelag  

 men også ved revision af vedtægter for eksisterende pumpelag.
Til nr. 8 Der henvises til bemærkningerne ovenfor til nr.  

 6.
Til nr. 9 Bestemmelsen er en præcisering af, at også  

 sager om erstatning for mangelfuld opfyldelse af forpligtelser med hensyn til  

 vedligeholdelse af vandløb kan indbringes for taksationsmyndighederne  

 efter lov om offentlige veje.
Sagerne indbringes for taksationskommissionen  

 af den erstatningssøgende, jf. lovens § 73, stk. 2.
 Taksationsmyndighedernes udgifter ved sagens behandling,  

 bortset fra vederlag til formand og sekretær, afholdes forskudsvis af  

 vandløbsmyndigheden, jf. vandløbslovens § 73, stk. 3.  

 I forbindelse med sagens afgørelse kan taksationsmyndighederne  

 pålægge en part at betale sagsomkostninger til en anden part samt  

 pålægge en part helt eller delvis at refundere  

 vandløbsmyndighedens forskudsvise udgifter, jf. § 67 a,  

 stk. 4 og 5, i lov om offentlige veje.
Det bemærkes, at forslaget om, at disse sager kan  

 indbringes for taksationsmyndighederne, ikke er til hinder for, at parterne i  

 stedet indbringer sagen direkte for domstolene, hvis de er enige herom.
Dette  

 svarer til, hvad der gælder for de øvrige sager om erstatning,  

 der er omfattet af vandløbslovens § 73.
Til nr. 10 Den nuværende overskrift til kapitel 14 er ikke  

 fuldt ud dækkende for det indhold, bestemmelsen i dette kapitel har med  

 de ændringer, der fulgte af lov nr. 466 af 7. juni 2001 om  

 ophævelse af lov om landvæsensretter mv., samt de  

 ændringer, der foreslås i § 1, nr. 4-6 og nr. 8-9 i dette  

 lovforslag.
Til nr. 11 Bestemmelsen, der er en konsekvensændring som  

 følge af de ændringer, der fulgte af lov nr. 466 af 7. juni 2001  

 om ophævelse af lov om landvæsensretter mv., samt de  

 ændringer, der foreslås i § 1, nr. 4-6 og nr. 8-9 i dette  

 lovforslag, præciserer, at kun vandløbsmyndighedens  

 afgørelser om vandløbstekniske og juridiske  

 spørgsmål kan påklages til Skov- og Naturstyrelsen.  

 Afgørelser om økonomiske spørgsmål kan i  

 overensstemmelse med de relevante bestemmelser i loven indbringes for  

 taksationsmyndighederne efter lov om offentlige veje.
Til nr. 12 Digelagsvedtægten for Tøndermarsken  

 indeholder en del bestemmelser om anlæggets benyttelse mv., herunder  

 adgangsregler og ordensforskrifter.
Overtrædelse af disse bestemmelser  

 straffes efter tillægslovens § 8 med bøde.
Forslaget  

 indebærer, at denne strafhjemmel også gælder i forbindelse  

 med udarbejdelse af fremtidige digelagsvedtægter.
Til § 2 Det foreslås i stk. 1, at loven træder i  

 kraft den 1. juli 2003 samtidig med lov om ændring af lov om  

 beskyttelse af de ydre koge i Tøndermarsken.
Bestemmelsen i stk. 2 ophæver de hidtil  

 gældende afvandingslove for Tøndermarsken fra 1925 og 1938 med  

 senere ændringer.
Afvandingslovene foreslås som nævnt foran  

 under de almindelige bemærkninger erstattet af de almindelige regler i  

 vandløbsloven.
Reguleringen af vandløbsforholdene i  

 Tøndermarsken vil herefter navnlig ske efter reglerne i  

 vandløbslovens kapitel 5 om vandløbsregulativer og kapitel 9 om  

 offentlige pumpelag.
Stk. 3 indeholder overgangsbestemmelser, der sikrer,  

 at det eksisterende vandløbsregulativ og den eksisterende  

 digelagsvedtægt bevarer deres gyldighed, indtil der udarbejdes nyt  

 vandløbsregulativ eller ny digelagsvedtægt (eller tillæg  

 hertil) med hjemmel i vandløbsloven, dog med de ændrede  

 kompetenceregler, der fremgår af forslagets § 1, nr. 2, og  

 § 2, stk. 3, sidste pkt.
Det forudsættes, at  

 Sønderjyllands Amtsråd forhandler eventuelle ændringer af  

 regulativet og digelagsvedtægten med digelagets bestyrelse.
Det foreslås i sidste pkt., at de opgaver og  

 beføjelser for staten, dvs.
Direktoratet for FødevareErhverv og  

 Kort- og Matrikelstyrelsen, som er fastsat i regulativet og i  

 vedtægten, fremover varetages af Sønderjyllands Amtsråd.  

 Amtsrådets vandløbstekniske og juridiske afgørelser vil i  

 lighed med andre tilsvarende afgørelser efter vandløbsloven  

 kunne påklages til Skov- og Naturstyrelsen.
Det gældende regulativ indeholder ud over de  

 bestemmelser, som vandløbsregulativer ifølge  

 vandløbsloven skal indeholde, tillige bestemmelser om ret til  

 bevanding af grøfterne i Tøndermarsken.
Digelagsvedtægten  

 indeholder bl.a. regler om drift og vedligeholdelse af diger samt afvandings-  

 og bevandingsanlæg og regler om digelagsbestyrelsens og  

 kogsbestyrelsernes sammensætning og funktioner.
 Afgørelser efter de hidtil gældende  

 bestemmelser opretholdes ligeledes, indtil der træffes nye  

 afgørelser, jf. stk. 4.
 Med stk. 5 sikres, at verserende sager  

 færdigbehandles efter de hidtil gældende regler, herunder i det  

 hidtil gældende myndighedssystem.
Bilag 1 Lovforslaget sammenholdt med gældende ret Gældende formulering Lovforslaget § 1 I lov om vandløb, jf. lovbekendtgørelse nr. 632 af 23. juni  

 2001, som ændret ved § 39 i lov nr. 145 af 25. marts 2002,  

 foretages følgende ændringer:
§ 2. --- 1. I § 2 indsættes efter stk. 2 som nyt  

 stykke:
Stk. 2. --- »Stk. 3. Loven finder desuden anvendelse på anlæg  

 til indtagning og indpumpning samt videreledning af vand til bevanding af  

 skelgrøfter i marsken ved Tønder, Sønderjyllands  

 Amt.« Stk. 3. Loven omfatter endvidere diger, sluser, broer og andre  

 anlæg i og ved vandløb.
 Stk. 3 bliver herefter stk. 4.
 2. I § 7, stk. 1, indsættes som 2.  

 pkt.:
 § 7. Amtsrådet er vandløbsmyndighed for  

 amtsvandløb og for offentlige pumpelag, jf. kapitel 9.
»Sønderjyllands Amtsråd er vandløbsmyndighed for det  

 område, der omfattes af vedtægten for Digelaget for Marsken ved  

 Tønder.« § 12. --- 3. I § 12 indsættes efter stk. 1 som nyt  

 stykke:
»Stk. 2. For det område, der er nævnt i § 7,  

 stk. 1, 2. pkt., skal regulativet endvidere indeholde bestemmelser om  

 ret til at foretage indtagning og indpumpning samt videreledning af vand fra  

 Vidå-systemet til de kanaler, der anvendes til bevanding af  

 skelgrøfter.« Stk. 2. Miljøministeren kan fastsætte regler om,  

 at regulativerne skal indeholde bestemmelser om andre forhold.
 Stk. 2 bliver herefter stk. 3.
§ 22. --- 4. I § 22 indsættes som stk. 2:
»Stk. 2. Spørgsmål om fordeling af udgifterne kan  

 indbringes for vandløbsmyndigheden.
I mangel af forlig kan  

 spørgsmålet om fordeling af udgifterne forlanges indbragt for  

 taksationsmyndighederne efter §§ 57 og 58 i lov om offentlige veje.
Om  

 sagens behandling for taksationsmyndighederne finder bestemmelserne i  

 §§ 53-55, 58 a-62 og 67 i lov om offentlige veje tilsvarende  

 anvendelse.« § 24. --- 5. I § 24 indsættes som stk. 3:
Stk. 2. --- »Stk. 3. Spørgsmål om fordeling af udgifterne kan  

 indbringes for vandløbsmyndigheden.
I mangel af forlig kan  

 spørgsmålet om fordeling af udgifterne forlanges indbragt for  

 taksationsmyndighederne efter §§ 57 og 58 i lov om offentlige veje.
Om  

 sagens behandling for taksationsmyndighederne finder bestemmelserne i  

 §§ 53-55, 58 a-62 og 67 i lov om offentlige veje tilsvarende  

 anvendelse.« § 31. --- 6. I § 31, stk. 2, indsættes som 2.  

 pkt.:
 Stk. 2. Det kan pålægges pumpelag og  

 landvindingslag helt eller delvis at afholde udgifterne til vedligeholdelse  

 af vandløb under laget og at foretage vedligeholdelsen.
»Vandløbsmyndighedens afgørelse om hel eller delvis  

 afholdelse af udgifterne kan inden 4 uger efter, den er meddelt parterne,  

 forlanges indbragt for taksationsmyndighederne efter §§ 57 og 58 i lov  

 om offentlige veje.
Om sagens behandling for taksationsmyndighederne finder  

 bestemmelserne i §§ 53-55, 58 a-62 og 67 i lov om offentlige veje  

 tilsvarende anvendelse.« Kapitel 9 7. Overskriften til kapitel 9 affattes således:
Udpumpningsanlæg med digeanlæg til  

 afvanding »Udpumpningsanlæg med digeanlæg til  

 afvanding samt anlæg med digeanlæg til indtagning og samt  

 videreledning af vand til bevanding«.
 8. I § 63 indsættes som 2. pkt.:
 § 63. Vandløbsmyndigheden kan godkende, at en person,  

 der ikke har deltaget i en foranstaltning efter loven, benytter  

 foranstaltningen mod at betale en del af anlægsudgifterne og deltage i  

 den fremtidige vedligeholdelsesudgift samt erstatte det tab, som benyttelsen  

 medfører.
»Vandløbsmyndighedens afgørelse om det økonomiske  

 spørgsmål kan inden 4 uger efter, den er meddelt parterne,  

 forlanges indbragt for taksationsmyndighederne efter §§ 57 og 58 i lov  

 om offentlige veje.
Om sagens behandling for taksationsmyndighederne finder  

 bestemmelserne i §§ 53-55, 58 a-62 og 67 i lov om offentlige veje  

 tilsvarende anvendelse.« § 73. Taksationsmyndighederne efter §§ 57 og 58 i lov om  

 offentlige veje fastsætter erstatning efter § 23, § 28,  

 § 37, stk. 4, § 38, jf. § 45, § 45 og § 51. Om  

 sagens behandling for taksationsmyndighederne gælder § 67 a i lov  

 om offentlige veje.
 9. I § 73, stk. 1, 1. pkt., indsættes efter  

 »§ 51«: »samt for manglende opfyldelse af forpligtelser med hensyn til  

 vedligeholdelse af vandløb«.
Kapitel 14 10. Overskriften til kapitel 14 affattes således:
Afgørelse af andre økonomiske  

 spørgsmål »Vandløbsmyndighedens forpligtelser i  

 økonomiske spørgsmål«.
 11. § 80, stk. 1, affattes således:
 § 80. Vandløbsmyndighedens afgørelser kan  

 påklages til Skov- og Naturstyrelsen, jf. dog §§ 67 og 68.
»§ 80. Vandløbsmyndighedens afgørelser, bortset  

 fra afgørelser om erstatning og andre økonomiske  

 spørgsmål, kan påklages til Skov- og Naturstyrelsen.« § 85. Med mindre højere straf er forskyldt efter den  

 øvrige lovgivning, straffes med bøde den, der:
 12. I § 85, stk. 1, nr. 1, tilføjes efter  

 »jf. § 12,«: »og bestemmelser om anlæggets benyttelse, herunder  

 adgangsregler og ordensforskrifter i vedtægter, jf. § 40,«.
1)	overtræder § 3, stk. 3, § 4, stk. 1 og 2,  

 §§ 5, 6, 17, 18 og 21, § 27, stk. 1, 3 og 4, §§ 38, 47,  

 48 og 69 samt bestemmelser i regulativer, jf. § 12, § 2 Stk. 1. Loven træder i kraft den 1. juli 2003.
 Stk. 2. Følgende love ophæves:
1)	lov om afvanding af marsken ved Tønder, jf.  

 lovbekendtgørelse nr. 270 af 22. april 1988, som ændret ved  

 § 11 i lov nr. 466 af 7. juni 2001, og 2)	tillæg til lov om afvanding af marsken ved Tønder, jf.  

 lovbekendtgørelse nr. 271 af 22. april 1988, som ændret ved  

 § 12 i lov nr. 466 af 7. juni 2001.
Stk. 3. Regulativet af 13. oktober 1941 med senere  

 tillæg vedrørende de under bestyrelse af Digelaget for Marsken  

 ved Tønder værende anlæg bevarer sin gyldighed, indtil der  

 i medfør af § 12 i lov om vandløb udarbejdes nyt  

 regulativ.
Vedtægten af 12. oktober 1956 med senere tillæg for  

 Digelaget for Marsken ved Tønder bevarer sin gyldighed, indtil der i  

 medfør af samme lovs § 40 udarbejdes ny vedtægt for  

 digelaget.
Overtrædelse af bestemmelser i regulativet eller i  

 vedtægten straffes efter de hidtil gældende regler.
De opgaver og  

 beføjelser for staten, der er fastsat i regulativet og  

 vedtægten, varetages af Sønderjyllands Amtsråd.
Stk. 4. Afgørelser truffet efter de regler, der er  

 nævnt i stk. 2 og 3, bevarer deres gyldighed, indtil der i  

 medfør af lov om vandløb eller regler udstedt i medfør  

 heraf træffes ny afgørelse.
Overtrædelse af  

 afgørelserne straffes efter de hidtil gældende regler.
 Stk. 5. Sager, der er under behandling ved lovens  

 ikrafttræden, færdigbehandles efter de hidtil gældende  

 regler.
