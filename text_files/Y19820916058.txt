 Udtalt, at et kommunalbestyrelsesmedlem, der levede i et  

 boligfællesskab af ægteskabslignende karakter med en af kommunens  

 forvaltningschefer, ikke kan have sæde i kommunens økonomiudvalg.
 I skrivelse af 1. februar 1982 har Skævinge kommunalbestyrelse anmodet  

 Indenrigsministeriet om at udtale sig om, hvorvidt et medlem af  

 kommunalbestyrelsen (A), der oplyses at have et boligfællesskab af  

 ægteskabslignende karakter med kommunens ledende skoleinspektør, der samtidig  

 er chef for kommunens kulturelle forvaltning, kan have sæde i  

 økonomiudvalget.
 Det fremgår, at tilsynsrådet for Frederiksborg Amt i en vejlende udtalelse  

 af 17. december 1981 ikke har fundet tilstrækkeligt grundlag for at fastslå,  

 at A vil være generelt inhabil som medlem af økonomiudvalget.
Det fremgår af § 29, stk. 3, litra c, i lov om kommunernes styrelse, at  

 ansatte, der er umiddelbart ansvarlige for ledelsen af et under et stående  

 udvalg hørende forvaltningsområde, er udelukket fra medlemskab af  

 økonomiudvalget.
Den ledende skoleinspektør ville efter denne regel ikke selv  

 kunne vælges til økonomiudvalget.
Bestemmelsen i § 29, stk. 3, litra c, omfatter ikke direkte ægtefæller  

 eller samlevere til personer ansat i kommunens tjeneste.
Bortset fra  

 fastlæggelsen af kredsen af kommunalt ansatte kan bestemmelsen imidlertid  

 ikke anses udtømmende at gøre op med, i hvilket omfang et  

 kommunalbestyyrelsesmedlem på grund af f.eks. identifikationssynpunkter er  

 afskåret fra medlemskab af økonomiudvalget.
Et afgørende hensyn bag  

 bestemmelsen i styrelseslovens § 29, stk. 3, er ikke blot tilliden til den  

 offentlige forvaltning, men også ønsket om at sikre effektiviteten i  

 udvalgets tilsyn med den kommunale forvaltning.
En situation, hvor et  

 udvalgsmedlem kommer til at føre tilsyn med sin ægtefælles eller samlevers  

 virksomhed som kommunalt ansat, vil efter omstændighederne i samme  

 udstrækning kunne forringe effektiviteten i økonomiudvalgets tilsyn med den  

 pågældende forvaltningsgren.
Indenrigsministeriet er derfor af den opfattelse, at A ikke kan være  

 medlem af kommunens økonomiudvalg.
Indenrigsministeriet har herved i  

 overensstemmelse med overstående lagt vægt på, at det er oplyst, at der er tale om et boligfællesskab af  

 ægteskabslignende karakter, og at dette må antages at indebærer det samme interessefællesskab og den  

 samme solidaritetsfølelse som ægteskab.
 Indenrigsministeriet har endvidere i forbindelse med konstitueringen efter  

 kommuneudvalget i november 1981 udtalt, at en ægtefælle til en  

 folkeskolelærer ikke kan sidde i skoleudvalget, og at en ægtefælle til en  

 ansat i socialforvaltningen ikke kan indvælges i socialudvalget.
 Tilsynsrådet for Frederiksborg Amt, der har fået kopi af denne skrivelse,  

 bedes underrettet om, hvilken stilling byrådet måtte tage på baggrund af  

 Indenrigsministeriets retsopfattelse.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1982  

 2.3.b.
