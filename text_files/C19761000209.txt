For at betrygge store skibes sejlads gennem danske farvande og for bl.a.  

 derved at nedsætte risikoen for olieforurening forårsaget af tankskibes  

 grundstødning eller kollision, er der mellem Skagen og området nordøst for  

 Gedser oprettet en transitrute med en minimum vanddybde på 17 m.
Ruten  

 benævnes »Rute T«.
Ruten er afmærket med lystønder og fyr, der er god deccadækning, og dansk  

 lodsassistance er til rådighed.
Transportabelt deccaudstyr kan lejes til brug  

 under sejlads i danske farvande og kan tages om bord ved lodsstationerne ved  

 Skagen, Gedser eller Allinge (Bornholm). Under isforhold ydes, i det omfang  

 det er muligt, vederlagsfri assistance til skibsfarten af danske  

 statsisbrydere.
For større skibe frembryder sejladsen gennem danske forvande, uanset den  

 etablerede afmærkning, imidlertid visse steder vanskeligheder på grund af  

 snævre farvandsområder, skarpe drej og ringe vanddybder.
Dertil kommer en  

 intensiv øst- og vestgående færgetrafik i Store-Bælt, særlig i området  

 umiddelbart syd for Sprogø.
For yderligere at betrygge store skibes sejlads er der oprettet en  

 radiomeldetjeneste.
Radiomeldetjenesten har til formål at informere store  

 skibe om hinandens positioner, for at de derved kan undgå risiko ved et møde  

 i et vanskeligt passabelt farvandsområde, at informere om afvigelser fra  

 normale strøm-, vandstands- og bølgeforhold og om pludselig opståede  

 sejladsmæssige hindringer og at underrette færgeoverfarten syd for Sprogø om  

 store skibes passage.
Meldetjenesten vil alene tjene informative formål, og  

 der vil ikke i noget tilfælde blive udstedt sejlanvisninger eller sejlordrer.  

 Ved store skibes passage af den nævnte færgeoverfart ved Sprogø vil øst- og  

 vestgående færger søge at sejle således, at det så vidt muligt undgås, at der  

 opstår fare for kollision.
 For sejlads gennem danske farvande ind i Østersøen har den mellemstatslige  

 rådgivende søfartsorganisation (IMCO) vedtaget en rekommandation, ifølge  

 hvilken skibe med en dødvægtstonnage over 40.000 tons eller med 13 m dybgang  

 og derover skal opfylde en række betingelser om udstyr, sejlads m.m.
 En detaljeret beskrivelse af 17 m transitruten - Rute T - med de for ruten  

 gældende sejladsbetingelser forhandles af Farvandsdirektoratet, Kortudsalget,  

 Esplanaden 15, 1263 København K.
 Dette cirkulære træder i kraft den 1. april 1976 og ophæver cirkulære nr.  

 94 af 28. maj 1971 om sejlads gennem danske farvande med skibe over 40.000  

 tons dødvægt.
 Reglerne for radiomeldetjenesten er optrykt i det følgende.
 Handelsministeriet, den 30. januar 1976.
 Erling Jensen.
/äT.
R.
Funder.
 Regler for radiomeldetjenesten i danske farvande.
 § 1.  For at betrygge store skibes sejlads og for at  

 nedsætte risikoen for den forurening af danske kyster og farvande, som store,  

 lastede tankskibes grundstødning eller kollision kan medføre, er der oprettet  

 en meldetjeneste med nedenstående formål:
a.
At informere store skibe om hinandens positioner, for at de derved kan  

 undgå risiko ved et møde i et vanskeligt passabelt farvandsområde.
b.
At informere store skibe om afvigelser fra normale strøm-, vandstands-  

 og bølgeforhold og om pludselig opståede sejladsmæssige hindringer.
c.
At underrette færgeoverfarten syd for Sprogø om store skibes passage.
 Kontakt med meldetjenesten opnås ved et telegram til SHIPPOS Aarhus over  

 en dansk kystradiostation.
 Telegramkorrespondancen er afgiftsfri for skibene.
 § 2.  Meldetjenesten gælder for alle skibe med en  

 dødvægtstonnage over 40.000 tons eller med 13 m dybgang og derover, som er på  

 rejse til eller fra danske havne, eller som passerer danske farvande.
 Reglernes § 6 om passage af færgeruterne i Store-Bælt syd for Sprogø kan  

 benyttes af alle skibe med en dybgang på 10 m og derover, uanset tonnagens  

 størrelse.
 § 3.  Oplysninger om skibes positioner vil af SHIPPOS  

 Aarhus blive videregivet til andre skibe, der er omfattet af meldetjenesten,  

 såfremt det kan forudses, at sådanne skibe vil møde hinanden i området mellem  

 Sjællands Rev og Keldsnor, ved Gedser Rev og i Kadetrenden samt i farvandet  

 nord for Fyn (jfr. bilag 1, pkt. 6). I førstnævnte område skal specielt  

 fremhæves farvandene ved Hatterrev, ved Sprogø og ved Vengeancegrund ud for  

 Agersø, hvor et møde mellem to store skibe må anses for særlig risikabelt  

 (jfr. bilag 2). Oplysningerne vil være af ren informativ karakter, og der vil  

 ikke i noget tilfælde blive udstedt sejlanvisninger eller sejlordrer.
Oplysninger om skibes positioner vil endvidere blive givet af SHIPPOS  

 Aarhus for andre steder end i nævnte områder, såfremt dette i enkelte  

 tilfælde anses for påkrævet.
Skibe omfattet af meldetjenesten vil til enhver  

 tid ved henvendelse til SHIPPOS Aarhus kunne indhente oplysninger om  

 positioner for andre i meldetjenesten deltagende skibe.
Skibene vil efter afgivelse af første melding eller efter afgivelse af  

 afgangsmelding modtage en situationsmelding (SITREP) fra SHIPPOS Aarhus  

 indeholdende oplysning om, hvilke andre store skibe der befinder sig under  

 sejlads i danske farvande.
Oplysningerne vil blive givet i samme form som ved  

 meldinger »ved forudberegnet møde«.
Såfremt ingen andre store skibe  

 befinder sig under sejlads i danske farvande, vil dette blive oplyst.
En  

 »SITREP« vil endvidere indeholde oplysninger om eventuelle  

 afvigelser fra normale strøm-, vandstands- og bølgeforhold og om eventuelle  

 opståede sejladsmæssige hindringer.
 § 4.  Ethvert skib med en dødvægtstonnage over 40.000  

 tons eller med 13 m dybgang og derover, som kommer fra Nordsøen på rejse til  

 eller gennem danske farvande, skal senest 2 timer før forventet passage af  

 Skagens Rev sende melding til SHIPPOS Aarhus.
 Denne første melding (jfr. bilag 1, pkt. 3) skal indeholde oplysninger om  

 forventet passagetidspunkt af Skagens Rev, forventet passagetidspunkt af  

 næste meldepunkt, skibets destination (dansk havn eller transit), samt på  

 hvilken frekvens skibet vil kunne kaldes under sejlads i danske farvande.
 Under den videre sejlads sydover skal skibet afgive positionsmeldinger  

 (jfr. bilag 1, pkt. 2) ved passage af følgende breddeparralleller  

 (meldepunkter) (jfr. bilag 2).
 a. 56 grader 45 minutter N.
 b. 56 grader 00 minutter N.
 c. 55 grader 40 minutter N.
d. 54 grader 40 minutter N samt e. ved passage af positionen for Kadetrenden Fyrskib.
Skibe kommende fra Østersøen skal senest 2 timer før forventet passage af  

 positionen for Kadetrenden Fyrskib sende en første melding og under den  

 videre sejlads nordover afgive positionsmeldinger ved passage af de under  

 a.-d. nævnte punkter i modsat rækkefølge.
Sidste melding afgives ved passage  

 af Skagens Rev.
 Skibe på rejse til eller fra pladser i Lille-Bælts-området skal afgive  

 melding ved passage af Vesborg Fyr.
 Skibe til dansk havn skal i passagemelding ved passage af sidste  

 meldepunkt før ankomsthavn give oplysning om forventet ankomsttidspunkt.
 Skibe, som på rejse til eller gennem danske farvande ikke passerer Skagens  

 Rev eller positionen for Kadetrenden Fyrskib, skal i god tid sende en første  

 melding med angivelse af forventet passagetidspunkt af det første meldepunkt,  

 der vil blive passeret (jfr. bilag 1, pkt. 3).
 Almindelige positionsmeldinger skal indeholde oplysninger om tidspunktet  

 for passage af det meldepunkt, som passeres, og forventet passage af næste  

 meldepunkt.
 Såfremt der efter meldingens afgivelse indtræffer ændringer, der bevirker  

 tidsforskel ud over 30 minutter fra det i meldingen oplyste forventede  

 passagetidspunkt af næste meldepunkt, skal dette hurtigst muligt meldes til  

 SHIPPOS Aarhus (jfr. bilag 1, pkt. 4.).
 § 5.  Ca. 2 timer før afgang fra dansk havn skal skibe  

 sende afgangsmelding til SHIPPOS Aarhus med oplysninger om afgangshavn,  

 forventet passagetidspunkt af det første meldepunkt, der vil blive passeret,  

 skibets destination (anden dansk havn eller transit), samt på hvilken  

 frekvens skibet vil kunne kaldes (jfr. bilag 1, pkt. 5).
 § 6.  På grund af den intensive øst- og vestgående  

 færgetrafik i Store-Bælt syd for Sprogø gælder følgende særlige regler for  

 besejling af dette område:
 Ca. 1 time før passage af området anmeldes denne så vidt muligt til  

 Store-Bæltsfærgeoverfarten på VHF, kanal 16 (jfr. bilag 1, pkt. 7).
 Skibe, som ikke kan benytte VHF, anmodes om ca. 2 timer før passage af  

 færgeoverfarten at underrette SHIPPOS Aarhus om det forventede  

 passagetidspunkt.
Ved modtagelse af nævnte anmeldelse vil de øst- og vestgående færger søge  

 at sejle således, at det så vidt muligt undgås, at der opstår fare for  

 kollision.
Hvis der alligevel skulle opstå fare for kollission, vil de  

 internationale søvejsregler til enhver tid være gældende.
 Den 30. januar 1976.
Handelsministeriet Bilag 1.
 Bestemmelser for udfærdigelse af positionsmeldinger.
 1. Positionsmeldinger, som afgives i henhold til  

 reglernes §§ 4 og 5, skal afsendes som telegrammer over dansk  

 kystradiostation til SHIPPOS Aarhus.
 For at gøre meldingerne kortfattede anvendes følgende betegnelser for  

 meldepunkter:
 Alle tidspunkter angives i zonetid ved 4 tal.
 2. Almindelige positionsmeldinger skal indeholde  

 følgende oplysninger:
 Passagetidspunkt: Tidspunkt for passage af meldepunktet.
 Meldepunkt: Det ved meldingens afgivelse passerede meldepunkt.
 Forventet passagetidspunkt: Forventet passagetidspunkt af næste  

 meldepunkt.
 Næste meldepunkt: Betegnelsen for næste meldepunkt.
Eks. 1.: SHIPPOS Aarhus = 0930 Anholt 1400 Hatter 3. Første melding skal indeholde oplysninger om  

 forventet passagetidspunkt af Skagens Rev/Kadetrenden Fyrskib, forventet  

 passagetidspunkt af næste meldepunkt, destination (vedkommende danske havn  

 eller transit), samt på hvilken frekvens skibet vil kunne kaldes under  

 sejladsen i danske farvande.
Eks. 2.: SHIPPOS Aarhus = 1800 Skagen 2345 Anholt Kalundborg 2182 KCS Eks: 3.: SHIPPOS Aarhus = 0130 Kadetrenden 0815 Keldsnor transit channel  

 16 Såfremt skibet ikke passerer Skagens Rev/Kadetrenden Fyrskib, afgives  

 første melding i god tid inden passage af første meldepunkt.
Eks. 4.: (Et skib afgår fra Gøteborg kl. 0600 på vej til Østersøen) SHIPPOS Aarhus = 1100 Anholt 1600 Hatter transit channel 16 4. Ændringsmelding sendes, såfremt det af skibet  

 oplyste passagetidspunkt af næste meldepunkt ændres mere end 30 minutter, og  

 skal indeholde ordet »CHANGE« samt det ændrede tidspunkt.
 Eks. 5.: (Skibet i eks. 2 vil komme 45 minutter tidligere end oplyst til  

 punkt Anholt).
SHIPPOS Aarhus = Change 2300 Anholt 5. Afgangsmelding sendes ca. 2 timer før afgang fra  

 dansk havn og skal indeholde oplysninger om afgangstidspunkt, afgangshavn,  

 forventet passagetidspunkt af første meldepunkt, destination (anden dansk  

 havn eller transit), samt på hvilken frekvens skibet vil kunne kaldes under  

 sejladsen i danske farvande.
Eks. 6.: SHIPPOS Aarhus = 1000 Kalundborg 1400 Hatter Transit 2182 KCS 6. Ved forudberegnet møde mellem to i meldetjenesten  

 deltagende skibe vil der via dansk kystradiostation blive sendt melding i  

 form af et telgram til de pågældende skibe, indeholdende oplysninger om det  

 andet skibs position (tid og sted) og navn, samt på hvilken frekvens dette  

 vil kunne kaldes.
Eks. 7.: Master Eli Maersk Lyngby Radio = 0545 Keldsnor Sine Maersk OULU  

 Channel 16 = SHIPPOS Eks. 8.: Master Sine Maersk Lyngby Radio = 0600 Asnaes Eli Maersk OZIX  

 2182 KCS = SHIPPOS 7. Ved passage af færgeoverfarten syd for Sprogø  

 afgives melding på VHF, kanal 16 til færgeoverfartsledelsen, kaldesignal  

 FERRY-LEADER, ca. 1 time før passagen.
 Eks. 9.: Ferryleader her er Spica = Jeg forventer at passere Sprogø kl.  

 0830.
 Bilag 2.
