 Med henblik på etablering af en tilfredsstillende kontrol med  

 kasseregnskabet i forbindelse med videresalg af indsattes husflidsarbejder  

 fra anstalternes husflidsbutikker henstilles det, at der fremover sker en  

 kronologisk varenummering af samtlige genstande, som derefter opføres i en  

 varelisteprotokol med angivelse af pris og indsattes identifikation.
 Ved salg af varen afskrives denne i vareprotokollen.
 Der udfærdiges samtidig indtægtsbilag, der forsynes med fortløbende numre.  

 Indtægtsbilaget udfærdiges i 3 eksemplarer, der påføres varenummer samt  

 salgsbeløb.
 Originalbilaget afleveres sammen med salgsbeløbet til kassen, et  

 bilagseksemplar afleveres til køberen, og det sidste eksemplar afleveres til  

 bogholderiet til kontrol af, at beløbet er indgået i kassen.
 Bogholderiets bilagseksemplar afleveres herefter til en indsatte, der  

 samtidig får meddelelse om, at beløbet er krediteret hans konto.
 Eventuelle spørgsmål vedrørende ordningen bedes stilet til direktoratets  

 undervisningskonsulent.
 E.B.
Jon Johnsen Kriminalforsorgens anstalter.
