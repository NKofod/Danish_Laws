Sukker- og melcaries blev optaget på erhvervssygdomsfortegnelsen i 1986,  

 jf.
Sikringsstyrelsens bekendtgørelse nr. 276 af 23. maj 1986 §1 G.
 I Sikringsstyrelsens bekendtgørelse af 20. januar 1989 ændredes ordlyden,  

 idet anerkendelsesbetingelserne blev skærpet svarende til de indtil da  

 indhøstede administrative erfaringer siden 1986.
 Bestemmelsen har nu følgende ordlyd (§2 G):
"Sukker- og melcaries lokaliseret især på fortændernes facial-flader  

 (forflader). Denne caries skal være udviklet efter mindst 5 års  

 sammenhængende arbejde i sukker- og melbranchen, og lidelsen skal være  

 dokumenteret senest ved arbejdsophør i branchen." Hertil knytter erhvervssygdomsfortegnelsen følgende bemærkning vedr.  

 risikoområder: "Mel- og brødfabrikker, kiks- og vaffelfabrikker,  

 chokoladefabrikker, bagerier og lignende." Med hjemmel i arbejdsskadeforsikringslovens §10, stk. 1 er der i  

 fortegnelsens §2 G ikke alene nævnt en bestemt lidelse (sukker- og  

 melcaries), men der er tillige knyttet særlige vilkår for en anerkendelse af  

 det enkelte tilfælde med hensyn til patientens art af beskæftigelse og  

 varigheden heraf samt et særligt dokumentationskrav, hvis pågældende er  

 ophørt i den risikobetonede branche, hvor han har været eksponeret.
Herudover gælder selvsagt fortegnelsens almindelige  

 anerkendelsesbetingelser i bekendtgørelsens §1 med hensyn til generel  

 sammenhæng i styrke, tid og omfang mellem sygdommen som sådan og det konkrete  

 sygdomsbillede hos patienten.
Er disse generelle betingelser opfyldt, gælder  

 den særlige bevisbyrderegel i bekendtgørelsens §2, hvorefter fortegnelsens  

 sygdomme berettiger til anerkendelse som erhvervssygdomme, når de særlige  

 betingelser vedr. sukker- og melcaries er opfyldt, medmindre der er oplyst  

 forhold, der gør det overvejende sandsynligt, at sygdommen skyldes andre  

 forhold end de erhvervsmæssige.
 De "RETLIGE" betingelser for anerkendelse af sukker- og  

 melcaries er:
1. Vedkommende skal være eller have været beskæftiget  

 i en "risikobranche", 2. Sukker- og melcarieslidelsen skal have udviklet sig  

 efter mindst 5 års sammenhængende beskæftigelse i sukker- og mel branchen.
Er disse to særlige betingelser opfyldt, gælder herudover den betingelse,  

 at 3. hvis vedkommendes beskæftigelse i sukker- og  

 melbranchen er ophørt, skal lidelsen være dokumenteret senest ved  

 arbejdsophør i branchen.
 "LÆGELIGT" er anerkendelsesbetingelserne:
1. Der skal være tale om sukker- og melcaries, og 2. denne lidelse skal være lokaliseret især (men ikke  

 udelukkende) på fortændernes facialflader (forflader).
 Nærmere om de "RETLIGE" BETINGELSER:
 Ad 1. Bekendtgørelsen opregner en række risikoområder: mel- og  

 brødfabrikker, kiks- og vaffelfabrikker, chokoladefabrikker, bagerier o.l.
 Listen er således ikke udtømmende, men nævner de vigtigste  

 risikovirksomheder.
Bekendtgørelsen opregner ikke nærmere, hvilke beskæftigelser i branchen  

 der godtages som særlige risiko-ansættelser.
Kravet om mindst 5 års  

 beskæftigelse i branchen er opstillet udfra en vurdering af risikoen ved  

 fuldtidsansættelse i selve produktionsleddet.
Er der tale om ansættelse i  

 branchen, men udenfor produktionsleddet, f.eks. som chauffør, ekspedient  

 m.v., foretager Styrelsen efter praksis et skøn over, om en skadelig  

 eksposition overhovedet forekommer eller, hvor meget længere en periode end 5  

 sammenhængende år der må kræves, for at ekspositionen kan antages at svare  

 til 5 år i produktionsleddet.
Også ved blandet beskæftigelse dels i  

 produktionsleddet dels udenfor lægges der vægt på ekspositionsoplysninger.
Hvor Styrelsen skønner det rimeligt, indhentes gennem Arbejdstilsynet  

 målinger vedrørende mel- og sukkerstøv på arbejdspladsen.
Grænseværdien for  

 mel- og sukkerstøv findes i Arbejdstilsynets liste over hygiejniske  

 grænseværdier under rubrikken organisk støv, og grænseværdien er 5 mg/m og  

 kan være vejledende for Styrelsen for dets skøn over ekspositionens omfang.
 Ad 2.
 Kravet om sammenhængende 5 års beskæftigelse i branchen indebærer, at er  

 sådan ansættelse påbegyndt for mindre end 5 år siden, ophørt på et tidspunkt  

 før anmeldelsen uden at have varet i 5 sammenhængende år, eller fortsat  

 bestående, men med sådanne afbrydelser i ansættelserne i branchen, at der på  

 intet tidspunkt har været mindst 5 års sammenhængende beskæftigelse i  

 branchen, er tilfældet til afvisning som ikke omfattet af  

 erhvervssygdomsfortegnelsen.
 Betingelsen om mindst 5 års beskæftigelse i branchen må også antages at  

 svigte, hvis vedkommende på grund af anden lidelse eller betydelige  

 arbejdsløshedsperioder i branchen eller væsentlige mellemliggende  

 beskæftigelser ved andet arbejde inden for de 5 år ikke har været eksponeret.
 Iøvrigt kan 5 års beskæftigelseskravet i branchen være uopfyldt, hvis  

 vedkommende i en del af den relevante årrække ikke har været omfattet af  

 arbejdsskadeforsikringsloven overhovedet, f.eks. på grund af selvstændig  

 erhvervsvirksomhed som bager eller konditor.
 Er anerkendelsesbetingelserne iøvrigt tilstede, herunder 5 års  

 beskæftigelseskravet som ansat opfyldt, kan en periode som selvstændig  

 erhvervsdrivende i branchen betyde et fradrag i tandbehandlingsudgifterne, i  

 det omfang, ekspositionen er fortsat i perioden som selvstændig, evt. at  

 lidelsen må helt afvises som erhvervssygdom.
 Ad 3.
Er vedkommende ophørt i "risiko-branchen", er det en  

 anerkendelsesbetingelse, at han - gennem tandlægeerklæringer - eller  

 specificerede tandlægekvitteringer kan dokumentere, hvorledes hans sukker- og  

 melcaries-lidelses tilstand var ved arbejdsophøret.
Derved kan  

 Arbejdsskadestyrelsen sondre mellem cariesbilledet, da ekspositionen ophørte,  

 og cariesbilledet idag, med henblik på en delvis betaling af aktuel eller  

 tidligere tandbehandling hidrørende fra den periode, hvor vedkommende var  

 ansat i branchen.
DE "LÆGELIGE" BETINGELSER FOR ANERKENDELSE To forhold er her afgørende:
 - Diagnosen og eventuelle konkurrerende årsager til caries.
 1. DIAGNOSEN:
 Tandlidelsen skal efter Arbejdsskadestyrelsens opfattelse kunne  

 diagnostiseres som sukker- og melcaries.
 Omfatter et aktuelt tandbehandlingsforslag således tandlidelser, som er  

 erhvervssygdommen sukker- og melcaries uvedkommende, undtages den anslåede  

 patientandel ved sådan behandling fra et muligt betalingstilsagn i  

 Arbejdsskadestyrelsens afgørelse.
Er diagnosen sukker- og melcaries stillet af den anmeldende tandlæge,  

 kommer for Arbejdsskadestyrelsen også de generelle anerkendelsesbetingelser,  

 jf. bekendtgørelsens §1, i betragtning.
Er der således tale om et atypisk  

 cariesbillede, der ikke frembyder elementer, der tyder på nogen  

 arbejdsbetinget eksposition af betydning for udviklingen af tændernes  

 tilstand, afvises sagen.
 I Arbejdsskadestyrelsens vurdering i samråd med sin tandlægelige konsulent  

 af, om der foreligger sukker- og melcaries, indgår følgende elementer:
a.
Lokalisationen af caries-angrebene.
b.
Mængden af caries-angreb og progressionen (dvs. hvor hurtigt lidelsen  

 er skredet frem til nuværende niveau).
c.
Følgetilstande.
 d. Øvrige tandstatus.
a.
VEDR.
LOKALISATIONEN:
Her gælder, at caries - eller fyldninger efter tidligere cariesangreb -  

 skal være lokaliseret især på fortændernes facialflader (forflader). Men også  

 caries på de øvrige tænders glatfalder facialt (= forflader) og lingualt (=  

 ind mod tungen) indgår i vurderingen.
Erhvervssygdomsbekendtgørelsens ordvalg  

 om, at det, der anerkendes, er "sukker- og melcaries lokaliseret især på  

 fortændernes facialflader", udelukker ikke i sig selv en anerkendelse af  

 sukker- og melcaries på tændernes glatflader iøvrigt.
Lidelsen kan efter  

 omstændighederne også udvikle sig som nævnt på tandfladerne ind mod  

 nabotænderne, i mellemrummene mellem tænderne og på tyggefladerne.
b.
VEDR.
MÆNGDEN AF CARIES, ALDER OG PROGRESSION:
Cariesmængden vil i risikogruppen - sammenholdt med patientens alder -  

 ligge over gennemsnitsbefolkningens.
Dette gælder såvel ANTALLET af  

 caries-angreb (fyldninger) som disses OMFANG.
Også progressionen (hvor  

 hurtigt lidelsen er blevet forværret) spiller en rolle for vurderingen.
Mange  

 "huller" i tænderne i ung alder og store omfattende  

 "huller" og en hurtigere caries-udvikling end forventet taler - alt  

 andet lige - FOR en anerkendelse.
 Arbejdsskadestyrelsen indhenter tandlægeerklæringer BÅDE i form af  

 udtalelser og journaloplysninger fra tidligere og nuværende tandlæger om  

 tandstatus gennem den aktuelle periode OG foranlediger undertiden tillige  

 patienten indkaldt til klinisk undersøgelse hos specialtandlæge - evt.  

 suppleret med røntgenoptagelser - til klarlæggelse af arbejdsskadesagen.
I den forbindelse retter Styrelsen efter omstændighederne også henvendelse  

 til den kommunale børnetandpleje om daværende tandstatus.
Styrelsen kan  

 herved få konstateret tandstatus forud for den erhvervsmæssige eksposition.
c. og d.
VEDR.
FØLGETILSTANDE OG ØVRIGE TANDSTATUS:
 Også følgetilstande som f.eks. rodbehandlede tænder og den generelle  

 tandstatus - og her især tandtabet, d.v.s. antallet af udtrukne tænder -  

 indgår i vurderingen af anerkendelsesspørgsmålet af carieslidelsen som  

 arbejdsbetinget.
 2. OM DELVIS ANERKENDELSE VED KONKURRERENDE ÅRSAGER  

 ("FORBEHOLD"):
Carieslidelser som sådanne er særdeles almindelige i  

 gennemsnitsbefolkningen.
Derfor opstår naturligt - udover problemer omkring  

 diagnostiseringen af sukker- og melcaries - herudover spørgsmålet om eventuel  

 fradrag ("forbehold") for caries, som må antages at skyldes  

 utilstrækkelig mundhygiejne og således være patientens arbejde uvedkommende.
 Mundhygiejnen vurderes af Styrelsen dels udfra plaqueforekomst  

 (tandbelægninger) dels ved forekomst af gingvitis (tandkødsbetændelse). Den  

 parodontale status (kæbeknoglens tilstand) indgår også i vurderingen af  

 eventuel mangelfuld mundhygiejne.
Om dette spørgsmål har Arbejdsskadestyrelsen - hvilket er tiltrådt af Den  

 sociale Ankestyrelse - indtaget det standpunkt, at der kun i begrænset omfang  

 bør tages forbehold for insufficient mundhygiejne, medmindre der er tale om  

 særdeles utilstrækkelig daglig tandhygiejne.
Dermed må sidestilles langvarige  

 perioder uden tandeftersyn.
Arbejdsskadestyrelsen og Ankestyrelsen er her af  

 den opfattelse, at der ikke kan stilles krav om mundhygiejne, der er bedre,  

 end det ses hos gennemsnitsbefolkningen.
 YDELSER FOR TANDBEHANDLING EFTER §25.
 Arbejdsskadestyrelsen fastsætter, jf. arbejdsskadeforsikringslovens §10,  

 stk 4, som altovervejende hovedregel SKADEDATOEN svarende til måneden for  

 anmeldelsen til Styrelsen, jf. §10, stk. 4, nr. 2.
 Efter denne bestemmelse kan Styrelsen fastsætte skadedatoen til det  

 tidspunkt, hvor pågældende af en læge - her tandlæge - er blevet gjort  

 bekendt med, at lidelsen må antages at være arbejdsbetinget.
 Dette anses ikke af Arbejdsskadestyrelsen - hvilket er tiltrådt af Den  

 sociale Ankestyrelse - efter omstændighederne at være til hinder for, at også  

 dokumenterede tandbehandlingsudgifter udført FØR skadedatoen samt nutidige  

 tandbehandlingsudgifter for ikke-behandlet men tidligere opstået sukker- og  

 melcaries kan afholdes efter arbejdsskadeforsikringslovens §25. Det  

 forudsættes selvsagt derved, at erhvervssygdomsbekendtgørelsens  

 anerkendelsesbetingelser iøvrigt er opfyldt, herunder navnlig femårskravet og  

 dokumentationskravet.
Som det også iøvrigt gælder med hensyn til eventuel betaling efter  

 arbejdsskadeforsikringslovens §25, bør behandling ikke påbegyndes, før  

 bevilling fra Arbejdsskadestyrelsen foreligger. "Efterbevilling"  

 vil dog også for så vidt angår tandlidelsers behandling blive givet, hvis en  

 rettidig ansøgning ville have medført, at det var blevet pålagt  

 forsikringsselskabet at afholde behandlingsudgifterne.
I princippet hæfter  

 dog patienten overfor tandlægen for behandling iværksat uden bevilling fra  

 Arbejdsskadestyrelsen.
Efterfølgende kan der da eventuelt blive tale om at  

 refundere skadelidte behandlingsudgiften, hvis anerkendelsesbetingelserne er  

 opfyldt.
 Et betalingstilsagn fra Arbejdsskadestyrelsen gælder som altovervejende  

 hovedregel kun den aktuelle og nødvendige tandbehandling til rimelig og  

 forsvarlig afhjælpning af sukker- og melcaries, når vedkommendes almindelige  

 tandstatus og sagens omstændigheder iøvrigt tages i betragtning.
 En efter omstændighederne luksusbetonet tandbehandling eller  

 behandlingsbehov ikke direkte begrundet i erhvervssituationen kan ikke  

 betales efter arbejdsskadeforsikringsloven.
 Det forudsættes ligeledes, at den skadelidte efter den tandbehandling, som  

 betales efter arbejdsskadeforsikringslovens §25, gennem forsvarlig  

 mundhygiejne og regelmæssigt tandeftersyn fremtidig vedligeholder den nu  

 erhvervede tandstatus, således at §25-betalingen normalt må betragtes som en  

 engangs-erstatning til fuld og endelig afgørelse af sagen.
Hvis caries-aktiviteten fortsætter, uanset at vedkommende har forladt sit  

 hidtidige "risiko-fag", gælder det selvsagt i særlig grad, at en  

 ydet erstatning er en engangserstatning - de fornyede caries-angreb må da  

 have private årsager.
Det samme gælder imidlertid som hovedregel også, selvom  

 vedkommende er fortsat i et "risiko-fag". Dette sidste kan dog  

 efter omstændighederne fra- viges.
 Tillæg:
 ANDRE ARBEJDSBETINGEDE TANDLIDELSER M.V.
 Udover anmeldelser om sukker- og melcaries modtager Arbejdsskadestyrelsen  

 også anmeldelser om andre formodede erhvervsbetingede tandlidelser eller  

 formodede mundlidelser som følgetilstande efter andre erhvervssygdomme.
Sådanne anmeldelser har hidtil angået ÆTS-SKADER (erosio dentium) på  

 tandemaljen hidført af syredampe, evt. kombineret med misfarvning af tænder  

 hos bl.a.
LABORATORIETEKNIKERE.
Endvidere forekommer SLIDSKADER (abrasio  

 dentium) på tænderne hos STENHUGGERE og CEMENT- og BETONARBEJDERE på grund af  

 stenstøv samt SLIDSKADER efter udsættelse for metalstøv hos SLIBERE.
Desuden  

 har foreligget anmeldelser om slidskader hos MUSIKERE (blæsere).
 Enkelte af disse tandlidelser er blevet anerkendt af Arbejdsskadestyrelsen  

 efter forelæggelse for Erhvervssygdomsudvalget og med dets indstilling om  

 anerkendelse, idet disse tandlidelser ikke omfattes af  

 erhvervssygdomsfortegnelsen og derfor ikke kan anerkendes som  

 arbejdsbetingede uden forelæggelse for Erhvervssygdomsudvalget.
Herudover har Styrelsen fået forelagt spørgsmålet, om visse lidelser kunne  

 anses for at være en følge af en anerkendt erhvervssygdom, idet  

 erhvervssygdommen krævede en medicinsk eller anden behandling, der som  

 bivirkning evt. kunne medføre lidelser i mundhulen.
Styrelsen har her i en  

 sag anset MUNDTØRHED efter medicinordinering for en anerkendt lungelidelse  

 for arbejdsskadefølge samt ANSKAFFELSE AF TANDPROTESE som en følge af  

 strålebehandling af en underlæbecancer hos en asfaltarbejder.
 Arbejdsskadestyrelsen, marts 1990.
