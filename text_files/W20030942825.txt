Landsskatteretskendelse A A/S klager for indkomståret 1996 over, at den stedlige  

 skattemyndighed ikke har godkendt negativ skattepligtig indkomst fra tysk  

 datterselskab fradragsberettiget i den danske sambeskatningsindkomst.
 Det fremgår af sagen, at der for indkomståret 1996 er  

 etableret dansk sambeskatning mellem A A/S og 10 danske datterselskaber, samt  

 det tyske datterselskab B GmbH.
 Den selvangivne sambeskatningsindkomst udgør - 51.319.000  

 kr., der kan fordeles således på henholdsvis over- og underskudsgivende  

 selskaber:
Overskudsgivende selskaber i alt 50.800  

 t.kr                                                                         .
Underskudsgivende selskaber i alt -102.119  

 t.kr                                                                         .
 -51.319  

 t.kr                                                                         .
 Af det samlede underskud udgør B  

 GmbHs  

 skattepligtige underskud 32.929  

 t.kr                                                                         .
 Det fremgår af B  

 GmbH´s  

 årsregnskab for 1996 samt af de tyske selvangivelser for henholdsvis  

 Gewerbesteuer  

 og  

 Körperschaftsteuer  

 ,  

 at B GmbH er sambeskattet med selskaberne C GmbH  

    

 og  

    

 D  

 GmbH.
Ifølge det tyske regnskab for 1996 udgjorde B  

 GmbH´s  

 resultat før skat 3.596.877 DM.
Heraf udgjorde  

 indtægterne fra datterselskaber 7.604.124 DM.
Resultatet af B GmbH ekskl.  

 indtægter fra datterselskaber er således negativt.
 Det samlede resultat før skat på 3.596.877 DM er overført  

 til de tyske selvangivelser.
 Selskabets revisorer har oplyst, at B GmbH var undergivet  

 tvunget sambeskatning med de tyske datterselskaber C og D i relation til  

 Gewerbesteuer  

 (kommunal selskabsskat).
 Efter de tyske skatteregler er der tvungen sambeskatning,  

 når følgende 3 betingelser er opfyldt:
 Finansiel integritet:
 Når moderselskaber ejer aktierne i datterselskabet.
 Økonomisk integritet:
 Datter- og moderselskab har samme aktivitet (driver samme  

 type virksomhed).
 Organisatorisk integritet:
 Moderselskabet har indflydelse på ledelsen i  

 datterselskabet.
 Disse betingelser er opfyldt.
 Det fremgår endvidere af sagen, at  

 Ligningsrådet  

 har givet tilladelse til, at to af de tyske datterselskaber, der tidligere er  

 udtrådt af den danske sambeskatning, genindtræder i denne med virkning for  

 indkomståret 1998.
Den lokale skattemyndighed har i den danske  

 sambeskatningsindkomst nægtet fradrag for den negative skattepligtige  

 indkomst  

 på 32.929.000 kr. fra B GmbH.
Som begrundelse har skattemyndigheden bl.a.  

 anført, at ligningslovens § 5 G, 2. pkt., omfatter den situation, hvor kun  

 nogle af en koncerns udenlandske datterselskaber er omfattet af en dansk  

 sambeskatning,  

 mens flere af den udenlandske selskaber i det samme land er undergivet en  

 lokal  

 sambeskatning.
Ved opgørelsen af sambeskatningsindkomsten for A A/S  

 fratrækkes underskuddet af B GmbH.
Underskuddet udnyttes samtidig i en tysk  

 sambeskatning mellem B GmbH og 2 af dette selskabs datterselskaber.
Da  

 underskuddet således udnyttes såvel i dansk som tysk sambeskatning, er  

 forholdet omfattet af ligningslovens § 5 G.
Der kan således ikke opnås  

 fradrag  

 for underskuddet i B GmbH  

    

 ved opgørelsen  

 af den danske sambeskatningsindkomst, jf. ligningslovens § 5 G.
 Ligeledes er det bl.a. anført, at det er uden betydning ved  

 anvendelsen  

    

 af ligningslovens § 5 G om  

 den tyske sambeskatning omfatter samtlige tyske skatter eller kun en del  

 heraf.  

 Efter ordlyden af ligningslovens § 5 G gives der ikke mulighed for kun at  

 nægte  

 fradrag for en forholdsmæssig andel af underskuddet i B GmbH.
Klagerens repræsentant har nedlagt påstand om, at der er  

 fradrag for den negative skattepligtige indkomst fra B GmbH.
A A/S ejer en  

 tysk  

 koncern, hvor B GmbH er moderselskab.
Efter tyske skatteregler foreligger der  

 en tvungen sambeskatning i relation til  

 Gewerbessteuer  

 (kommunalskat), idet moderselskabet opfylder kravene om at være finansielt,  

 økonomisk og organisatorisk ansvarlig for datterselskaberne.
Der forekommer  

 ikke en tysk sambeskatning vedrørende selskabsskat.
I den foreliggende  

 situation har den tyske koncern ingen mulighed for at undgå en tysk  

 sambeskatning vedrørende  

 Gewerbessteuer  

 , og det  

 forekommer uberettiget, at et dansk selskab skal påtvinges en ugunstig  

 skattemæssig  

 behandling i Danmark, når selskabet ikke har mulighed for at fravige de  

 udenlandske skatteregler, medmindre man foretager ændringer i  

 koncernopbygningen.
 Endvidere er det bl.a. anført, at da den tyske sambeskatning  

 kun vedrører  

 Gewerbessteuer  

 , er den skattemæssige  

 effekt heraf i tyskland af begrænset karakter, idet skattefordelen kun udgør  

 en  

 effektiv skattebesparelse på 10 %, hvilket er betydeligt lavere end den  

 skattebesparelse, man ville have opnået i Danmark.
Klagerens repræsentanter har som principal begrundelse for  

 deres opfattelse bl.a. anført, at B GMBH ikke er omfattet af bestemmelsen i  

 ligningslovens § 5G.
Det fremgår af lovens ord, at det er skattepligtige, der  

 bl.a. er omfattet af selskabsskattelovens § 1, der kan rammes af  

 bestemmelsen.  

 B GMBH er ikke omfattet af selskabsskattelovens § 1. Selskabsskattelovens § 1  

 har bl.a. følgende ordlyd: Skattepligt i henhold til denne lov påhviler  

 her i  

 landet hjemmehørende   B er ikke hjemmehørende i Danmark, men er  

 hjemmehørende  

 og indregistreret i Tyskland.
Selskabsskatteloven blev vedtaget ved lov nr. 255 af 11.  

 juni 1960 og for så vidt angår udenlandske selskaber, fremgår det af  

 forarbejderne udelukkende, at disse er skattepligtige til Danmark efter  

 selskabsskattelovens § 2 og kun begrænset skattepligtige i det omfang, de  

 deltager i erhvervsvirksomhed her i landet.
Det fremgår hverken af  

 forarbejderne, loven eller bemærkningerne, at udenlandske selskaber skulle  

 være  

 omfattet af selskabsskattelovens § 1. Samtidigt hermed blev bestemmelsen i  

 selskabsskattelovens § 31 om sambeskatning indført.
Det fremgår heller ikke  

 af  

 forarbejderne mv. hertil, at udenlandske selskaber skulle være omfattet af  

 selskabsskattelovens § 1, vel nærmere tværtimod.
Bestemmelsen har bl.a.  

 følgende indhold: "Er et eller flere af datterselskaberne hjemmehørende  

 i  

 udlandet". Her opereres med begrebet hjemmehørende i udlandet, og et  

 udenlandsk selskab, der inddrages i dansk sambeskatning er derfor fortsat  

 hjemmehørende  

 i udlandet også selvom det inddrages i dansk sambeskatning.
 Det fremgår endvidere ikke af sambeskatningsvilkår 2.6 og  

 2.7, jf.  

 TSS-cirkulære  

 1999-46, at selskabet skulle  

 være omfattet af selskabsskattelovens § 1, men udelukkende at de skal  

 tilrettelægge  

 bogføring mv. efter danske regler, ligesom indkomsten også skal opgøres efter  

 danske regler.
Det daværende Statsskattedirektorat offentliggjorde i 1985  

 en rapport om sambeskatning.
Heri er der om sambeskatningens historie bl.a.  

 nævnt, jf. s. 17 ff., at sambeskatning er et skatteberegningsprincip, jf. s.  

 20, hvilket naturligt medfører, at der ikke er tale om et  

 skattepligtsprincip.  

 Sammenfattende findes det således, at B ikke er omfattet af bestemmelsen, da  

 selskabet ikke er omfattet at selskabsskattelovens § 1, allerede fordi det  

 ikke  

 er hjemmehørende her i landet, men er hjemmehørende i Tyskland.
Subsidiært har repræsentanterne anført, at afgørelsen lider  

 af formelle mangler, og derfor må kvalificeres som ugyldig.
Kommunen har  

 fremsendt  

 agterskrivelse  

 af 4. juni 1999 og har  

 sammen med denne vedlagt en sagsfremstilling, hvori de nærmere begrundelser  

 for  

 forhøjelserne er beskrevet.
I sagsfremstillingen er under pkt. 4.2, - der  

 senere også er gengivet i den endelige sagsfremstilling -, anført, at "A  

 ikke kan opnå fradrag for underskuddet i B ved opgørelsen af den danske  

 sambeskatningsindkomst,  

 jf. ligningslovens § 5G, 1. punktum". Ligningslovens § 5G, 1. punktum  

 vedrører skattegodtgørelsesmodeller og i det tilfælde, hvor der skal ske  

 fradragsbeskæring,  

 er ligningslovens § 5 G, 2. punktum den korrekte hjemmel.
Det fremgår af  

 ligningslovens § 5 G, at det bl.a. er skattepligtige omfattet af  

 selskabsskattelovens § 1, der ikke kan opnå fradrag for omkostninger, der  

 tillige - på den ene eller anden måde - kan fradrages i indkomst, der ikke  

 indgår ved beregningen af dansk skat.
Hvis udenlandske selskaber, der  

 inddrages  

 i dansk sambeskatning - imod vores opfattelse - er omfattet af  

 selskabsskattelovens § 1, medfører det derfor, at det er den konkrete  

 juridiske  

 enhed (her det tyske selskab), der evt. skal nægtes fradrag for underskud.
Det blev oprindeligt aftalt med kommunen, at korrespondance  

 skulle sendes til moderselskabet, der herefter varetog de skattemæssige  

 interesser for datterselskaberne og således på selskabernes vegne varetog  

 partsinteresserne, jf. forvaltningslovens § 19. Kommunen har dog ikke  

 fremsendt  

 agterskrivelser  

 og/eller kendelser hverken for det  

 tyske datterselskab B eller for de øvrige selskaber omfattet af  

 sambeskatningen.
Hvis fradrag nægtes i B skal der foretages en helt ny  

 indkomst- og skatteberegning for samtlige selskaber omfattet af  

 sambeskatningen, da dette har betydning for underskudsfordeling, indkomst  

 m.v.  

 i alle selskaberne, jf. selskabsskattelovens § 31 og sambeskatningsvilkår 2.4  

 (underskud). De skatteansættende myndigheder er på grund af forældelse efter  

 skattestyrelseslovens § 35, reelt nu afskåret fra at korrigere disse forhold.
Kommunens afgørelse og sagsbehandling lider således af  

 formelle mangler, der måske ikke hver især medfører ugyldighed, men i  

 fællesskab medfører, at afgørelsen må kvalificeres som ugyldig.
Hvis dette  

 måtte være tilfældet, skal vi dertil bemærke, at koncernen ikke opnår nogen  

 nævneværdig fordel, da underskuddet i det tyske selskab "fanges" af  

 genbeskatningsreglerne  

 i ligningslovens § 33 E.
Mere subsidiært har repræsentanten anført, at  

 fradragsbeskæringen alene kan udgøre 190.485 kr.
Ligningslovens § 5G, der  

 blev  

 indført ved lov nr. 487 af 12. juni 1996 og fik virkning fra og med 1. januar  

 1996, har følgende ordlyd:
 "Skattepligtige omfattet af  

 KL § 1, DBL § 1, SEL § 1 eller FBL § 1 kan ikke opnå fradrag for udgifter,  

 der  

 efter udenlandske skatteregler kan fradrages i indkomst, som ikke indgår ved  

 beregning  

 af dansk skat.
 Tilsvarende gælder, hvis fradrag  

 for udgifter efter udenlandske regler kan overføres til fradrag i indkomst  

 oppebåret af koncernforbundne selskaber".
 Følgende fremgår af forarbejderne til loven:
"Efter de eksisterende  

 regler kan der ved visse grænseoverskridende konstruktioner, opnås fradrag  

 for  

 samme udgift to gange, selvom indtægten, der korresponderer med udgiften kun  

 beskattes i udlandet.
Eksempelvis kan denne effekt opnås i tilfælde, hvor et  

 dansk selskab (M), der ønsker at etablere sig i udlandet i et datterselskab  

 (D),  

 der forventes at give overskud.
M opretter i det pågældende land et  

 holdingselskab  

 (H), der inddrages i dansk sambeskatning med M.
H optager herefter et lån og  

 låneprovenuet indskydes herefter som aktiekapital i D.
D indgår ikke i den  

 danske sambeskatning.
Der etableres herefter efter reglerne i det pågældende  

 udland  

 en sambeskatning mellem H og D.
Ved denne konstruktion opnås, at  

 renteudgifterne for lånet kan fradrages ved den danske indkomstopgørelse,  

 hvorimod afkastet af den lånte kapital tilfalder D, som ikke er inddraget  

 under  

 dansk sambeskatning.
Den udenlandske sambeskatning har den effekt, at  

 renteudgiften i H kan modregnes i  

 D´s  

 indkomst.  

 Samlet medfører den beskrevne konstruktion, at renteudgifterne fratrækkes  

 både  

 i den danske indkomstopgørelse og i den udenlandske, hvorimod afkastet af den  

 lånte kapital alene beskattes i udlandet.
Herved opnås et "gratis"  

 ekstrafradrag i den danske indkomstopgørelse.
 Det foreslås derfor, at der  

 indføres en generel bestemmelse, hvorefter der ikke ved den danske  

 indkomstopgørelse  

 kan opnås fradrag for udgifter, som efter udenlandske regler kan fradrages i  

 indkomst oppebåret af skatteyderen eller af selskaber, der er  

 koncernforbundne  

 med skatteyderen, hvis denne indkomst ikke indgår i den danske  

 skatteberegning".
 Følgende fremgår bl.a. af cirkulære nr. 82 af 29.5.1997 til  

 selskabsskatteloven om international beskatning pkt. 5.2.3 og 5.2.4:
 Bestemmelsen skal modvirke  

 fradrag 2 gange for den samme udgift (i Danmark og i udlandet), mens den  

 modsvarende indtægt kun beskattes i udlandet.
De udgifter, der kan nægtes  

 fradrag for, er udgifter, der vedrører indkomst, som ikke indgår i den danske  

 skatteberegning.
Det indebærer, at H's (rente)udgifter skal reduceres med H's  

 (rente)indtægter, der via den danske sambeskatning indgår i den danske  

 skatteberegning.
Det er med andre ord H's nettounderskud opgjort efter danske  

 regler, der ikke kan fradrages.
Det bemærkes, at Tyskland også  

 har et almindeligt sambeskatningsregelsæt, der indebærer skattemæssig  

 konsolidering mellem H og D.
Adgangen hertil forudsætter dog altid, at der er  

 indgået en  

 Gewinnabführungsvertrag  

 (GWA) for en  

 periode på mindst 5 år herom med de tyske skattemyndigheder.
 Ligningslovens § 5G er en  

 værnsregel  

 ,  

 der har til formål at forhindre misbrugssituationer, hvor der planlægges og  

 skabes  

 et dobbeltfradrag, men kommunens fortolkning af bestemmelsen er for  

 vidtgående.  

 Dette begrundes i, at koncernen ikke har planlagt og "skabt" et  

 uberettiget "gratis" fradrag, jf. bl.a. indledning til bemærkninger  

 til lovforslaget, den korresponderende indtægt er ikke skudt ned i et  

 datterselskab, jf. bl.a. cirkulære 82 pkt. 5.2.3, men beskattes i Danmark via  

 sambeskatningen, og nettoprincippet beskrevet i cirkulærets pkt. 5.2.3  

 medfører, at fradragsbeskæring ikke indtræder.
 Det er væsentligt at have for øje, at lovgivers intention  

 var, at stoppe den skatteplanlægning, der - som fx i den beskrevne model -  

 foregik ved at inddrage et udenlandsk (notorisk) underskudsgivende  

 holdingselskab i den danske sambeskatning, hvorimod overskudsgivende  

 udenlandske datterselskaber ikke blev inddraget i denne sambeskatning.  

 Ligningslovens § 5G medfører, at fradrag normalt vil blive taget i det land,  

 hvor virkningen (provenuet) heraf er størst.
 Selskabsskatteprocenten i Tyskland var i 1996 ca. 45 %,  

 afhængig af den kommunale selskabsskat, der for Bs vedkommende  

 effektivt  

 udgjorde ca. 10 %. I Danmark var selskabsskatteprocenten 34 og Tyskland ville  

 derfor alt andet lige være det land, hvori skatteværdien af fradraget var  

 størst.
Det udenlandske moderselskab er inddraget i dansk  

 sambeskatning med en potentiel fradragsværdi på 34 %, der dog konkret (endnu)  

 ikke er udnyttet, da koncernen i øvrigt er underskudsgivende.
Fradragsværdien  

 er derfor allerede af denne årsag reelt noget lavere end 34 %. På grund af  

 reglerne om genbeskatning af underskud i ligningslovens § 33E, er  

 fradragsværdien alene en skattekredit og netto er der således ikke nogen  

 væsentlig skattebesparelse forbundet med at inddrage et underskudsgivende  

 udenlandsk selskab i dansk sambeskatning.
Begrebet planlægning er endvidere i denne situation et  

 "negativt" ladet ord, der mistænkeliggør en koncern, der minimerer  

 sin skat ved at indgå i flere sambeskatninger.
Hvis koncernen havde planlagt  

 at  

 minimere sin skat, ville dette have været gjort ved at indgå en GWA og  

 etablere  

 en traditionel tysk sambeskatning på selskabsskatteniveau.
I henhold til  

 tyske  

 regler eksisterer der en tvungen sambeskatning på tysk kommunal skat (  

 Gewerbesteuer  

 ), når datterselskaber finansielt, økonomisk  

 og organisatorisk er underlagt et moderselskab.
Denne tvungne sambeskatning  

 kan  

 kun undgås ved at ændre på ejerandelene i datterselskaberne, hvilket både  

 ville medføre unødvendige omkostninger og medføre en uhensigtsmæssig  

 koncernstruktur.
Koncernen har ikke lavet en GWA med de tyske  

 skattemyndigheder og kan derfor ikke sambeskattes på selskabsskatteniveau.  

 Med  

 en GWA ville skatteværdien af de (dobbelt) fratrukne udgifter udgøre ca. 45 %  

 og ikke som i nærværende tilfælde være begrænset til den lokale kommuneskat.  

 I  

 cirkulære 82 bemærkes i relation til Tyskland, at fradragsbeskæring kommer på  

 tale, hvis der er indgået en sådan GWA.
Det synes derfor at være denne  

 sambeskatning  

 på selskabsskatteniveau, der evt. kan medføre fradragsbeskæring.
Ligningslovens § 5G er en  

 værnsregel  

 ,  

 der skal ramme de situationer, hvor man har planlagt og konstrueret et  

 dobbeltfradrag,  

 og ikke de situationer hvor man som her, bliver tvunget hertil uden, at  

 skatteværdien af fradraget er væsentlig.  

 Værnshensynet  

 rækker kun til at ramme situationer, hvor fradraget har en betydelig  

 skatteværdi.
Sammenfattende findes det derfor, at fradragsbeskæring ud fra en  

 formålsfortolkning af ligningslovens § 5G, ikke skal ramme en situation som  

 den  

 foreliggende.
Endvidere er det anført, at den korresponderende indtægt  

 ikke er skudt ned i et datterselskab.
I forarbejderne opereres med begreber  

 som  

 "korresponderende, ækvivalerende og modsvarende indtægt. B er et  

 operationelt selskab indenfor entreprenørbranchen, og står som  

 total/hovedentreprenør for en række byggeprojekter, der konkret udføres af en  

 række underentreprenører, herunder egne datterselskaber, hvis omsætning dog  

 hovedsageligt er koncernekstern.
De tyske datterselskaber er selvstændige operative  

 selskaber, inden for hver deres forretnings- og/eller geografiske område og  

 indtægterne er byggeri for fremmed - herunder for moderselskabets - regning.  

 Der er ikke "skudt" indtægter ned i datterselskaberne; de  

 ækvivalerende indtægter ligger alene i B.
Det er efter bemærkningerne og  

 Skatteministerens svar til skatteudvalget, en betingelse for  

 fradragsbeskæring, at der er en kvalificeret sammenhæng mellem indtægter og  

 udgifter.
Det er således ikke tilstrækkeligt, at der kan foretages fradrag i  

 en  

 vilkårlig indkomst.
I nærværende tilfælde er udgifter og indtægter realiseret  

 i  

 samme selskab.
Inden for bygge- og anlægsbranchen opereres normalt med  

 igangværende arbejder.
Udgifter, der afholdes i koncernen er medgået til  

 enten  

 at erhverve den omsætning, der selvangives i året eller selvangives som  

 fremtidig omsætning ved en aktivering af de direkte relaterede  

 produktionsomkostninger.  

 Koncernen er berettiget, men ikke forpligtet til at medregne indirekte  

 produktionsomkostninger  

 (IPO), typisk administrationsomkostninger, som en andel af de igangværende  

 arbejder.
En anvendelse af IPO ville medføre, at udgifterne ikke fradrages i  

 den skattepligtige indkomst, førend det enkelte projekt er færdiggjort og  

 regningsmodent, og dermed skal påvirke den skattepligtige indkomst.
Hvis  

 koncernen havde opereret med JIPO ville den skattepligtige indkomst ikke  

 udvise  

 underskud af denne størrelse.
I koncernen er det i praksis forbundet med  

 meget  

 væsentlige fordelingsproblemer, der reelt ikke gør det muligt at operere med  

 IPO, og koncernen har derfor af forretningsmæssige årsager valgt løbende at  

 udgiftsføre  

 IPO.
Det skal bemærkes, at koncernen som helhed i årene før 1996  

 har været underskudsgivende, og at en aktivering af omkostninger, ud fra rent  

 skattemæssige aspekter, langt ville have været at foretrække.
Disse underskud  

 til fremførsel ville dermed have været af nyere dato med større mulighed for  

 at  

 udnytte disse i fremtidige overskud.
Underskuddet i B er som nævnt et udslag  

 af normal driftsrisiko og herudover også normalt forekommende i 1996.
De korresponderende indtægter ligger ikke i nogen af de to  

 datterselskaber, men er i året og i årene efter kommet til beskatning i den  

 danske sambeskatningsindkomst i takt med  

 indtægtsførslen  

 af færdiggjorte projekter.
Som nævnt er udgifter i en bygge- og  

 anlægsvirksomhed  

 afholdt til et eller andet honorargivende projekt, men IPO kan ikke fordeles  

 på  

 et eller flere projekter, og  

 udgiftsføres  

 derfor  

 løbende.
I cirkulære 82 pkt. 5.2.3 beskrives den  

 "traditionelle" dobbelt dip situation, hvor det udenlandske  

 mellemholdingselskab har renteudgifter, medens de tilsvarende renteindtægter  

 ligger i det udenlandske datterdatterselskab.
I forarbejderne opererer man  

 med  

 ordene "ækvivalerende" og "modsvarende", og det synes på  

 alle måder at have været lovgivers intention at stoppe disse konstruerede  

 dobbelt dip situationer, hvor de korresponderende indtægter ligger uden for  

 dansk beskatning.
 Det fremgår af regnskabet for det tyske moderselskab, at  

 selskabets resultatopgørelse i hovedtræk kan opstilles således i TDEM:
TDEM Omsætning færdiggjorte arbejder 136.602 Forskydning igangværende arbejder (26.492) øvrig omsætning 4.796 Vareforbrug 102.399 Lønninger mv.
9.659 Afskrivninger og øvrige omkostninger 5.625 Renteindtægter 538 Renteudgifter 1.826 Vareforbrug og øvrige omkostninger er medgået til at skabe  

 omsætningen på TDEM 136.602 og TDEM 4.796, der begge indgår i den danske  

 skatteberegning via sambeskatningen.
Lønninger og afskrivninger er medgået  

 til  

 både at skabe den i året selvangivne omsætning og til at skabe efterfølgende  

 års omsætning, og begge disse omsætninger indgår i dansk skatteberegning.  

 Forskydningen  

 i de igangværende arbejder "indtægtsføres" året efter som en del af  

 næste års forskydning, og indgår derfor også i dansk sambeskatning.  

 Renteindtægten  

 indgår også i dansk sambeskatning og de eneste udgifter, der kan relatere sig  

 til indtægter, der ikke er medtaget i dansk indkomst er renteudgifter på TDEM  

 1.826. De ækvivalerende renteindtægter beskattes dog for langt den  

 overvejende  

 del i Danmark, jf. efterfølgende.
 Renteudgifterne er specificeret i det tyske regnskab under  

 note 13 og omfatter følgende:
TDEM Renter til koncernforbundne 801 Renter til banker 598 Avialprovisioner 426 Leverandørrenter 1 Renter til banker, provisioner og leverandørrenter er medgået  

 til at skabe den omsætning, der beskattes i Danmark, og det er således alene  

 renteudgifter på DEM 801.279, der muligvis relaterer sig til indtægter, der  

 ikke beskattes i Danmark.
Det kan i øvrigt bemærkes, at DEM 283.179 af  

 bankrenteudgifterne vedrører udgifter til dansk bank.
 Gæld til koncernforbundne parter udgør DEM 10.157.691.  

 Gælden til A udgør ca. 93,8 % af selskabets samlede gæld til koncernforbundne  

 og langt den væsentligste del af de  

 korresponderende/ækvivalerende/modsvarende  

 renteindtægter er derfor kommet til beskatning i Danmark hos moderselskabet.  

 Sammenfattende findes det derfor, at der i tilfælde, hvor der skal ske  

 fradragsbeskæring,  

 alene er et beløb på DEM 49.800 eller DKK 190.485, som kan beskæres, da  

 samtlige øvrige udgifter er afholdt for at erhverve, sikre eller vedligeholde  

 indkomster, der alle er kommet til beskatning i Danmark.
Hvis der er udgifter på 100 og indtægter på 50 fremgår det  

 af cirkulæret, at det alene er nettoudgifterne (50), der kan beskæres.
Det  

 fremgår ikke af cirkulæret, loven eller forarbejderne, at der skal være tale  

 om  

 et årligt opgjort nettoprincip, hvilket også forekommer urimeligt, hvis man  

 som  

 her har afholdt udgifter i 1996, der først medfører indtægter i fremtidige  

 år.  

 Det findes således ikke at være udelukket, at det i cirkulæret anførte  

 nettoprincip kan udstrækkes til konkret at gælde virksomheder, der opererer  

 med  

 igangværende arbejder, og det er under alle omstændigheder urimeligt, hvis A  

 bliver ramt, blot fordi man ikke opererer med eller har mulighed for at  

 operere  

 med IPO.
Som nævnt er det ikke af skattemæssige årsager, at koncernen  

 ikke opererer med IPO, men nærmere tværtimod, og det bør ikke være rigtigt,  

 at  

 dette forhold, der udelukkende er forretningsmæssigt begrundet, medfører en  

 fradragsbeskæring.
Det vil under alle omstændigheder være en urimelig  

 forskelsbehandling  

 af produktionsvirksomheder, hvis disse rammes af bestemmelsen.
Endvidere har repræsentanterne anført, at ligningslovens §  

 5G forudsætter, at der er fradraget udgifter, der ligeledes kan fradrages i  

 udlandet.
Driftsomkostninger i medfør af statsskattelovens § 6, stk. 1, litra  

 a, er omkostninger, der i årets løb er anvendt, og det følger derfor allerede  

 heraf, at der ikke er fradragsret på forudbetalte omkostninger.
Modsat må det  

 gælde, at driftsomkostninger, der på et senere tidspunkt nægtes fradrag for i  

 form af en genbeskatning efter ligningslovens § 33E, heller ikke kan anses  

 for  

 at være fradraget i indkomsten.
Ligningslovens § 33E finder anvendelse, når et udenlandsk  

 selskab udtræder af en dansk sambeskatning og i sambeskatningsperioden har  

 haft nettounderskud, der er fradraget i andre danske selskabers  

 skattepligtige  

 indkomster.
Bestemmelsen blev indsat ved lov nr. 219 af 3/4 1992 og følgende  

 fremgår af forarbejderne:
"Det foreslås derfor, at der  

 i ligningslovens § 33E indsættes en regel om genbeskatning af underskud i  

 efterfølgende år, hvor der er overskud og ved sambeskatningens ophør.  

 Herefter  

 skal der, hvis et selskab ved opgørelsen af den skattepligtige indkomst har  

 foretaget  

 fradrag for underskud i et sambeskattet udenlandsk selskab, foretages  

 genbeskatning af dette underskud, hvis bl.a. dette selskab udtræder af  

 sambeskatningen." Reglen har været undergivet ændringer - senest i 1996 -  

 således at underskud fra et udenlandsk sambeskattet datterselskab alene giver  

 en skattekredit, og i praksis stort set altid medfører, at underskuddene på  

 et  

 senere tidspunkt kommer til (gen)beskatning.
Der vil således som minimum være  

 opgjort en genbeskatningssaldo.
Det findes ikke, at der for så vidt angår de  

 udgifter, der er fratrukket i det tyske selskab, er tale om  

 "almindelige" driftsomkostninger, fordi disse omkostninger  

 genbeskattes efter ligningslovens § 33E, og dermed reelt kun er en  

 skattekredit.
De 2 tyske datterdatterselskaber indgik i skatteåret 1994/95  

 i dansk sambeskatning, men udgik året efter, da selskaberne afviklede deres  

 aktiviteter. Årsagen til, at selskaberne endnu ikke er/kan likvideret/s er,  

 at  

 der for enkelte byggeprojekter henstår garantiforpligtelser, der ikke kunne  

 afvikles i 1996. Den normale garantiperiode i Tyskland er 5 år.
Efter den  

 kommunale afgørelse har koncernen ansøgt  

 Ligningsrådet  

 om tilladelse til fornyet sambeskatning med de 2 datterselskaber.  

 Ligningsrådet  

 har i afgørelsen af 23. februar 2000 tilladt  

 denne fornyede sambeskatning på trods af, at de lokale skattemyndigheder og  

 told- og skatteregionen indstillede til afslag, da anmodningen om den  

 fornyede  

 sambeskatning udelukkende var skattemæssigt begrundet.
Det skal bemærkes, at  

 tilladelse til fornyet sambeskatning normalt alene gives, hvis årsagen til  

 ophør at sambeskatning er forretningsmæssig.
I ansøgningen nævnes, at årsagen er skattemæssigt begrundet,  

 og videre at koncernen ikke har haft mulighed for at indrette sig efter ny  

 lovgivning (ligningslovens § 5G).  

 Ligningsrådet  

 kunne  

 have argumenteret med, at koncernen selv har valgt at lade de to selskaber  

 træde ud at sambeskatningen netop for at udnytte muligheden for  

 dobbeltfradrag.  

 Ikke desto mindre kom Told- og Skattestyrelsen og  

 Ligningsrådet  

 til den konklusion, at koncernen skulle have tilladelse til fornyet  

 sambeskatning.
De synes derfor umiddelbart at være enige i, at en beskatning  

 som den kommunen har foretaget, ikke var tilsigtet - i modsat fald ville man  

 have nægtet den fornyede sambeskatning.
Når der henses til forarbejderne til ligningslovens § 5G er  

 det i tilfælde, hvor der er etableret en udenlandsk sambeskatning at der ikke  

 kan opnås fradrag i den danske indkomstopgørelse, hvis udgifterne tillige kan  

 fradrages i udlandet, uden at de modsvarende indtægter beskattes i Danmark.  

 Som  

 en konsekvens af skattemyndighedernes fortolkning af bestemmelsen kan bl.a.  

 nævnes, at underskuddet ikke kan modregnes i fremtidige overskud hidrørende  

 fra samme selskab.
Dette kan ikke være lovgivers intention, men det fremgår  

 heller  

 ikke af loven, forarbejderne eller cirkulæret, at underskuddet ikke kan  

 fremføres efter ligningslovens § 15 og udnyttes, når der enten er overskud i  

 selskabet eller at betingelserne for at beskære fradrag efter ligningslovens  

 § 5G  

 ikke længere er til stede.
 De to tyske datterdatterselskaber er inddraget i dansk  

 sambeskatning fra og med indkomståret 1998 og underskuddet fra 1996, kan  

 derfor  

 som minimum fremføres og evt. udnyttes fra og med indkomståret 1998. Det skal  

 igen bemærkes, at der heri ikke ligger nogen nævneværdig begunstigelse for  

 selskabet, da det evt. udnyttede underskud herefter vil kunne genbeskattes i  

 medfør af ligningslovens § 33 E.
Tillige er det bl.a. anført, at ligningslovens § 5 G er  

 indført for at ramme det dobbelte rentefradrag, som er etableret ved, at et  

 dansk moderselskab eller et andet dansk selskab i sambeskatningskredsen har  

 stiftet et udenlandsk holdingselskab tyndt kapitaliseret, som ejer de  

 operative  

 selskaber i vedkommende land.
Der kan være en saglig begrundelse for at  

 indføre  

 regler af denne karakter, når der er tale om rentefradrag.
I nærværende  

 situation er det tyske moderselskab en operativ entreprenørvirksomhed, hvis  

 resultat kan svinge mellem over- og underskud.
I det konkrete tilfælde har  

 der  

 som anført været underskud i 1996, mens der for 1997 har været overskud  

 opgjort  

 efter danske skatteregler.
Dette overskud indgår automatisk i dansk  

 beskatning  

 på trods af, at underskud fra tidligere år ikke kan udnyttes, idet der ikke  

 er  

 hjemmel til at modregne de ikke-udnyttede underskud i den efterfølgende  

 positive indkomst.
Dette forhold virker uigennemtænkt fra lovgivers side.
Mest subsidiært har repræsentanterne anført, at  

 fradragsbeskæringen alene kan udgøre 7.174.736 kr.
Som begrundelse er bl.a.  

 anført,  

 at det i cirkulærets pkt. 5.2.4 anføres, at det er den blotte  

 fradragsmulighed,  

 der er betingelsen for at kunne foretage fradragsbeskæring, hvis der som  

 minimum foreligger en dobbelt sambeskatning, eller en situation  

 sammenlignelig  

 med en dobbelt sambeskatning.
Denne fortolkning er ikke forenelig med lovens  

 ord, da bestemmelsen anfører, at der ikke kan opnås fradrag for udgifter, der  

 efter udenlandske regler kan fradrages i indkomst.
Det synes således efter  

 lovens ord at være konkrete tilfælde, hvor udgifterne kan fradrages i  

 indkomst,  

 der kan medføre fradragsbeskæring.
For indkomståret 1996 er der alene DEM  

 1.875.748, der rent faktisk er modregnet underskud i, og dermed kan foretages  

 fradrag i, og det findes derfor, at der henset til dette argument alene kan  

 beskæres fradrag for DEM 1.875.748 eller DKK 7.174.736.
Sammenfattende findes den stedlige skattemyndigheds  

 fortolkning af ligningslovens § 5G ikke i overensstemmelse med lovgivers  

 intention, ligesom den også overskrider de  

 værnshensyn  

 ,  

 som lovgiver har ønsket at tage.
I nærværende sag er der kun i meget  

 begrænset  

 omfang udgifter, der ikke modsvares af indtægter, der indgår i den danske  

 skatteberegning.
Sagen har været til udtalelse i Told- og Skattestyrelsen,  

 der har indstillet afgørelsen stadfæstet.
Hertil har styrelsen bl.a. udtalt,  

 at  

 lovbestemmelsen ikke stiller noget krav om, at de udenlandske selskaber skal  

 anses for omfattet af selskabsskattelovens § 1.
 Landsskatteretten skal udtale:
 Indledningsvis bemærker retten, at der i afgørelsen er  

 henvist til ligningslovens § 5 G, samt at der er henvist til  

 sagsfremstillingens  

 punkt 4.4. Endvidere bemærker retten, at sagsfremstillingens punkt 4.2.,  

 hvortil der er henvist i punkt 4.4., omtaler ligningslovens § 5 G, 2. pkt.  

 Uanset at der i sidste afsnit i punkt 4.2. er anført ligningslovens § 5 G, 1.  

 pkt., finder retten herefter ikke heri grundlag for at anse afgørelsen for  

 ugyldig.
 Under hensyn til, at den samlede indkomstskat påhviler  

 moderselskabet, jf. selskabsskattelovens § 31, stk. 3, at der er tale om  

 opgørelsen af den danske sambeskatningsindkomst, samt at klagerens  

 repræsentant  

 har oplyst, at det var aftalt med kommunen, at korrespondance skulle sendes  

 til  

 moderselskabet, der herefter varetog de skattemæssige interesser for  

 datterselskaberne og således på selskabernes vegne varetog partsinteresserne,  

 finder retten heller ikke i det af repræsentanten anførte, om manglende  

 agterskrivelser  

 og/eller kendelser til det tyske  

 datterselskab eller de øvrige selskaber, grundlag for at anse afgørelsen for  

 ugyldig.
Ifølge lovbekendtgørelse nr. 869 af 15. november 1995 § 5 G,  

 kan skattepligtige efter selskabsskattelovens § 1 ikke opnå fradrag for  

 udgifter, der efter udenlandske skatteregler kan fradrages i indkomst, som  

 ikke  

 indgår ved beregning af dansk skat.
Tilsvarende gælder, hvis fradrag for  

 udgiften efter udenlandske skatteregler kan overføres til fradrag i indkomst,  

 oppebåret af koncernforbundne selskaber m.v., jf. kursgevinstlovens § 6 B,  

 stk.  

 3, hvis indkomst ikke indgår ved beregningen af dansk skat.
 Efter såvel ordlyden af bestemmelsen som efter forarbejderne  

 til bestemmelsen finder retten ikke grundlag for, at  

    

 den negative skattepligtige indkomst fra  

 datterselskabet B GmbH kan godkendes fradragsberettiget i den danske  

 sambeskatningsindkomst.  

 Retten bemærker herved, at bestemmelsen i ligningslovens § 5 G ikke stiller  

 krav om, at de udenlandske selskaber skal være omfattet af  

 selskabsskattelovens  

 1.
 Herefter, og idet retten kan tiltræde den beløbsmæssige  

 opgørelse, finder retten, at den påklagede afgørelse skal stadfæstes, hvilket  

 er tiltrådt af Told- og Skattestyrelsen.
