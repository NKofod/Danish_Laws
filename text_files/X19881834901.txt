Et Aps, der var begrænset skattepligtig til Danmark, kunne efter  

 flytning af hjemsted fra Grønland til Danmark i.h.t.
LL § 15 fremføre  

 tidligere års underskud i den begrænset skattepligtige indkomst til fradrag i  

 de følgende års fuldt skattepligtige indkomst, idet selskabet ved  

 hjemstedsflytningen ikke ansås for opløst i skattemæssige henseende Ligningsrådet blev anmodet om forhåndsbesked om følgende:
Kan Anpartsselskab A, der er begrænset skattepligtig til Danmark, efter flytning af hjemsted hertil, fremføre  

 tidligere års underskud i den begrænset skattepligtige indkomst til fradrag i  

 senere års fuldt skattepligtige indkomst efter ligningslovens § 15? Sagens omstændigheder var:
N.N. ejede hele anpartskapitalen i A, der var indregistreret som  

 hjemmehørende i Nuuk (Godthåb) kommune.
N.N. erhvervede anparterne i  

 selskabet primo 1983. Han havde på dette tidspunkt bopæl i Grønland.
 I sommeren 1983 flyttede han til Danmark, hvor han nu driver selvstændig  

 virksomhed.
 Ved en amtsligningsrådskendelse af 22. oktober 1986 blev selskabet anset  

 for begrænset skattepligtig til Danmark, idet selskabet havde et fast  

 driftssted i Danmark, hvorved der var henset til, at selskabets virksomhed  

 var foregået fra X-købing i Danmark, at selskabets regnskaber blev udfærdiget  

 i Danmark, og at der ingen aktivitet foregik i Grønland.
 Den begrænset skattepligtige indkomst blev for perioden 1. juli 1983 - 30.  

 juni 1984 (skatteåret 1985/86) opgjort til - kr. 146.357, og for perioden 1.  

 juli 1984 - 30. juni 1985 (skatteåret 1986/87) til - kr. 290.034.
 N.N. ønskede nu at lade selskabet flytte hjemsted til Danmark og herefter  

 overdrage den af ham drevne virksomhed til selskabet, og der var på denne  

 baggrund stillet det foran anførte spørgsmål.
 Ligningsrådet udtalte følgende:
Hvis et udenlandsk selskab ønskes flyttet til Danmark, kan dette normalt  

 kun ske i form af nystiftelse af selskabet i Danmark, uanset om selskabet  

 tidligere har drevet virksomhed her.
Da der efter en nystiftelse er tale om  

 et nyt skattesubjekt, vil tidligere års underskud i begrænset skattepligtig  

 indkomst ikke kunne fremføres efter ligningslovens § 15.
 Grønlandske aktie- og anpartsselskaber er registreret i  

 Aktieselskabs-Registret, hvorfor sådanne selskaber kan flytte til Danmark ved  

 at lade registrere et hjemsted her.
 Fra det tidspunkt selskabet registreres som hjemmehørende i Danmark, vil  

 selskabet være fuldt skattepligtig hertil, jf. selskabsskattelovens § 1, stk.  

 I nr. 1.
 Underskud i begrænset skattepligtig indkomst kan således efter  

 ligningslovens § 15 fremføres til fradrag i de følgende års fuldt  

 skattepligtige indkomst idet selskabet ved hjemstedsflytningen ikke anses for  

 opløst i skattemæssig henseende.
Det stillede spørgsmål blev derfor besvaret bekræftende.
Det var herved  

 forudsat, at der ikke skete sådanne ændringer i aktionærforholdende, som er  

 nævnt i ligningslovens § 15, stk. 3-6, jf. lov nr. 837 af 18. december 1987  

 om ændring af ligningsloven.
