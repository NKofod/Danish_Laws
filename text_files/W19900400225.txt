Ejeren af en beboelsesejendom påklagede kommunalt påbud om  

 gennemførelse af foranstaltninger til afhjælpning af sundheds- eller  

 brandfare.
Klagen afvistes under henvisning til, at kommunens påbud havde  

 hjemmel i loven, at afgørelsen var truffet inden for lovens rammer, og at  

 afgørelsen ikke havde almen interesse eller videregående betydelige følger  

 for klageren.
Ejendommen Vester Alle 5, Struer - matr. nr. 21 bf, Den vestlige Del,  

 Gimsing Ved brev af 6. november 1989 har De klaget til Byfornyelsesnævnet for  

 Ringkøbing Amt om en af Struer kommunes boligkommission vedtagne beslutning  

 over Deres ejendom Vester Alle 5, Struer.
 Struer kommune har i medfør af byfornyelseslovens § 70 og § 72 vedrørende  

 sundheds eller brandfarlige boliger og opholdsrum, jfr. vedlagte fotokopi,  

 ved brev af 4. oktober 1989 meddelt Dem påbud om senest den 31. december 1989  

 at udskifte alle »faste« vinduer i værelser, der benyttes til  

 natophold til oplukkelige vinduer, der er egnet til livredning.
 Byfornyelsesnævnet har den 19. januar 1990 efter forudgående besigtigelse  

 af Deres ejendom behandlet klagen på et møde i Byfornyelsesnævnet samme dag.
Byfornyelsesnævnet besluttede at afvise Deres klage, idet nævnets  

 medlemmer enstemmigt traf beslutning herom.
Begrundelse for nævnets afvisning  

 af klagen er følgende:
 Med virkning fra den 1. juli 1989 er der ved lov nr. 322 af 24. maj 1989  

 gennemført en lovbestemt revision af Loven om byfornyelses og  

 boligforbedring, og som følge heraf er der foretaget en lang række ændringer  

 i loven og hermed også en generel begræsning af klageadgangen til  

 Byfornyelsesnævnet.
 Klageadgangen til byfornyesesnævnene efter § 24, stk. 1-3, § 43, stk. 1, §  

 64a, stk. 1, og § 76, stk 1 og 2, er således begrænset til alene at omfatte  

 spørgsmål om forståelse af loven eller af bestemmelser, der er fastsat i  

 medfør af loven.
 For så vidt angår skønsmæssige afgørelser, vil sådanne kun kunne påklages,  

 såfremt der er tale om afgørelser, som efter Byfornyelsesnævnets vurdering  

 har almindelig interesse eller videregående beydelige følger for klageren.
 For så vidt angår skønsmæssige afgørelser, vil sådanne kun kunne påklages,  

 såfremt der er tale om afgørelser, som efter Byfornyelsesnævnets vurdering  

 har almindelige interesser eller videregående betydelige følger for klageren.
 Byfornyelsesnævnet skal således i første omgang træffe bestemmelse, om der  

 er tale om en sag, der kan påklages til nævnet.
 Der er tale om at vurdere sagen ud fra to hensyn: 1) legalitetshensyn og  

 2) hensigtsmæssighedshensyn.
 1) Legalitetshensynet: Det vil sige, er der hjemmel i loven til at træffe  

 afgørelse, og er afgørelsen truffet inden for lovens rammer.
 2) Hensigtsmæssighedshensynet: Har spørgsmålet almen interesse, kan der  

 være tale om en sag af principiel karakter, og har afgørelsen videregående  

 betydelige følger for klageren.
 Kun hvis sagen kan behandles ud fra et af de to kategorier, kan nævnet  

 behandle sagen.
 Nævnets medlemmer var alle enige om, at kommunen havde hjemmel i loven til  

 at træffe afgørelsen, og at den var truffet inden for lovens rammer, og alle  

 nævnets medlemmer var endvidere enige om, at der ikke var tale om en sag af  

 almen interesse, af principiel karakter, med videregående betydelige følger  

 for klageren.
 Det af kommunen stillede krav, er et helt relevant krav, som stilles i  

 alle byggesager.
Da sagen således ikke kan behandles efter ovenstående, må nævnet afvise at  

 behandle sagen, hvorefter kommunens afgørelse står ved magt.' - hvilket herved meddeles, idet nævnet dog skal henstille, at der efter  

 omstændighederne fastsættes en ny frist til lovliggørelse af forholdet.
 Byfornyelsesnævnets afgørelse kan indbringes for Boligretten,  

 Dommerkontoret, Søndergade 4, 1., 7600 Struer, såfremt afgørelsen drejer sig  

 om spørgsmålet om fortolkning af loven eller af bestemmelser fastsat i medfør  

 af denne.
 Indbringelse skal ske inden 4 uger fra dette brevs modtagelse.
