Skriftlig fremsættelse (6. oktober 2010) Transportministeren (Hans Christian Schmidt) Herved tillader jeg mig for Folketinget at fremsætte:
Forslag til lov om anlæg af Slagelse Omfartsvej 2. etape (Lovforslag nr.
L 15) Med lovforslaget søges om bemyndigelse til at anlægge Slagelse Omfartsvej 2. etape.
Endvidere søges bemyndigelse til at nedklassificere den nuværende statslige hovedlandevej 126 (rute 22), Næstved -Slagelse, mellem Vestmotorvejen og tilslutningen af 2. etape af Slagelse Omfartsvej ved Slagelse Landevej.
 Lovforslaget er et led i udmøntningen af aftale af 2. december 2009 mellem regeringen (Venstre og Det Konservative Folkeparti), Socialdemokraterne, Dansk Folkeparti, Socialistisk Folkeparti og Liberal Alliance om Bedre veje mv..
 Af aftalen fremgår, at der i efteråret 2010 fremsættes anlægslov for udbygning af strækningen.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
