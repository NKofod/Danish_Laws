Skriftlig fremsættelse (31. januar 2007) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til ændring af  

 teaterloven (ændring af navn samt visse andre forhold vedrørende Hovedstadens  

 Teater) (Lovforslag nr.
L 138).
Lovforslaget indeholder en række mindre ændringer vedrørende  

 Hovedstadens Teater/Københavns Teater.
Navnet Hovedstadens Teater  

 ændres til  

 Københavns Teater.
Herudover har lovforslaget til formål at  

 etablere hjemmel  

 til at kulturministeren i særlige tilfælde kan fravige reglerne om udpegning  

 af  

 teaterledelsen for de teatre, som modtager tilskud fra Københavns Teater.  

 Hermed skabes der et lovgivningsmæssigt grundlag for, at der kan finde  

 fusioner  

 sted mellem teatre indenfor Københavns Teater og teatre udenfor ordningen.  

 Lovændringen giver således Københavns Teater mulighed for at yde tilskud til  

 drift og produktion til et teater, der samtidig modtager tilskud i henhold  

 til  

 andre bestemmelser i teaterloven og på andre betingelser end de, der generelt  

 gælder for teatre, som modtager tilskud som en del af Københavns Teater.
Med lovændringen indføres der desuden en bestemmelse om, at  

 Københavns Teaters bestyrelse skal drøfte udpegningen af teaterleder eller  

 ledelse for de teatre, som er en del af Københavns Teater, med teatrenes  

 bestyrelser.
Endelig har lovforslaget til formål at fastslå, at Københavns  

 Teaters afgørelser er endelige, og dermed ikke kan indbringes for anden  

 administrativ myndighed.
 Idet jeg i øvrigt henviser til lovforslaget med bemærkninger,  

 anbefaler jeg forslaget til Tingets velvillige behandling.
