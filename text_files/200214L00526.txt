Betænkning afgivet af Retsudvalget den 22. maj 2003 Betænkning over Forslag til lov om  

 ændring af lov om udlevering af lovovertrædere og lov om udlevering af  

 lovovertrædere til Finland, Island, Norge og Sverige (Gennemførelse af EU-rammeafgørelse om den europæiske  

 arrestordre m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 26. februar 2003 og var til 1.  

 behandling den 14. marts 2003. Lovforslaget blev efter 1. behandling henvist  

 til behandling i Retsudvalget.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
Møder Udvalget har behandlet lovforslaget i 4 møder.
Herudover har  

 udvalget afholdt et internt ekspertmøde den 14. maj 2003.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 19. december 2002 dette udkast til  

 udvalget, jf. alm. del  bilag 463. Den 11. marts 2003 sendte  

 justitsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med  

 udvalgsarbejdet modtaget skriftlige henvendelser fra:
 Advokaterne Ret & Råd Vest  

 og Landsforeningen LEV.
 Justitsministeren har over for udvalget kommenteret de  

 skriftlige henvendelser til udvalget.
Teknisk gennemgang Justitsministeren og embedsmænd fra Justitsministeriet har den  

 15. maj 2003 foretaget en teknisk gennemgang af lovforslaget over for  

 udvalget.
Spørgsmål Udvalget har stillet 37 spørgsmål til justitsministeren til  

 skriftlig besvarelse, som denne har besvaret, bortset fra spørgsmål 38, som  

 forventes besvaret inden 2. behandling af lovforslaget.
2. Indstillinger og politiske bemærkninger Et  

  

 flertal  

  

 i udvalget  

 (S, V, KF, RV og KRF) indstiller lovforslaget til  

  

 vedtagelse uændret.
 Et  

  

 mindretal  

  

 i udvalget  

 (DF, SF og EL) indstiller lovforslaget til  

  

 forkastelse  

  

 ved 3. behandling.
 Dansk Folkepartis medlemmer af udvalget bemærker, at Dansk  

 Folkeparti stemte imod rammeafgørelsen om den europæiske arrestordre m.v.,  

 som  

 Folketinget meddelte sit samtykke til den 4. juni 2002. I forlængelse heraf  

 kan  

 Dansk Folkeparti ikke medvirke til ændringerne i udleveringslovens  

 bestemmelser, fordi Dansk Folkeparti finder, at den europæiske arrestordre på  

 afgørende måde tilsidesætter retssikkerhedshensyn, der hidtil har været  

 betragtet som selvfølgelige i det danske retssamfund.
 Loven om den europæiske arrestordre indebærer, at en dansk  

 statsborger efter den 1. januar 2004  i modsætning til i dag  kan  

 udsættes  

 for retsforfølgning i et andet europæisk land, uanset hvordan det pågældende  

 lands retsplejelov og retsplejegarantier er affattet.
En dansk statsborger kan således ikke være sikker på  som i dag  

  at tiltalerejsningen, afhøringen, forsvaret, vidneførsler, votering og  

 andre  

 retshandlinger finder sted på tiltaltes eget sprog eller oversættes til  

 tiltaltes eget sprog.
Det vil fremover helt og aldeles afhænge af, hvordan  

 det  

 pågældende lands retsplejeregler er udformet.
Der har været et eksempel på  

 danske statsborgere, der blev dømt ved en græsk domstol efter en rettergang,  

 der var kritisabel og kun tillod de tiltalte et forsvar, der var meget  

 anderledes, end hvad der er standard i Danmark.
 Dansk Folkeparti mener, at et af hovedformålene med  

 statsborgerskabsregler er, at det enkelte land er forpligtet til i mange  

 forskellige situationer at yde egne statsborgere en grundlæggende  

 beskyttelse.  

 I tilfælde, hvor en person retsforfølges ved domstolene, består beskyttelsen  

 bl.a. i, at den anklagede har ret til at få forelagt anklagen på dansk og ret  

 til at forsvare sig på dansk.
 Dansk Folkeparti finder, at afgørende retssikkerhedshensyn  

 tilsidesættes med lovforslaget og indstiller det derfor til forkastelse.
Socialistisk Folkepartis og Enhedslistens medlemmer af udvalget  

 bemærker, at der er mange områder, som der ikke er taget højde for ved  

 vedtagelsen af rammeafgørelsen om den europæiske arrestordre i EU, f.eks.  

 hele  

 problemet med psykisk syge og udviklingshæmmede.
Der er en bestemmelse om, at  

 man ikke skal udlevere, hvis der er tale om en person, der ikke kan straffes,  

 fordi den pågældende er under den kriminelle lavalder.
Men der er ikke en  

 tilsvarende bestemmelse, der hindrer udlevering af psykisk syge og  

 udviklingshæmmede.
Efter dansk ret kan man ikke straffe sindssyge og  

 udviklingshæmmede, men det er uklart, hvorvidt man kan i de øvrige EU-lande.  

 Socialistisk Folkeparti og Enhedslisten deler derfor bekymringen i  

 Landsforeningen LEV, jf.
LEV´s henvendelse på bilag 21 om, at det kan være  

 højst usikkert, hvordan udviklingshæmmede fra Danmark kan risikere at blive  

 behandlet, hvis de bliver udleveret til andre lande.
F.eks. om der vil være  

 kvalificeret tolkebistand, der kan sikre, at de forstår, hvad der foregår, og  

 ikke bliver dømt på forkerte vilkår.
Socialistisk Folkeparti og Enhedslisten  

 håber derfor, at justitsministeren også reelt vil arbejde for at forhindre,  

 at  

 sindssyge og udviklingshæmmede og andre omfattet af straffelovens § 16 bliver  

 udleveret til retsforfølgning.
Det kræver bl.a., at Justitsministeriet i  

 forbindelse med undersøgelse af, om en udleveringsbegæring skal efterkommes,  

 altid undersøger, om den pågældende person er psykisk syg eller  

 udviklingshæmmet.
I henhold til arrestordren kan en udleveringsbegæring kun  

 udsættes, og det vil altid være betænkeligt i forhold til den tilstand, som  

 denne persongruppe er i, at have en udleveringsbegæring hængende over  

 hovedet.  

 Socialistisk Folkeparti og Enhedslisten håber derfor, at justitsministeren  

 vil  

 udsætte udleveringen så længe ad gangen som muligt, så det bliver sjældent,  

 at  

 en psykisk syg eller udviklingshæmmet skal udsættes for det pres, at sagen  

 genoptages.
Socialistisk Folkepartis medlem af udvalget er enig i  

 intentionen om at bekæmpe international kriminalitet, men kan ikke støtte  

 lovforslaget ud fra hensynet til de enkelte personer, idet de europæiske  

 retssystemer på nuværende tidspunkt er for forskellige.
SF finder endvidere  

 afskaffelsen af kravet om dobbelt strafbarhed ganske problematisk.
 Enhedslistens medlem af udvalget henviser til sit  

 betænkningsbidrag ved vedtagelsen af rammeafgørelsen om den europæiske  

 arrestordre (B 93 i folketingsåret 2001-02, 2. samling) og bemærker desuden:
Enhedslisten finder, at lovforslaget indeholder en meget  

 vidtgående ændring i forhold til den traditionelle strafferet.
Den europæiske  

 arrestordre forpligter danske myndigheder til at udlevere mistænkte danske  

 statsborgere og udlændinge til andre landes straffemyndigheder uden garantier  

 for retsbeskyttelse, der svarer til dansk retssikkerhedsstandard, og uden at  

 der overhovedet er klarhed over, hvor omfattende vores forpligtelser er, og  

 uden  

 at der er klarhed over, hvilke forbrydelser der kan være tale om.
Enhedslisten støtter bekæmpelse af den internationale  

 kriminalitet.
Det være sig f.eks. bekæmpelse af international terrorisme  

 såvel  

 som international miljøkriminalitet.
Der er derfor behov for, at politi og  

 myndigheder kan samarbejde og udveksle oplysninger på tværs af landegrænserne  

 for effektivt at kunne bekæmpe den grænseoverskridende kriminalitet.  

 Enhedslisten er tillige tilhængere af opbygningen af en international  

 straffedomstol og retlige initiativer, som sigter mod at sikre det enkelte  

 menneskes rettigheder på globalt plan.
Men den harmonisering på det strafferetlige område, der indføres  

 med den europæiske arrestordre, er lige så omfattende som ØMUen på det  

 økonomiske.
Og retssystemerne i EUs medlemslande er så fundamentalt  

 forskelligartede på afgørende punkter  såsom almene  

 strafbarhedsbetingelser,  

 definition af strafbare forhold, strafferammer, forsøg, medvirken, forældelse  

 etc.  at det vil give en række problemer og nogle mennesker vil komme i  

 klemme  

 og blive fængslet uskyldigt i lang tid.
Arrestordren indebærer en  

 harmonisering  

 af EU-landenes straffesystemer.
 Alle, der arbejder med området, er betænkelige ved arrestordren.  

 Både Rigsadvokaten, Politimesterforeningen, Politidirektøren i København,  

 Dommerforeningen, Advokatrådet og Foreningen af Beskikkede Advokater fandt  

 forslaget for vidtgående.
 Enhedslisten finder, at folketingsflertallets beslutning om at  

 tilslutte sig den europæiske arrestordre uden nogen folkelig debat i Danmark  

 reelt medfører en tilsidesættelse af befolkningen, da arrestordren medfører  

 en  

 stor udhuling af forbeholdene vedrørende retlige og indre anliggender samt  

 unionsborgerskabet.
En af statens grundlæggende opgaver er at beskytte dens borgere  

 mod overgreb hjemme såvel som i udlandet.
Når staten ikke har fundet en  

 handling strafværdig, er det foruroligende, at Danmark med denne lov skal  

 hjælpe andre lande med at foretage denne afstraffelse.
F.eks. er det i  

 gennemførelsen mangelfuldt, hvad der ligger i så forskellige forbrydelser som  

 it-kriminalitet, sabotage, kriminel organisation og lign.
Et andet stort problem er adgangen til forsvarerbeskikkelse.  

 Justitsministeren lader forsvarerbeskikkelse være op til de enkelte landes  

 fortolkninger af den europæiske menneskerettighedskonvention.
Statens ansvar  

 for at beskytte sine borgere vil dermed være fraveget.
Specielt når det i  

 nogle  

 tilfælde vil kunne betyde udlevering for handlinger, som end ikke er  

 kriminaliserede i Danmark.
Der vil her efter Enhedslistens opfattelse være  

 tale  

 om en svækkelse af retsgarantier i forbindelse med udlevering af danske  

 statsborgere til retsforfølgning, jf. høringssvaret fra Landsforeningen af  

 Beskikkede Advokater samt justitsministerens besvarelse af spørgsmål 2.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 168 Bilagsnr.
