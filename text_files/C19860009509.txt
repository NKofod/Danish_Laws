 Ved lov nr. 327 af 4. juni 1986 om ændring af lov om landbrugsejendomme er  

 der gennemført forskellige ændringer i landbrugslovens regler om erhvervelse  

 af landbrugsejendomme og af bestemmelserne om drift, sammenlægning og  

 forpagtning m.v.
Med henblik på kontrol med overholdelsen af disse bestemmelser og  

 landbrugslovens øvrige bestemmelser fastsættes i dette cirkulære i medfør af  

 lovens § 28 følgende retningslinier for kommunalbestyrelsernes medvirken ved  

 administrationen af landbrugsloven.
Cirkulæret er af midlertidig karakter.
 Bestemmelserne i kapitel 3 i Landbrugsministeriets cirkulære af 15.  

 december 1978 om jordbrugskommissionernes og kommunalbestyrelsernes medvirken  

 ved administrationen af landbrugsloven ophæves og erstattes af bestemmelserne  

 i dette cirkulære.
A.
Personers erhvervelse af landbrugsejendomme Grønt skema beregnet for erhvervelse i almindelig, fri handel, 1. ejendom,  

 jfr. lovens §§ 16, stk. 1-3, og 18 a, stk. 1.
 Hvidt skema beregnet for erhvervelse af landbrugsejendom nummer 2 i  

 almindelig, fri handel, jfr. lovens § 16, stk. 4.
 Blåt skema beregnet for erhvervelse ved arv, jfr. lovens §§ 17, stk. 2, og  

 18 a, stk. 1.
 Orange skema beregnet for familiehandel, jfr. lovens §§ 17 a, stk. 1, og  

 18 a, stk. 1.
 Lyserødt skema beregnet for flere personers erhvervelse af en  

 landbrugsejendom (andelsbrug), jfr. lovens § 18 a, stk. 2.
Skemaer og vejledning om landbrugslovens erhvervelsesbestemmelser  

 udleveres uden vederlag af kommunekontorerne.
Ved erhvervelse i henhold til  

 lovens § 16, stk. 1, 2 og 4, og § 18 a, stk. 2, samt visse erhvervelser i  

 henhold til § 18 a, stk. 1, udleveres tillige uddannelsesattest.
Skemaer m.v.  

 kan rekvireres ved henvendelse til Direktoratet for Statens Indkøb.
at erhververen ikke er et selskab, en sammenslutning, en institution eller  

 lignende, at det rigtige erklæringsskema er anvendt, at der ikke er foretaget overstregninger, rettelser eller tilføjelser til  

 skemaet, og at samtlige erhververe afgiver erklæring på særskilte skemaer.
at der er overensstemmelse mellem arealangivelsen i det grønne  

 salgsindberetningsskema og det her omhandlede skema, at erhververen har oplyst at være dansk statsborger eller statsborger i en  

 anden medlemsstat i Det europæiske økonomiske Fællesskab, og at der ikke er åbenlyse fejl i udfyldelsen, f.eks. angivelse af en  

 skødedato, der ligger efter kontroltidspunktet eller inden 15. juli 1986.
 Uddannelsesattester, der vedrører praktisk jordbrugsuddannelse, jfr.  

 attestens pkt. 4, 5 og 7-9, er kun gyldige i 6 måneder.
 Påtegning af adkomstdokumentet kan tidligst ske samtidig med  

 vurderingspåtegningen.
 I forbindelse med påtegning af adkomstdokumentet udfylder kommunen  

 erklæringsskemaets nederste afsnit.
 Tvivlsspørgsmål kan forelægges Jordbrugsdirektoratet, Sankt Annæ Plads 19,  

 1250 København K, eventuelt telefonisk (tlf. 01 15 61 31).
B.
Efterfølgende kontrol med erhvervelsesbetingelserne Indberetning om overtrædelse af erhvervelsesbestemmelserne gives til  

 Jordbrugsdirektoratet, Sankt Annæ Plads 19, 1250 København K.
 Kravet om fast bopæl skal opfyldes i mindst 8 år fra det tidspunkt, hvor  

 forpligtelsen indtræder.
Det bemærkes, at det af landbrugslovens § 18 a, stk. 2, nr. 4, fremgår, at  

 hver enkelt anpartshaver inden 6 måneder efter erhvervelsen skal tage fast  

 bopæl på den erhvervede ejendom eller - såfremt antallet af boliger ikke gør  

 dette muligt - højst 3 km fra ejendommen.
For anpartshavere skal  

 bopælspligten være opfyldt, så længe anpartsforholdet består.
 Hvis Jordlovsudvalget eller Landbrugsministeriet i forbindelse med  

 erhvervelsen har meddelt tidsbegrænset dispensation fra bopælspligten,  

 indtræder forpligtelsen ved udløbet af den i dispensationen fastsatte frist.
 Kravet om egen drift skal opfyldes i 8 år fra det tidspunkt, hvor  

 forpligtelsen indtræder.
 Anpartshavere, jfr. lovens § 18 a, stk. 2, skal deltage aktivt i driften  

 så længe anpartsforholdet består, og ejendommens jorder må ikke  

 bortforpagtes, jfr. § 4, stk. 3, i nævnte bekendtgørelse.
 Bl.a. i forbindelse med den årlige skatteligning kan det kontrolleres, om  

 lovens krav om jordbrug som væsentligste erhverv opfyldes i overensstemmelse  

 med afgivne erklæringer.
C.
Kontrol med overholdelse af landbrugslovens regler i øvrigt Det påhviler endvidere kommunen at give indberetning til  

 Matrikeldirektoratet, Titangade 13, 2200 København N, hvis man bliver  

 opmærksom på, at de generelle regler i landbrugslovens kap.
I-IV  

 tilsidesættes.
 Det gælder navnlig bestemmelserne i lovens §§ 7-8 om landbrugsejendommes  

 drift m.v., herunder reglerne om fast bopæl for den, der som ejer, forpagter  

 eller bestyrer driver en landbrugsejendom, og reglerne om beboelsesbygninger,  

 driften af jorderne og inddragelse af jorder til andre formål.
 Det gælder også tilsynet med overholdelsen af bestemmelserne i §§ 9-12 om  

 samdrift og forpagtning m.v., herunder navnlig begrænsningerne med hensyn til  

 afstand, areal og antal ejendomme, og om forpagteren i øvrigt opfylder lovens  

 betingelser.
