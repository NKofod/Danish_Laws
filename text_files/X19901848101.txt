 Ligningsrådet stillede som betingelse for tilladelse til skattefri  

 fusion af 2 udloddende investeringsforeninger, at den negative  

 udlodningskonto i den ene forening ikke blev modregnet i den fortsættende  

 forenings fremtidige udlodninger opgjort efter selskabsskattelovens § 1, stk.  

 1 nr. 5a.
2 investeringsforeninger A og B ønskede at fusionere skattefrit med A som  

 den fortsættende forening.
Fusionen krævede Ligningsrådets tilladelse, jf.  

 fusionslovens § 14, stk. 2.
A og B var opdelt i forskellige afdelinger, der i skattemæssig henseende  

 hver især skulle anses som et selvstændigt skattesubjekt.
Tilladelse til  

 skattefri fusion krævedes alene i det omfang, der skete sammenlægning af  

 afdelinger.
 2 af de fusionerende afdelinger var organiseret som udloddende  

 investeringsforeninger, således at de ikke var omfattet af  

 selskabsskattelovens § 1, stk. 1, nr. 5 a, og denne skattemæssige status  

 ønskedes opretholdt for den fortsættende afdeling.
 For den ophørende afdeling var udlodningskontoen pr. fusionsdatoen opgjort  

 til et negativt beløb, der tilsyneladende agtedes anvendt til modregning ved  

 opgørelsen af det udlodningspligtige beløb i henhold til selskabsskattelovens  

 § 1, stk. 1, nr. 5 a, for den fortsættende afdeling.
 Ligningsrådet kunne fastsætte vilkår for tilladelsen, jf. fusionslovens §  

 14, stk. 2.
 På baggrund af den negative udlodningskontoes underskudslignende karakter,  

 stillede Ligningsrådet som betingelse for tilladelsen til skattefri fusion af  

 de 2 afdelinger, at denne ikke anvendtes til modregning i den fortsættende  

 afdelings fremtidig udlodninger.
