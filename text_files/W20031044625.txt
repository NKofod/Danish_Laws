Indberetning  

 af patientforveksling i forbindelse med medicingivning Patientklagenævnet fandt grundlag for at kritisere  

 social- og sundhedsassistenten og indskærpede, at hun udviste større omhu i  

 sit  

 fremtidige virke.
Nævnet lagde vægt på, at social- og sundhedsassistenten  

 den 24. januar 2002 gik til medicinrummet og i medicinskabet fandt én  

 medicinpose, som hun tog uden at kontrollere den påklistrede label med  

 patientens  

 navn, idet hun gik ud fra, at det var den samme pose, som hun selv havde  

 anbragt der tre dage forinden.
Hun gav herefter medicinen til patienten, idet  

 hun kontrollerede, at den givne medicin svarede til den tilhørende  

 medicinseddel, men uden at kontrollere patientens identitet med data på den  

 påklistrede label på posen.
Nævnet lagde endvidere vægt på, at social- og  

 sundhedsassistenten, efter at have konstateret fejlmedicineringen, gjorde det  

 fornødne, idet hun straks kontaktede afdelingssygeplejersken.
 Patientklagenævnet fandt ikke grundlag for at kritisere  

 den administrerende overlæge ved sin udarbejdelse af instruks for  

 identifikation af patient og lægemiddel i forbindelse med medicingivning.
 Nævnet lagde vægt på, at man på sygehuset siden 1998  

 havde forsøgt at udarbejde fælles retningslinier for medicinhåndtering,  

 herunder identifikation af medicin og patient, uden at nå til en løsning.
 Nævnet finder, at det ikke var i overensstemmelse med  

 almindelig anerkendt faglig standard, at der ikke forelå en instruks  

 vedrørende  

 medicingivning på afdelingen.
Nævnet har dog lagt til grund, at der i sygehusledelsen  

 pågik arbejde med udarbejdelse af en sådan instruks, og at den  

 administrerende  

 overlæges indflydelse på fremskyndelsen af denne proces var af begrænset  

 omfang.
Nævnet har lagt vægt på, at udleveringen af medicinen, som var i  

 strid  

 med almindelig anerkendt faglig standard fra social- og sundhedsassistentens  

 side, var af en sådan karakter, at den ikke kunne forventes at opstå, uanset  

 at  

 hændelsen ikke var beskrevet i en instruks.
 Der blev afgivet dissens i sagen.
