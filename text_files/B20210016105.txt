Bekendtgørelse om ændring af bekendtgørelse om isolationsfaciliteter til indkvartering af borgere i forbindelse med håndtering af Coronavirussygdom (covid-19) § 1 I bekendtgørelse nr. 873 af 14. juni 2020 om isolationsfaciliteter til indkvartering af borgere i forbindelse med håndtering af Coronavirussygdom (covid-19), som ændret ved bekendtgørelse nr. 1293 af 2. september 2020, bekendtgørelse nr. 1711 af 25. november 2020 og bekendtgørelse nr. 78 af 21. januar 2021 foretages følgende ændring:
 1. I § 5, stk. 2, indsættes efter »alene udviser lette symptomer,«: »samt voksne borgere, der er i risiko for at være smittede og afventer resultat af test for covid-19,«.
§ 2 Bekendtgørelsen træder i kraft ved bekendtgørelse i Lovtidende.
