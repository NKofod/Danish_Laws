 1. Vejledningens område.
 1.1 Loven om udlån til yngre jordbrugere (lovbekendtgørelse nr 544 af 27.  

 10.1977) - giver mulighed for, at der kan tinglyses lån til finansiering af  

 investeringer i ejendommen og dens drift foran statslånet.
 Statslånet skal dog efter rykningen være sikret indenfor 90pct. afden  

 aktuelle handelsværdi.
 I det følgende er nærmere redegjort for rykningsmulighederne, sagens  

 rejsning og gennemførelse, sikkerhedens beregning m.v.
 1.2 Der kan normalt påregnes tilladelse til rykning efter tilsvarende  

 retningslinier for lån med statsgaranti til tørkeramte landmænd. (lov nr.  

 655.24.dec.1975 og lov nr. 536.17.nov.1976) og lån med statsgaranti til  

 modernisering af jordbrugsbedrifter (lov nr. 222.26. april 1973).
 Med hensyn til disse lån henvises derfor til det følgende.
1.3 For statslån i henhold til lov om udlån til jordbrugsmæssige formål  

 (lovbekendtgørelse 396 af 23.7.1974) er der som hovedregel automatisk  

 tilbagerykning inden for ejendomsværdien med et procenttillæg for lån af  

 almindelig og særlig realkredit, samt for sparekasselån ydet alene med pant i  

 ejendommen.
Det samme gælder statslån efter statshusmandslovgivningen, der  

 eventuelt efter konvertering er omfattet af den efter 1. april 1960 gældende  

 ordning. (bekendtgørelse nr. 547 af 15. oktober 1973).
Der kan ikke indrømmes yderligere rykning for disse lån.
For de  

 lånegrupper efter denne udlånslovgivning, der ikke har automatisk rykning,  

 kan der normalt påregnes tilladelse til rykning efter retningslinierne i  

 denne vejledning, Det drejer sig om:
lån i gartnerier, hvor andet ikke fremgår af pantebrevet, lån til midlertidig finansiering af jordoverdragelse og lån til overtagelse af fælles vandingsanlæg, lån, hvor den automatiske tilbagerykning af andre grunde ikke er gældende.
 Rykning vil dog kun kunne ske for ovennævnte lån af almindelig og særlig  

 realkredit, samt sparekasselån.
2. Rykningsreglernes administration.
Myndighed.
Klage.
 2.1 Myndighed.
Afgørelse af sager om tilbagerykning af statslån er henlagt til Kongeriget Danmarks Hypotekbank og Finansforvaltning, (i daglig tale kaldet »Hypotekbanken«).
 Landgreven 4, 1301 København K., Tlf. (01) 92 80 00.
Ansøgning om rykning skal indgives til Hypotekbanken.
Henvendelse om  

 sagerne kan ske, eventuelt pr. telefon, til bankens landbrugskontor, som  

 varetager administrationen. (se organisationsplan på omslaget bagest).
 2.2 Klage.
 3. Låneformål, der giver mulighed for rykning.
 Der er adgang til rykning for lån til:
1. jordkøb (punkt 7.1), 2. bygningsinvesteringer (punkt 7.2), 3. besætningsforøgelse (punkt 7.3), 4. driftsinventar og -materiel (punkt 7.4), 5. indfrielse af foranstående lån (punkt 7.5), 6. udriftskapital indenfor visse grænser (punkt 7.6), 7. gældssanering, når visse særlige betingelser er opfyldt (punkt 7.7).
 4. Ansøgningen og sagens gennemførelse.
 4.1 Ekspeditionsgangen ved tilbagerykning vil normalt være, at der rettes  

 henvendelse til Hypotekbanken med henblik på at få en udtalelse  

 (forhåndstilsagn eller endelig afgørelse), om statslånet kan rykke for det  

 påtænkte lån.
 I ansøgningen bør medfølge følgende oplysninger og dokumenter:
1. lånetilbud fra kreditinstitutionen, 2. redegørelse for anvendelse af låneprovenuet, 3. oplysning om restgæld på foranstående lån.
For  

 ejerpantebreve restgælden i det underliggende retsforhold.
 4. Hvis der samtidig med ansøgningen kan afgives  

 endelig afregning for foretagne investeringer, skal endvidere vedlægges den i  

 punkt 5.2 krævede dokumentation, eventuelt konsulenterklæring.
 5. I sager om rykning for lån til driftskapital og  

 gældssanering vedlægges den i punkt 7.6 og 7.7 krævede yderligere  

 dokumentation.
 4.2 Det vil normalt blive betinget, at investeringerne afsluttes og  

 fornøden dokumentation forelægges senest 1 år efter at Hypotekbanken har  

 givet tilsagn om rykning.
 Denne frist kan dog eventuelt efter ansøgning forlænges. Ændringer i de  

 oplyste forhold undervejs kan medføre, at et meddelt forhåndstilsagn ikke  

 uden videre står ved magt, hvorfor der i tvivlstilfælde bør rettes  

 henvendelse til Hypotekbanken.
4.3 Der kan meddeles tilladelse til, at pantebrevet fremsendes til lysning  

 af rykningspåtegning, før en ønsket investering er foretaget, dersom en bank  

 eller sparekasse indestår for, at statslånet vil blive indfriet, såfremt  

 betingelserne ikke opfyldes.
Et eventuelt låneoverskud vil blive tilladt  

 anvendt som ekstraordinært afdrag på det optagne lån eller andre foranstående  

 lån.
 I tilsagnet fastsættes normalt en frist på 1 år for afslutning afsagen.
 4.4 Rykning kan søges for lån til allerede foretagne investeringer,  

 eventuelt til dækning af flere investeringer foretaget over en vis periode.  

 Der kan dog normalt ikke medtages investeringer, der er foretaget mere end  

 1-11/2 år forud for ansøgningen.
 5. Rykningsgrænse.
 Statslånet skal som anført efter rykningen være sikret indenfor 90pct. af  

 den aktuelle handelsværdi.
 5.1 Handelsværdien beregnes som den samlede værdi af den faste ejendom med  

 besætning, driftsinventar og driftsmateriel og fastsættes normalt på grundlag  

 af en vurdering fra en kreditforening eller DLR.
 Vurderingsattest rekvireres af Hypotekbanken i forbindelse med sagens  

 behandling.
 Dersom der ikke foreligger en aktuel vurdering - inclusive eventuelle  

 investeringer - og rykningsgrænsen derfor bliver for lav kan Hypotekbanken  

 for ejerens regning foranstalte en vurderingsforretning foretaget til brug  

 for rykningssagen.
5.2 Lån foran statslånet.
Afdragelige lån medregnes for restskylden.
 Kontantlån, herunder eventuelt det ansøgte nye lån, omregnes til 10pct.,  

 30. årige obligationslån.
 Der foretages normalt ikke omregning af restgælden for andre lån, men  

 Hypotekbanken kan ved bedømmelsen af sagen tage hensyn til vilkårene for  

 disse lån.
Ejerpantebreve medregnes til det fulde beløb.
Når det af oplysningerne om  

 det underliggende gældsforhold fremgår, at der er uudnyttede lånemuligheder,  

 må det forventes, at Hypotekbanken vil kræve statskassens lån sikret ved  

 sekundær håndpant i det omfang andre hensyn, jfr. nedenfor om driftskredit,  

 ikke tilsiger andet.
 5.3 Med en lånegrænse på 90pct. af handelsværdien inclusive løsøreværdier  

 vil statslånet ofte være placeret helt udenfor værdien afden faste ejendom.  

 Det er således væsentligt for statens sikkerhed, at løsøreværdierne er ansat  

 korrekt, og at løsøret ikke ulovligt forringes, for eksempel ved nedbringelse  

 af besætning eller maskinbeholdning.
 Dersom der er tvivl om pantesikkerheden fortsat vil være til stede, skal  

 der derfor ske henvendelse til Hypotekbanken, inden der i forbindelse med  

 omlægning af driften foretages frasalg af hidtidig besætning m.m.
6. Opgørelse af investeringsudgiften.
Sagens  

 afslutning.
 6.1 Investeringsudgiften.
Opgørelsen skal for samtlige udgifters vedkommende være exclusive  

 refusionsberettiget moms.
Dette må klart fremgå af regnskabsaflæggelsen.
Dersom der modtages offentlige kontanttilskud til investeringen, skal  

 disse fratrækkes i udgiftsopgørelsen.
Det samme gælder eventuel  

 brandskadeerstatning.
 De anskaffelser, der medregnes, skal være uden ejendomsforbehold.  

 Byggelånsrenter kan medregnes i investeringsopgørelsen for tiden indtil  

 færdiggørelse og ibrugtagning.
Eget arbejde kan medregnes.
Udgiften hertil kan indtil videre ansættes  

 efter en sats på 30 kr. i timen.
Det er en betingelse, at udført eget arbejde  

 attesteres af en godkendt konsulent.
Det forudsættes, at der udvises  

 tilbageholdenhed ved bedømmelsen af tidsforbruget.
 6.2 Sagens afregning.
Erklæringen må endvidere indeholde oplysning om 1. størrelsen af de samlede investeringsudgifter,  

 opdelt i udgifter til henholdsvis jordkøb, bygningsinvesteringer (jfr.  

 eventuelt 7.2), besætningsudvidelse, driftsinventar og -materiel, 2. tidspunktet eller tidsrummet for foretagelsen af de  

 omhandlede investeringer, 3. opgørelse over låneprovenuet, 4. særlige attestationer vedrørende besætning,  

 driftsinventar og -materiel og eget arbejde, jfr. be gt mærk gt nin gt ger gt  

 ne i afsnittene herom.
 7. Særlige bemærkninger vedrørende de enkelte  

 finansieringsformål.
7.1 Jordkøb.
Ved investeringer i form af køb af tillægsjord - fri jord  

 eller jord fra en anden landbrugsejendom - er det en betingelse, at jorden  

 sammenlægges med den oprindelige ejendom til en samlet fast ejendom.
Som  

 dokumentation må vedlægges udstyknings- og sammenlægningsapprobation.
Ved køb af en hel ejendom vil der normalt kunne rykkes for lån til  

 finansiering af købet uden krav om sammenlægning på betingelse af, at  

 ejendommen erhverves til samdrift med den oprindelige ejendom, og at  

 samdriftsforholdet er i overensstemmelse med reglerne i landbrugsloven.
At  

 dette er i orden kan godtgøres ved konsulenterklæring.
 Det vil imidlertid blive krævet, at statens lån får pant også i den købte  

 ejendom.
 Rykning vil kun kunne ske for de nødvendige lån til finansiering af købet.  

 Hvis der i forbindelse med købet gennemføres sammenlægning af ejendommene og  

 frasalg af en bygningslod, skal provenuet herved derfor tages i betragtning  

 ved opgørelsen af finansieringsbehovet.
7.2 Bygningsinvesteringer.
Der kan godkendes investeringer i bygninger,  

 der er nødvendige til ejendommens jordbrugsmæssige drift, og investeringer  

 til en efter almindelig bedømmelse rimelig modernisering eller forbedring af  

 boligstandarden, herunder udvidelse af beboelsesarealet.
Det er en betingelse, at der ikke er tale om jordbrugsbedriften  

 uvedkommende formål.
For stuehusets vedkommende vil for eksempel indretning  

 af turistværelser falde udenfor rammerne.
Det må særlig påses, at der er tale  

 om forbedringer og ikke udgifter afholdt til vedligeholdelse.
 Ved gennemførelse af flere bygningsinvesteringer må beløbsopgørelsen være  

 rimeligt specificeret, for eksempel i stald, maskinhus og stuehus.
7.3 Besætning.
Som investering kan medregnes forøgelse af besætningens  

 værdi i investeringsperioden - bortset fra konjunkturstigninger.  

 Værdiforøgelsen kan ske dels ved en udvidelse af antal dyr, dels ved en  

 ændring af besætningens aldersammensætning.
Såvel stambesætning som  

 salgsbesætning medregnes.
 Ansøgningen skal vedlægges en redegørelse for beregningen af  

 besætningsinvesteringen, herunder om denne er sket ved indkøb eller ved eget  

 tillæg.
Beregningen kan gennemføres på den måde, at der på ansøgningstidspunktet  

 foretages en besætningsopgørelse efter de på dette tidspunkt gældende  

 skattemæssige normalværdier.
En tilsvarende opgørelse (med anvendelse af  

 samme normalværdier) foretages ved investeringsperiodens begyndelse, idet  

 denne dog ikke kan gå længere tilbage end indgangsstatus i foregående  

 regnskabsår.
Investeringen beregnes herefter som forskellen mellem de to  

 opgørelser.
I det omfang forøgelsen sker ved indkøbt besætning, kan den dokumenterede  

 merpris herfor i forhold til den skattemæssige normalværdi dog tillægges den  

 efter foranstående beregnede investering.
Der må i så fald medfølge en  

 redegørelse for køb og salg af besætning i investeringsperioden.
 Omstillingspræmie i henhold til EF's støtteordninger, der kommer til  

 udbetaling ved realisering af tidligere besætning, skal fradrages i  

 investeringsopgørelsen, for så vidt angår beløb, der kommer til udbetaling  

 inden finansieringen.
7.4 Driftsinventar og -materiel.
Ligesom ved besætning gælder, at der som  

 investering i inventar m.v. kun kan medregnes en forøgelse af inventarets  

 værdi ved udvidelse eller forbedring, d.v.s. nettoinvesteringen i  

 investeringsperioden.
Ansøgningen skal vedlægges en redegørelse for  

 beregningen af nettoinvesteringen.
Denne kan opgøres som udgiften ved indkøb  

 afinventar med fradrag af salgssummen for solgt inventar og fradrag af en  

 afskrivning på 15pct. p.a. med udgangspunkt i inventarets skattemæssige  

 saldoværdi ved investeringsperiodens begyndelse.
Ligesom ved besætning kan  

 man ikke gå længere tilbage end foregående regnskabs indgangsstatus.
Udgiften  

 til småanskaffelser, der skattemæssigt afholdes over driften, kan ikke  

 medregnes i investeringsopgørelsen.
 7.5 Indfrielse (ombytning) af foranstående lån.
Det kan tillades, at provenuet af optagne lån helt eller delvis anvendes  

 til indfrielse af lån foran statslånet.
Der kan kun medregnes den faktiske  

 indfrielsesudgift.
Der skal normalt være tale om ekstraordinær indfrielse  

 (uden notering afejerpant), men kan efter omstændighederne også anerkendes  

 ordinær indfrielse af en restgæld, der forfalder på en gang, herunder  

 genfinansiering af udlandslån.
 7.6 Lån til driftskapital.
Ved beregning af det mulige lån til driftskapital skal foretages fradrag  

 af restskylden på allerede ydede driftskreditter i ejendommen.
Der vil  

 herunder ske fradrag af ejerpantebreve lyst foran statslånet, medmindre det  

 godtgøres, at de vedrører egentlige investeringer.
at der er tale om lån til nødvendig driftskapital, at der ifølge foreliggende regnskab og driftsbudget er en rimelig  

 likviditet og balance i ejendommens drift.
 Det kan betinges, at regnskab og budgetplan indsendes til Hypotekbanken  

 til brug ved sagens behandling.
Det vil uden særlig godkendelse kunne tiltrædes, at den nye driftskredit,  

 som statslånet har rykket for, umiddelbart anvendes til at finansiere  

 (billiggøre) allerede eksisterende (løse eller efterstående)  

 driftskreditforhold.
Det må dog være en forudsætning for konsulentens  

 erklæring, at der efter hans opfattelse er tale om en velovervejet låntagning  

 til en ejendom i rimelig sund drift.
 Rykning for driftskredit vil kunne ske i flere omgange indenfor maksimum  

 for den pågældende ejendom, i det omfang yderligere lån er nødvendige til  

 ejendommens drift.
 7.7 Lån til gældssanering.
 I overensstemmelse med lovgrundlaget vil der som normalt ikke kunne  

 tillades rykning for lån til sanering af opsamlet gæld.
 Man finder imidlertid, at der i visse situationer er en særlig begrundelse  

 for at bidrage til at afhjælpe virkningerne af indtrådte tab eller en stram  

 likviditet.
 Landmandens økonomi vil således typisk være stærkt belastet:
 - i en periode efter etableringen, hvor der ofte vil være  

 indkøringsproblemer samtidig med, at han har påtaget sig store forpligtelser.
- efter større investeringer - specielt staldinvesteringer - som kan give  

 anledning til driftstab, - i forbindelse med en uheldssituation af almen karakter som for eksempel  

 tørke - eller nedbørsskader, eller efter sygdom, brand eller anden  

 ekstrordinær situation for den enkelte landmand, som afgørende kan belaste  

 hans økonomi.
 Som en afgrænset udvidelse af de hidtidige rykningsmuligheder gennemføres  

 derfor den ordning, at der kan rykkes for lån til finansiering af driftstab  

 og anden gæld vedrørende ejendommen, der er opstået som følge af  

 vanskeligheder efter etablering, større investering eller uheldssituation.
 En betingelse for rykning vil være, at det findes godtgjort, at der er  

 tale om en ejendom i tilstrækkelig sund drift, og at de økonomiske  

 betingelser for at videreføre ejendommen kan anses for sikrede.
at der efter foreliggende regnskab og driftsbudget er tilskrækkelig  

 likviditet og rimelig balance i ejendommens drift, eller at en sådan balance  

 kan påregnes opnået indenfor den budgetterede periode og at der efter hans opfattelse er tale om en velovervejet låntagning til en  

 ejendom i rimelig sund drift.
 Det kan betinges, at regnskab og driftsbudget indsendes til Hypotekbanken  

 til brug ved sagens behandling.
 Det forudsættes, at der er tale om en finansiering, der med hensyn til  

 afviklingsvilkårene reelt sanerer gældsforholdet.
 8. Denne vejledning afløser vejledning af maj 1975 til  

 de af de landøkonomiske foreninger udpegede konsulenter om  

 regnskabsaflæggelse i forbindelse med tilbagerykning af kurstabslån.
