Landsskatteretskendelse vedr.
Fradrag for omkostninger   

 udenlandske datterselskaber Klagen skyldes, at selskabets skattepligtige  

 indkomst er forhøjet med ikke godkendt fradrag for omkostninger afholdt på  

 vegne af udenlandske datterselskaber.
Landsskatterettens afgørelse Skattepligtig indkomst Ikke godkendt fradrag for  

 omkostninger afholdt på vegne af udenlandske datterselskaber i alt 3.855.598  

 kr.
 Landsskatteretten ændrer  

 afgørelsen.
 Sagens oplysninger.
 Selskabet A A/S er en  

 international virksomhed indenfor produktion og salg.
 Selskabet har en række salgs-  

 og produktionsselskaber i udlandet.
Produktionen sker primært på  

 fabrikker i udenlandske datterselskaber.
Produktionen er generelt  

 struktureret  

 som kontraktproduktion, hvor produktionen sker på baggrund af moderselskabets  

 knowhow, kvalitetsnormer mv.
Selskabet aftager alle varer, ligesom det  

 varetager alt videresalg heraf til egne og eksterne distributører.
 Selskabet har afholdt  

 følgende lønomkostninger til medarbejdere udsendt til produktionsselskaber i  

 Slovakiet, Portugal og Indonesien:
Slovakiet Der har i året været afholdt  

 løn til en produktionstekniker, som var udsendt i forbindelse med opstart af  

 en  

 ny fabrik.
Lønomkostningerne udgjorde 436.661 kr.
På efterfølgende faktura af  

 31. december 2002 er anført: Implementation of SAP in technical  

 department   

 In Year 2002..
Portugal Der har i året været afholdt løn til 2  

 medarbejdere vedrørende teknisk assistance.
En af medarbejderne har været  

 udsendt siden 1990. Lønnen androg i alt 554.425 kr.
Ifølge efterfølgende  

 faktura af 31. december 2002 havde arbejdet bestået i Technical  

 assistance  

 given to the new Maingroup on May, June, July, September and October..
Indonesien Der har i året været afholdt  

 omkostninger til udstationerede medarbejdere.
Omkostningerne androg i alt  

 2.864.512 kr.
 Ifølge repræsentanten består  

 udsendte medarbejderes arbejde primært i kontrol og opfølgning på  

 produktions-  

 og leveringsplaner samt kvalitetskontrol i produktionsfasen, herunder teknisk  

 assistance til sikring af produktionsprocesser mv.
 Kvalitetskontrollen i  

 produktionsfasen skal bl.a. sikre, at A-produkterne lever op til de  

 standarder  

 og kvaliteter, som anses for afgørende for, at selskabet, som ejer  

 A-varemærket  

 mv. kan bevare og forbedre det nuværende image og dermed salget og  

 indtjeningen.
ToldSkat Selskabsrevisionen (nu SKAT, Store Selskaber  

 - Kontrol) Den daværende ToldSkat  

 Selskabsrevision har ikke godkendt fradrag for de omhandlede udgifter til  

 løn,  

 i alt 3.855.548 kr., idet Selskabsrevisionen ikke har anset selskabet som  

 rette omkostningsbærer.
Der er  

 henvist til statsskattelovens § 6, stk. 1, litra a.
 Selskabsrevisionen har ikke  

 fundet, at reglen omfattes af ligningslovens § 2.
 Selskabsrevisionen har til  

 den af repræsentanten nedenfor nævnte ikke-offentliggjorte afgørelse  

 bemærket,  

 at der er en række lighedspunkter, men også en række ikke uvæsentlige  

 afvigelser, herunder at der ikke er tale om ledende medarbejdere, samt  

 forskel  

 i ejerandele.
Selskabets påstand og argumenter Principal påstand Selskabets repræsentant har  

 primært nedlagt påstand om, at omkostningerne til medarbejderne anerkendes fradraget som  

 driftsudgifter.
 Repræsentanten har til støtte  

 for sin påstand anført, at brugen af egne medarbejdere til kontrol og styring  

 af kvalitet og produktion var en naturlig forretningsdisposition, når der  

 blev  

 anvendt kontraktproducenter og underleverandører i lande med mindre tradition  

 for effektiv produktions- og kvalitetsstyring.
Den interne prisfastsætning  

 på varer fra de udenlandske produktionsselskaber byggede på den forudsætning,  

 at de pågældende andele af lønningerne blev afholdt af A A/S.
Alternativt  

 kunne  

 omkostningerne, såfremt de var afholdt af de udenlandske  

 produktionsselskaber,  

 have resulteret i højere afregningspriser over for selskabet.
Resultatet i  

 selskabet og produktionsselskaberne ville have været uændret.
Selskabet har efter  

 Selskabsrevisionens tilkendegivelse efterfølgende ændret praksis, så omkostningerne nu  

 viderefaktureres til de respektive selskaber.
Repræsentanten har henvist  

 til Landsskatterettens ikke-offentliggjorte kendelse af 31. oktober 1996,  

 hvori  

 Landsskatteretten fastslog, at A A/Ss lønudgifter til medarbejdere  

 ansat i  

 udenlandske produktionsdatterselskaber var fradragsberettigede efter  

 statsskattelovens § 6, stk. 1, litra a.
Også her var der tale om arbejde med  

 kontrol og styring af kvalitet og produktion.
Repræsentanten finder sagen  

 sammenlignelig med situationen i nærværende sag.
Subsidiær påstand Repræsentanten har subsidiært  

 nedlagt påstand om, at omkostningerne, hvis selskabet ikke anses for rette  

 omkostningsbærer, vedrører koncerninterne transaktioner omfattet af  

 ligningslovens § 2 og dermed også af godkendelsesproceduren i den daværende  

 skattekontrollovens § 3 B, stk. 5 (nu ophævet).
Told- og Skattestyrelsen (nu SKAT) Sagen har været forelagt den  

 daværende Told- og Skattestyrelse.
Efter styrelsens opfattelse skal sagen  

 afgøres efter ligningslovens § 2 med den følge, at sagen skulle have været  

 forelagt styrelsen til godkendelse før ansættelsesændringen, jf. dagældende §  

 3  

 B, stk. 5.
 Styrelsen har anført  

 følgende:
Styrelsen er af den  

 opfattelse, jf.
SKM2005.99.ØLR, at i tilfælde, hvor der mellem  

 interesseforbundne  

 parter er stillet serviceydelser (eller andet) til rådighed, med eller uden  

 betaling fra den anden koncernforbundne part,  

 skal forholdet reguleres efter LL § 2, og dermed ikke efter teorien om rette  

 omkostningsbærer.
Det er ikke afgørende om der foreligger en kontrakt.
 I denne sag har medarbejdere  

 hos det danske moderselskab udført arbejde i tilknytning til funktioner  

 udført  

 af udenlandske datterselskaber.
Spørgsmålet er herefter, om  

 datterselskaberne skulle have været belastet med udgifter for ydelserne, dvs.  

 om der er tale om koncerninterne tjenesteydelser, som en uafhængig part ville  

 have været villig til at betale for.
Denne vurdering er en sædvanlig transfer  

 pricing vurdering, som efter styrelsens opfattelse er omfattet af  

 ligningslovens § 2. Godkendelse af  

 ansættelsesændringen er en gyldighedsbetingelse, hvorfor afgørelsen må anses  

 for ugyldig.
Landsskatterettens bemærkninger og begrundelse Ifølge ligningslovens § 2  

 skal interesseforbundne parter ved opgørelsen af den skattepligtige indkomst  

 anvende priser og vilkår for handelsmæssige eller økonomiske transaktioner i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter (armslængdeprincippet).  

 Af forarbejderne til bestemmelsen fremgår, at  

 denne eksempelvis omfatter: Levering af tjenesteydelser, låneforhold,  

 overførsel af aktiver, immaterielle aktiver, der stilles til rådighed mv.
Der  

 henvises til L 101 fremsat den 2. juni 1998.
 Efter dagældende  

 skattestyrelseslovs § 3 B, stk. 5 skal en skattemyndighed, der ønsker at  

 ændre  

 den skattepligtige indkomst efter armslængdeprincippet, når ændringen  

 omfatter  

 grænseoverskridende transaktioner, indhente godkendelse fra den centrale  

 told-  

 og skatteforvaltning.
Selskabet har indtil 1.  

 januar 2003 stillet medarbejdere vederlagsfrit til rådighed for sine  

 udenlandske  

 datterselskaber for at udføre arbejde i tilknytning til funktioner i  

 datterselskaberne.
Selskabet har efterfølgende efter aftale med  

 selskabsrevisionen afkrævet datterselskaberne betaling for ydelserne.
 Spørgsmålet om datterselskabernes  

 eventuelle betaling for ydelserne omfattes af ligningslovens § 2. Dette er i  

 overensstemmelse med udtalelsen fra den daværende Told- og Skattestyrelse.
Told- og Skattestyrelsens  

 godkendelse skulle herefter have været indhentet før ansættelsesændringen.
Da en  

 sådan godkendelse ikke er indhentet, og da dette er en gyldighedsbetingelse,  

 er  

 den af Selskabsrevisionen foretagne forhøjelse herefter ugyldig.
 Den påklagede forhøjelse  

 nedsættes derfor med 3.855.598 kr.
