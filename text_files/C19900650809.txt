 1. Finansministeriet og Danske Apoteksassistenters  

 Forening har indgået vedlagte overenskomst af 13. juni 1990, der træder i  

 stedet for overenskomsten af 5. oktober 1987 og tillæg af 29. august 1988.
 Realitetsændringer i forhold til 1987-overenskomsten er markeret med fuldt  

 optrukken streg i margenen.
 Ud over at henvise til overenskomstens bestemmelser kan særligt fremhæves  

 følgende:
Almindelige bemærkninger Med hensyn til  lønfradrag/-beregning  gælder de for tjenestemænd  

 fastsatte regler om lønfradrag/-beregning, for tiden cirkulære af 24. maj  

 1985 (LP.nr. 029/85).
 I tilfælde af  udstationering til Færøerne eller Grønland  anvendes  

 de i overenskomsten gældende bestemmelser.
 Vedrørende  puljesystemet  henvises til Finansministeriets  

 cirkulære af 22. maj 1989 om ministeriepuljer (LP.nr. 40/89) med tilhørende  

 vejledning.
 Angående hovedaftale og aftale om tillidsrepræsentanter henvises til  

 Finansministeriets cirkulæreskrivelse af 20. december 1982 (LP.nr. 185/82).
 Opmærksomheden henledes i øvrigt på den ansættelsesaftale, som  

 Finansministeriet har udsendt den 20. januar 1989 (LP.nr. 01/89), og det  

 henstilles, at der gives meddelelse om ansættelsen til vedkommende  

 tillidsrepræsentant.
Bemærkninger til de enkelte bestemmelser ad § 2. Løn ad stk. 3 Deltidsbeskæftigede med under gennemsnitlig 15 timer pr. uge kan aflønnes  

 med timeløn uanset bestemmelserne i § 9 vedrørende timelønnet ansættelse.
ad § 4. Lønanciennitet For apoteksassistenter/apoteksdefektricer ansat før den 1. april 1989 sker  

 ingen omberegning af lønancienniteten som følge af bortfald af § 4, stk. 4 og  

 5 i overenskomst af 5. oktober 1987.
ad § 5. Pension Til ansatte, der ikke opnår optagelse i Apoteksteknikernes Pensionskasse,  

 udbetales kun nettoløn.
ad § 6. Arbejdstid Hvis der mellem institutionen og tillidsrepræsentanten er enighed herom,  

 kan det fastsættes, at arbejdstidsnedsættelsen opspares til hele fridage til  

 senere afvikling.
Opsparing kan ikke finde sted under afholdelse af ferie.
 Indføres en opsparingsordning, udløser arbejde op til den gennemsnitlige  

 arbejdstid den enkelte uge ikke krav på godtgørelse, (betaling eller  

 afspadsering) for overarbejde.
 Frihed opspares under fravær på grund af sygdom, men ikke under ferie.
For så vidt angår  pauser , der medregnes i arbejdstiden,  

 præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
ad stk. 3 Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelsen er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 ad § 17. Opsigelsesvarsel mv.
 Det henstilles, at meddelelse om opsigelse så vidt muligt fremsendes til  

 foreningen samtidig med, at opsigelsen meddeles til den ansatte.
 Den i funktionærlovens § 5, stk. 2, anførte regel om opsigelse med en  

 måneds varsel til den 1. i en måned efter  120 dages  sygefravær inden  

 for 12 på hinanden følgende måneder optages i ansættelsesbrevet.
Ikrafttræden Cirkulæret har virkning fra 1. april 1989. Samtidig ophæves cirkulære af  

 13. oktober 1987 (LP.nr. 166/87) og tillæg af 19. oktober 1988 (LP.nr.  

 103/88) om overenskomst for apoteksassistenter og apoteksdefektricer i  

 statens tjeneste.
Finansministeriet, Administrations- og Personaledepartementet, den 6. juli 1990 P.M.V.
 E.B.
Grethe Falkenberg Overenskomstens område § 1.  Overenskomsten omfatter apoteksassistenter og  

 apoteksdefektricer, der er ansat ved statens apoteker, Danmarks Farmaceutiske  

 Højskoles institut for farmaci, Den kgl.
Veterinær- og Landbohøjskole,  

 Rigshospitalet og isotopapoteket uden at være tjenestemænd, og som  

 beskæftiges ved arbejde, hvor uddannelse som apoteksassistent eller  

 apoteksdefektrice er en nødvendig forudsætning.
Stk. 2.  Overenskomsten omfatter ikke Løn § 2.  For apoteksassistenter og apoteksdefektricer  

 gælder følgende lønrammer:
 Lønnen beregnes som 100/95 af de i stk. 2 nævnte aftale indeholdte  

 pensionsgivende lønbestanddele af lønnen på de enkelte skalatrin, hvortil  

 lægges de ikke-pensionsgivende lønbestanddele.
 Oprykning til nyt skalatrin finder sted efter 2 års beskæftigelse på hvert  

 skalatrin.
 Lønnen beregnes som 100/96 af de i stk. 2 nævnte aftale indeholdte  

 pensionsgivende lønbestanddele af lønnen på de enkelte skalatrin, hvortil  

 lægges de ikke-pensionsgivende lønbestanddele.
 Oprykning til nyt skalatrin finder sted efter 2 års beskæftigelse på hvert  

 skalatrin, dog således at skalatrin 11 opnås efter 1 års beskæftigelse på  

 skalatrin 10.
 Stk. 2.  Årslønnen på de enkelte skalatrin fastsættes og  

 reguleres som anført i den til enhver tid gældende aftale om  

 tjenestemandslønninger mv., jf. dog § 21, stk. 2.
 Stk. 3.  For deltidsbeskæftigede reduceres lønnen i  

 forhold til den nedsatte arbejdstid.
 Stk. 4.  Lønnen udbetales månedsvis bagud.
Tillæg § 3.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger mv., træffes der mellem  

 Finansministeriet og Danske Apoteksassistenters Forening speciel aftale om  

 tillæg til lønnen og eventuelle andre vilkår.
Lønanciennitet § 4.  Ved fastsættelse af lønanciennitet for  

 apoteksassistenter/apoteksdefektricer, der ansættes i henhold til nærværende  

 overenskomst, medregnes tidligere beskæftigelse som månedslønnet  

 apoteksassistent/apoteksdefektrice udført ved offentlige sygehuse eller andre  

 offentlige institutioner samt tilsvarende beskæftigelse hos private  

 apotekere.
Apoteksassistenter vil dog ikke kunne få medregnet tidligere  

 anciennitet som apotektsdefektrice.
 Endvidere medregnes som lønanciennitet perioder, hvori en  

 apoteksassistent/apoteksdefektrice efter fuldendt uddannelse har været  

 indkaldt til aftjening af værnepligt.
 Stk. 2.  Beskæftigelse ved andre end ovennævnte  

 institutioner og ved institutioner i udlandet inden for  

 apoteksassistent/apoteksdefektricefaget kan medregnes ved fastsættelse af  

 ancienniteten, såfremt der er enighed mellem den ansættende myndighed og  

 organisationen om, at arbejdet har været af en sådan karakter, at  

 apoteksassistenten/apoteksdefektricen herved har erhvervet samme  

 arbejdsmæssige erfaring, som forudsættes erhvervet ved ansættelse ved de i  

 stk. 1 nævnte institutioner.
 Stk. 3.  Som lønanciennitet medregnes endvidere  

 perioder, der vedrører videreuddannelse inden for faget, såfremt  

 overenskomstens parter i hvert enkelt tilfælde er enige.
 Stk. 4.  Ved opgørelse af anciennitet ifølge stk. 1, 2  

 og 4 medregnes tidligere beskæftigelse med en beskæftigelsesgrad på fra 15-19  

 timer pr. uge som halv anciennitet, medens beskæftigelse på 20 timer og  

 derover medregnes som fuld anciennitet.
 Beskæftigelse efter 1. april 1989 i 15 timer pr. uge eller derover  

 medregnes som fuld anciennitet.
 Stk. 5.  Ved fratræden udsteder institutionen  

 anciennitetskort, som forevises ved tiltrædelse af nyt ansættelsesforhold.
Pension § 5.  Som bidrag til apoteksassistentens  

 pensionsordning betaler vedkommende institution 10 pct. af de i § 2 nævnte  

 lønninger, bortset fra de ikke-pensionsgivende løndele.
For  

 apoteksdefektricer udgør bidraget 8 pct. af de i § 2 nævnte lønninger,  

 bortset fra de ikke-pensionsgivende løndele.
Endvidere tilbageholder  

 institutionen i apoteksassistentens løn et beløb på 5 pct. af de samme  

 løndele.
For apoteksdefektricer udgør beløbet 4 pct.
 Pensionsbidragene indbetales af institutionen til Apoteksteknikernes  

 Pensionskasse, og pension ydes i henhold til kassens vedtægter.
 Stk. 2.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten på  

 grundlag af ansættelsen.
 Arbejdstid mv.
 § 6.  De i § 2 omhandlede lønninger er beregnede for  

 fuld arbejdstid, der er 38 timer (fra 1. september 1990 37 timer) ugentlig  

 inklusive spisepause af indtil 1/2 times varighed pr. arbejdsdag.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen tilsvarende.
Såfremt et  

 andragende om nedsat arbejdstid afslås, skal afslaget efter anmodning  

 begrundes skriftligt.
 For eventuelt merarbejde, der strækker sig ud over den for arbejdsstedet  

 normale arbejdstid, ydes afspadsering eventuelt overtidsbetaling efter  

 reglerne i § 7.
 Stk. 4.  Apoteksassistenter/apoteksdefektricer med  

 nedsat arbejdstid har ret til følgende spisepause:
Når arbejdstiden den enkelte dag er Overarbejde § 7.  Overarbejde bør så vidt muligt undgås.
Stk. 2.  Beordret og kontrollabelt arbejde på  

 tjenestestedet, der strækker sig ud over institutionens normale arbejdstids  

 ophør, bør søges godtgjort med fritid, der skal være af samme varighed som  

 det præsterede overarbejde med tillæg af 50 pct. afrundet opad til hele  

 timer.
Såfremt erstatning med fritid ikke er givet ved udgangen af den 3.  

 måned, der følger efter den, i hvilken overarbejdet er præsteret, betales  

 dette med et tillæg til timelønnen på 50 pct. efter foranstående regler.
 Stk. 3.  Timelønnen beregnes som 1/1976 (pr. 1.  

 september 1990 1/1924) af den for apoteksassistenten/apoteksdefektricen i  

 henhold til § 2 fastsatte årsløn.
 Stk. 4.  Såfremt overarbejdet ikke er varslet dagen før,  

 bør der tages hensyn til individuelle ønsker om fritagelse for overarbejdet.
Stk. 5.  Deltidsbeskæftigede, som udover den med  

 pågældende aftalte faste arbejdstid udfører tjeneste, der ikke betragtes som  

 overarbejde, honoreres enten med tilsvarende frihed eller med normal timeløn  

 uden tillæg.
Tjeneste, der falder uden for institutionens daglige  

 arbejdstidsnorm, betragtes som overarbejde.
 Stk. 6.  Såfremt en apoteksassistent/apoteksdefektrice  

 tilkaldes til overarbejde efter ved normal arbejdstids ophør at have forladt  

 arbejdspladsen, ydes der 1 times ekstra overtidsbetaling.
Stk. 7.  Ved overarbejde af indtil 2 timers varihed ydes  

 en betalt spisepause på 1/4 time.
Varer overarbejdet ud over 2 timer, udvides  

 spisepausen til 1/2 time.
§ 8.  Ansatte, som efter tjenstlig ordre udfører  

 arbejde mellem kl. 17 og 06, får herfor en tillægsbetaling på 14,15 (fra 1.  

 april 1990 14,51) kr. pr. time.
For hver fulde 3 points udsving i  

 reguleringspristallet ud over 100 (januar 1988 = 100) forhøjes eller  

 nedsættes nævnte beløb med 18 øre.
 Regulering sker på grundlag af reguleringspristallet for januar og juli  

 for tidsrummene henholdsvis 1. april - 30. september og 1. oktober - 31.  

 marts.
Tillægsbetalingen beregnes pr. påbegyndt halve time.
Nævnte  

 tillægsbetaling ydes også for overarbejdstimer, som falder inden for nævnte  

 tidsrum.
 Stk. 2.  For tjeneste på lørdage i tidsrummet fra kl. 14  

 til kl. 24 og på mandage i tidsrummet fra døgnets begyndelse til kl. 04 ydes  

 en tillægsbetaling på 18,58 (fra 1. april 1990 19,04) kr. pr. time.
Tillægsbetalingen beregnes pr. påbegyndt halve time.
Nævnte  

 tillægsbetaling ydes også for overarbejdstimer, som falder inden for nævnte  

 tidsrum.
 Såfremt den ansatte udfører tjeneste på lørdage før kl. 14 som led i en  

 forud tilrettelagt tjeneste, hvoraf halvdelen eller mere udføres efter kl.  

 14, ydes den i 1. afsnit angivne tillægsbetaling for hele tjenesten.
 Såfremt den ansatte udfører tjeneste på mandage inden kl. 6 som led i en  

 forud tilrettelagt tjeneste, der påbegyndes søndag kl. 24 eller tidligere,  

 ydes den i 1. afsnit angivne tillægsbetaling for den del af tjenesten, der  

 ligger mellem søndag kl. 24 og mandag kl. 6.
 Stk. 3.  For tjeneste på søndage og de uden for søndage  

 faldende helligdage, ydes der 1/2 times frihed for hver times tjeneste.  

 Såfremt der ikke er ydet erstatningsfrihed inden udgangen af den 3. måned,  

 der følger efter den, i hvilken søndags-/søgnehelligdagstjenesten er  

 præsteret, ydes der en godtgørelse svarende til 1/3952 (pr. 1. september 1990  

 1/3848) af den til den pågældendes anciennitet svarende nettoårsløn, jf. § 2,  

 stk. 1, og § 5, 2. afsnit.
 Godtgørelsen beregnes pr. påbegyndt halve time.
 Nævnte godtgørelse ydes også for overarbejdstimer, som falder på nævnte  

 dage.
Stk. 4.  For hver fulde 40 (fra 1. september 1990 37)  

 timers normaltjeneste, der er udført i aften- og natperioden, ydes der 3 (fra  

 1. september 1990 2) timers frihed.
Ved tjeneste i aften- og natperioden  

 forstås tjeneste påbegyndt kl. 14.00 eller senere, og som strækker sig ud  

 over kl. 17.00.
Indtjent frihed ifølge 1. afsnit afspadseres time for time i form af hele  

 arbejdsfri dage.
Frihed skal være endelig afspadseret i løbet af det  

 pågældende ferieår.
Hvis dette ikke er sket, afregnes der med  

 overarbejdsbetaling.
Fra 1. september 1990 ydes der endvidere for den i 1. afsnit omfalte  

 tjeneste en tillægsbetaling pr. time svarende til 1/80502 af den til den  

 pågældendes anciennitet svarende nettoårsløn, jf. § 2, stk. 1, samt § 5, 2.  

 afsnit.
Tillægsbetaling beregnes i forhold til den faktisk udførte tjeneste.
Timelønnede § 9.  Apoteksassistenter/apoteksdefektricer, der  

 antages som afløsere under ferie, sygdom og lign. eller til anden midlertidig  

 beskæftigelse, aflønnes med timeløn.
Timelønnen beregnes som 1/1976 (fra 1.  

 september 1990 1/1924) af den til den pågældendes anciennitet svarende  

 årsløn.
 Stk. 2.  Apoteksassistenter/apoteksdefektricer, der er  

 beskæftiget 15 timer og derover ugentlig, overgår dog til aflønning på  

 månedsløn senest 3 måneder efter ansættelsen.
 Stk. 3.  Ved ansættelse som timelønnet apoteksassistent/  

 apoteksdefektrice fastsættes ancienniteten efter reglerne i § 4. Der  

 erhverves ikke yderligere anciennitet under ansættelse som timelønnet  

 apoteksassistent/apoteksdefektrice.
 Stk. 4.  Med hensyn til arbejdstid, overarbejde,  

 søndagstjeneste mv., tillægsbetaling for tjeneste på lørdage og mandage og  

 tillægsbetaling for tjeneste mellem kl. 17 og 06, samt tjenestedragt finder  

 de for månedslønnede apoteksassistenter/apoteksdefektricer gældende regler  

 tilsvarende anvendelse.
Stk. 5.  Timelønnede har - hvor ingen anden  

 afregningsform er fastsat - ret til så vidt mulig ugentlig afregning.
Kan  

 udbetaling ikke finde sted inden for eller i umiddelbar tilslutning til  

 arbejdstiden, kan medarbejderen efter anmodning få beløbet tilsendt.
Ferie § 10.  Ansatte i henhold til nærværende overenskomst  

 er berettiget til ferie efter ferielovens regler.
Stk. 2.  Til ansatte, der er berettiget til ferie med  

 løn, og som ved feriens afholdelse har anden arbejdstid end i det forgående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret har været  

 periodevise ændringer i den faste arbejdstid, tages der ved ferielønnens  

 beregning alene hensyn til arbejdstidsændringer af 1 måneds varighed og  

 derover.
 § 11.  Ansatte, der holder ferie med løn er berettiget  

 til særlig feriegodtgørelse i stedet for ferietillæg efter ferielovens § 14,  

 stk. 1.
Stk. 2.  Beregningsgrundlaget for den særlige  

 feriegodtgørelse er det indkomstskattepligtige beløb for tjenstligt arbejde i  

 optjeningsåret med tillæg af Stk. 3.  I det beløb, der er beregnet efter stk. 2  

 fradrages Stk. 4.  Den særlige feriegodtgørelse udgør 11/2 pct. af  

 beregningsgrundlaget efter stk. 2 og 3.
 Stk. 5.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990 37 timers) arbejdsuge, ydes for  

 sådan tjeneste feriegodtgørelse med 121/2 pct.
Graviditet, barsel og adoption § 12.  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 anvendelse for ansatte efter denne overenskomst.
Tjenestefrihed § 13.  Der tilkommer de ansatte fridage efter de for  

 tjenestemænd gældende regler.
 § 14.  Der kan gives en ansat adgang til  

 tjenestefrihed uden løn i tilfælde, hvor det ikke strider mod vedkommende  

 institutions interesse.
 Tjenestefrihed, under hvilken der ikke optjenes ret til ferie med løn, kan  

 gives i en på forhånd fastlagt periode og for 1 år ad gangen.
 Det er vedkommende institutions ansvar, at der ved tjenestefrihedens ophør  

 er en stilling ledig i institutionen eller i dennes lokalområde.
 § 15.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 § 16.  Styrelsen kan give den ansatte hel eller delvis  

 tjenestefrihed til pasning af et sygt barn, når:
1. det er barnets første sygedag 2. hensynet til barnets forhold gør dette nødvendigt, 3. forholdet på tjenestestedet tillader det, 4. barnet er under 18 år og 5. barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
 Opsigelsesvarsel mv.
 § 17.  Det gensidige opsigelsesvarsel fastsættes i  

 henhold til funktionærloven.
 Stk. 2.  I øvrigt henvises der til de i lov nr. 261 af  

 9. juni 1984 om retsforholdet mellem arbejdsgivere og funktionærer med senere  

 ændringer indeholdte bestemmelser, der i deres helhed kommer til anvendelse  

 på nævnte apoteksassistenter/apoteksdefektricer alene med de afvigelser, der  

 fremgår af denne overenskomst.
Tjenestedragt § 18.  Der ydes apoteksassistenter/apoteksdefektricer  

 fri tjenestedragt.
Overgangsbestemmelser § 19.  Apoteksassistenter/apoteksdefektricer ansat pr.  

 1. april 1989 indplaceres i de i § 2 anførte lønrammer på grundlag af deres  

 anciennitet i henhold til 1987-overenskomsten.
 Apoteksassistenter/apoteksdefektricer ansat pr. 1. april 1990 indplaceres  

 i de i § 2 anførte lønrammer på grundlag af deres lønanciennitet.
Ikrafttræden og opsigelse § 20.  Denne overenskomst har virkning fra 1. april  

 1989, hvor intet andet er anført.
 § 21.  Denne overenskomst kan af enhver af parterne  

 opsiges med 3 måneders varsel til en 31. marts, dog tidligst til den 31.  

 marts 1991.
 Stk. 2.  Fra det tidspunkt at regne, da en opsigelse af  

 overenskomsten får gyldighed, og indtil ny overenskomst indgås, sker  

 aflønning af apoteksassistenter/apoteksdefektricer på grundlag af den på  

 overenskomstens sidste gyldighedsdag gældende aftale om  

 tjenestemandslønninger.
København, den 13. juni 1990 Danske Apoteksassistenters Forening Susanne Engstrøm Finansministeriet P.M.V.
 E.B.
