Landsskatteretskendelse af 27.september 2002 vedr.  

 Lejeindtægt  blandet ejendom uden ejerboligfordeling A klager for indkomståret 1998 over, at skatteankenævnet har  

 anset lejeindtægt ved udlejning af del af parcelhus, 41.098 kr., for  

 personlig  

 indkomst.
Det fremgår af sagens oplysninger, at klageren er  

 hovedanpartshaver i B ApS.
Han har udlejet 20 % af sit parcelhus til dette  

 anpartsselskab, der har anvendt den lejede del som led i selskabets  

 erhvervsudøvelse.
Skatteankenævnet har ved den påklagede ansættelse anset  

 klagerens lejeindtægt ved udlejningen til anpartsselskabet som personlig  

 indkomst.
Til støtte herfor har ankenævnet bl.a. anført, at klagerens ejendom  

 har været delvis udlejet til erhvervsmæssig virksomhed, at det ikke er  

 afgørende hvorvidt der er foretaget vurderingsfordeling eller ej, at al  

 indkomst er personlig indkomst medmindre det er nævnt som en af undtagelserne  

 i  

 personskattelovens § 4, og at kun boliger til beboelse er undtaget.
Endvidere  

 har skatteankenævnet henvist til TfS 1990.557 LSR.
Klagerens revisor har nedlagt påstand om, at resultat af  

 udlejningen skal beskattes som kapitalindkomst.
Til støtte herfor har  

 revisoren  

 bl.a. anført, at afgørelsen TfS 1990.557 LSR ikke er præjudicerende for  

 sagen,  

 idet afgørelsen vedrørte en ejendom med vurderingsfordeling, samt at der skal  

 være tale om en væsentlig erhvervsmæssig udlejning for at overskuddet  

 beskattes  

 som personlig indkomst, jfr. skatteministerens svar refereret i TfS  

 1990.481.
 Landsskatteretten skal  

 udtale:
 Ifølge personskattelovens § 4, stk. 1, nr. 6 omfatter  

 kapitalindkomst det samlede nettobeløb af overskud eller underskud af en-  

 eller  

 to-familiehuse m.v., fritidshuse, ejerlejligheder, grunde og lignende, jfr.  

 ligningslovens § 15 A, samt beregnet lejeværdi af ejendomme omfattet af  

 ligningslovens § 15 C.
Landsskatteretten finder, at den i ovennævnte bestemmelse i  

 personskatteloven indeholdte henvisning til ligningslovens § 15 A må forstås  

 således, at overskud eller underskud af et enfamilieshus, hvorpå der ikke er  

 foretaget vurderingsfordeling, er kapitalindkomst.
Idet klagerens  

 erhvervsmæssige udlejning ikke er så omfattende, at der er foretaget  

 vurderingsfordeling efter ligningslovens § 15 B, stk. 5, jfr.  

 vurderingslovens  

 § 33, stk. 5, finder retten derfor, at overskud ved udlejningen skal opgøres  

 som kapitalindkomst.
