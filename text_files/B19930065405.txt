§ 1 Bekendtgørelse nr. 1095 af 10. december 1992 om grønne marker, sædskifte-  

 og gødningsplaner samt gødningsregnskaber i jordbruget ændres således:
 1. § 4, stk. 4, affattes således:
 »Ved ændring i det planlagte valg af afgrøder samt ved  

 offentliggørelsen af de i § 6, stk. 2, nævnte korrektionsfaktorer skal  

 sædskifte- og gødningsplanen revideres inden der disponeres i henhold til  

 planen.
Andre dispositioner, der afviger fra sædskifte- og gødningsplanen, skal  

 registreres senest 7 dage efter, at dispositionen er foretaget ved ændring af  

 plan eller ved anden registrering, som er tilgængelig for offentlig  

 kontrol.« 2. I § 5, stk. 1, 2. pkt., indsættes efter »skemaer«:  

 »eller sædskifte- og gødningsplansystemer.« 3. § 8, stk. 4, affattes således:
»På anmodning af Plantedirektoratet skal der senest den 31. december  

 indsendes et nøgletalsskema for den afsluttede periode 1. august - 31. juli  

 til direktoratet.
Nøgletalsskemaet udfyldes på grundlag af de oplysninger,  

 som indgår i gødningsregnskabet.
Nøgletalsskemaet skal indeholde en opgørelse  

 af bedriftens samlede behov for og forbrug af kvælstof samt  

 udnyttelsesprocenten for kvælstofindholdet i den udbragte husdyrgødning.  

 Nøgletalsskema kan første gang kræves indsendt for perioden 1. august 1993 -  

 31. juli 1994. I stedet for nøgletalsskema kan et gødningsregnskab for  

 perioden indsendes.« 4. I § 12 indsættes som stk. 3:
»Stk. 3.  Den i § 4, stk. 2, nævnte del af  

 sædskifte- og gødningsplanen skal for perioden 1. august 1993 til 31. juli  

 1994 foreligge den 1. oktober 1993.« § 2 Bekendtgørelsen træder i kraft den 14. august 1993.
