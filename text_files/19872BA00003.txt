Nr BSF 3 Folketingsbeslutning om en forsvarsordning Fremsat af Hans Hækkerup (S) Hjortnæs (S) Arne Jensen (S) Qvist Jørgensen  

 (S) Ingrid Rasmussen (S) Grete Schødts (S) Søgaard (S) Trøjborg (S) den 10. juni 1988 Vedtaget ved anden (sidste) behandling den 30. juni 1988 Folketinget pålægger regeringen inden udgangen af oktober måned 1988 at give Tinget en redegørelse om regeringens politik for løsning af forsvarets opgaver i de nærmeste år.
Redegørelsen skal indeholde regeringens forslag til beslutninger om bevillingsrammer, styrkemål, strukturændringer, rationaliseringer og materielanskaffelser for finansårene 1989, 1990 og 1991. Forslagene skal kunne få virkning allerede i 1989.
Der nedsættes en forsvarskommission, der senest inden udgangen af 1989  

 skal gennemføre en kulegravning af forsvarets opgaver i lyset af den  

 teknologiske udvikling og forholdet mellem Øst og Vest, herunder de  

 stedfindende nedrustningsbestræbelser.
Kommissionens redegørelser skal kunne  

 danne grundlag for en eventuel genforhandling mellem forligspartierne af  

 forsvarsbudgettet for 1991 samt indgåelse af et forsvarsforlig for de  

 følgende år.
Oprindeligt fremsat beslutningsforslag Folketinget pålægger regeringen inden udgangen af oktober måned 1988 at fremlægge forslag til en forsvarsordning for årene 1989-92 til drøftelse i Folketingets Forsvarsudvalg.
