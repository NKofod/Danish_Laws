Efter færdselslovens § 13 er politiet berettiget til at standse ethvert  

 køretøj og lade undersøge, om køretøjet er i lovlig stand.
Hvor det skønnes  

 nødvendigt, kan politiet anmode bilinspektøren om teknisk bistand.
 Politiet kan således overlade til bilinspektøren at undersøge, om der er  

 foretaget konstruktive ændringer ved en knallert, såfremt politiet ikke råder  

 over det nødvendige værktøj eller ikke har det fornødne kendskab til  

 knallertens konstruktion.
 Når adskillelse af en kanllert ikke på rimelig måde kan indpasses i  

 bilinspektørens øvrige arbejde, kan han lade adskillelsen foretage på et  

 værksted, således at hans opgave alene bliver at undersøge og afgive  

 erklæring om de afmonterede dele.
Har bilinspektøren afgivet erklæring, afkræves domfældte den gældende  

 takst herfor, for tiden 150 kr., heri indbefattet eventuelle udgifter til  

 bistand fra værksted.
Er erklæring ikke blevet indhentet, men knallerten  

 adskilt på værksted, afkræves domfældte de faktisk afholdte udgifter til  

 bistand fra værkstedet, dog maksimalt 150 kr.
Endvidere afkræves domfældte  

 eventuelle udgifter til transport af knallerten til og/eller fra  

 undersøgelsen.
 De nævnte omkostninger afkræves ligeledes i sager, der afgøres ved  

 bødeforelæg, bødevedtagelse eller påtalefrafald.
 P.M.V.
 E.B.
/P.
Wiese.
