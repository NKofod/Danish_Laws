 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 171 af 28. april 1985 om  

 driftsforskrifter for luftfart med danske luftfartøjer, § 1, følgende:
1. Referencedokument Ministeriet for Offentlige Arbejders bekendtgørelse nr. 264 af 27. juni  

 1966 om driftsforskrifter for regelmæssig og ikke-regelmæssig offentlig  

 lufttrafik, som ændret ved bekendtgørelse nr. 297 af 11. oktober 1967,  

 herefter benævnt driftsforskrifterne.
2. Definitioner AFIS (Aerodrome Flight Information Service) :
 Flyvepladsflyveinformationstjeneste.
 Banesynsvidde (Runway Visual Range):
 Den afstand, over hvilken en pilot i et luftfartøj på en banes centerlinie  

 kan se enten banens markeringer, banekantlysene eller banens centerlinielys.
 Beslutningshøjde (Decision Altitude DA eller Decision Height -  

 DH):
 En for præcisionsindflyvning angivet højde over havet (DA) eller højde  

 over jorden (DH), i hvilken afbrudt indflyvning kan påbegyndes, hvis den  

 visuelle reference for at kunne fortsætte indflyvningen ikke er opnået.
 Anm.: Højde over havet er angivet med reference til middelvandstand  

 (MSL), og højde over jorden er angivet med reference til banetærsklens  

 niveau.
 Cirkling (Circling):
 En manøvre med visuel reference, som anvendes efter en  

 instrumentindflyvning for at føre et luftfartøj i position til landing på en  

 anden bane end den, til hvilken instrumentindflyvningen er blevet foretaget.
 Forudbestemt punkt (Pre-determined Point - PDP):
Et forudbestemt punkt, hvorfra flyvning kan fortsættes til enten  

 destinations- eller alternativflyvepladsen.
Punktet må ikke ligge mere end 1  

 times flyvning fra destinationsflyvepladsen.
 Grænse for hindringsfrihed (Obstacle Clearance Limit - OCL):
 Den minimumshøjde over flyvepladsens niveau, under hvilken den foreskrevne  

 hindringsfrihed ikke kan overholdes under indflyvning eller i tilfælde af  

 afbrudt indflyvning.
 Hindringsfri højde (Obstacle Clearance Altitude/Height - OCA/OCH):
 Den laveste højde over havet (OCA) eller alternativt den laveste højde  

 over det relevante banetærskel- eller flyvepladssniveau (OCH), fastsat i  

 overensstemmelse med de pågældende kriterier for hindringsfrihed.
 Ikke-præcisionsindflyvning (Non-Precision Approach):
 En instrumentindflyvning, hvorunder der anvendes et eller flere  

 radionavigationshjælpemidler, der kun giver løbende information om  

 luftfartøjets laterale afvigelser fra den tilsigtede indflyvningslinie (NDB,  

 VOR, SRE, ILS uden GP og lignende hjælpemidler).
 Indikeret hastighed (Indicated Airspeed - IAS):
 Den hastighed, der vises på fartmåleren.
 Instrumentindflyvningsprocedure (Instrument Approach Procedure):
En serie forudbestemte manøvrer, som udføres under anvendelse af  

 flyveinstrumenter.
Manøvrerne er beskyttet mod hindringer fra  

 indflyvningspunktet eller fra begyndelsen af en fastsat indflyvningsrute til  

 et punkt, hvorfra landing kan udføres, og i tilfælde af, at landing ikke  

 udføres, til en position, hvor kriterierne for hindringsfrihed, venteflyvning  

 eller strækflyvning gælder.
 Kategori I operation (Category I Operation):
En præcisionsindflyvning med en beslutningshøjde ikke lavere end 60 m (200  

 FT) over banetærsklens niveau.
Banesynsvidden skal være mindst 550 m eller  

 sigtbarheden mindst 800 m.
 Mindste nedgangshøjde (Minimum Descent Altitude/Minimum Descent Height  

 - MDA/H):
En fastsat højde for ikke-præcisionsindflyvning og cirkling.
Den må kun  

 underskrides, hvis fortsat indflyvning kan gennemføres med den krævede  

 visuelle reference.
 Præcisionsindflyvning (Precision Approach):
En instrumentindflyvning, hvorunder der anvendes radiohjælpemidler, der  

 giver løbende information om 1. et luftfartøjs laterale afvigelser fra den  

 tilsigtede indflyvningslinie og 2. dets vertikale afvigelser fra den tilsigtede  

 glidebane (ILS eller PAR).
 Sigtbarhed (Visibility):
 Den horisontale afstand udtrykt i længdeenheder, i hvilken det afhængigt  

 af atmosfæriske forhold er muligt om dagen at identificere iøjnefaldende,  

 ubelyste genstande og om natten iøjnefaldende, belyste genstande.
 Skydækkehøjde (Ceiling):
 Højden over jorden eller vandet af underkanten af det laveste skylag under  

 6000 m (20.000 FT), der dækker mere end halvdelen af himlen, og som  

 rapporteres som BROKEN eller OVERCAST.
 Slutindflyvning (Final Approach):
Den del af en instrumentindflyvningsprocedure, som begynder ved det  

 angivne slutindflyvningspunkt, og som slutter ved et punkt i nærheden af  

 flyvepladsen, fra hvilket landing kan foretages, eller procedure for afbrudt  

 indflyvning påbegyndes.
Hvis der ikke er angivet et slutindflyvningspunkt,  

 begynder slutindflyvning a. ved afslutningen af det sidste procedure- eller basedrej eller b. ved det punkt, hvor luftfartøjet begynder at følge den sidste kurs, som  

 er angivet i indflyvningsproceduren.
 Slutindflyvningspunkt (Final Approach Fix/Final Approach Point -  

 FAF/FAP):
 Det punkt i en ikke-præcisionsindflyvning eller alternativt i en  

 præcisionsindflyvning, hvorfra slutindflyvning påbegyndes.
 Vat:
 Hastighed ved passage af den relevante banetærskel (speed at threshold),  

 baseret på 1,3 gange stallingshastigheden i landingskonfiguration med  

 maksimalt certificeret landingsvægt.
 Vertikal sigtbarhed (Vertical Visibility):
 Den vertikale afstand udtrykt i længdeenheder, i hvilken det afhængigt af  

 atmosfæriske forhold er muligt om dagen at identificere iøjnefaldende,  

 ubelyste genstande og om natten at identificere iøjnefaldende, belyste  

 genstande.
 Anm.: Vertikal sigtbarhed angives kun, når himlen er skjult af tåge,  

 nedbør m.v., og det derfor er umuligt at identificere og afgive oplysninger  

 om skyer.
3. Anvendelsesområde 3.1 Denne BL fastsætter bestemmelser for IFR-flyvning med danske  

 flyvemaskiner.
 3.2 Denne BL fastsætter endvidere bestemmelser for IFR-flyvning med  

 udenlandsk registrerede flyvemaskiner, der opereres i henhold til en dansk  

 driftstilladelse, jf. luftfartslovens § 4, stk. 2.
4. Generelt 4.1 Denne BL fastsætter planlægnings- og operationelle minima for start og  

 landing med flyvemaskiner.
 4.2 Bestemmelserne i pkt. 6.2.1 om præcisionsindflyvning gælder for  

 kategori I-operationer.
 4.3 Før påbegyndelse af en flyvning skal luftfartøjschefen gøre sig  

 bekendt med de procedurer, der kan komme til anvendelse ved start, landing og  

 afbrudt indflyvning på de flyvepladser, der er nævnt i driftsflyveplanen.
4.3.1 Luftfartøjschefen skal a. bestemme planlægningsminima, jf. afsnit 5, samt b. bestemme de operationelle minima, jf. afsnit 6, der skal gælde for  

 påbegyndelse af de pågældende start- og indflyvningsprocedurer.
 4.3.2 For erhvervsmæssig lufttransport af passagerer, post og/eller fragt,  

 skal de minima, der er nævnt i pkt. 4.3.1, bestemmes af det pågældende  

 luftfartsforetagende for enhver flyveplads, der anvendes i foretagendets  

 virksomhed.
 4.3.3 De minima, der bestemmes i overensstemmelse med pkt. 4.3.1 og pkt.  

 4.3.2, må ikke være lavere end de minima, der er fastsat af det pågældende  

 lands luftfartsmyndighed.
 4.4 En instrumentindflyvningsprocedure må kun påbegyndes, hvis  

 sigtbarheden eller banesynsvidden i sætningszonen er rapporteret lig med  

 eller større end den værdi, der følger af pkt.4.3.1 b.
 4.4.1 En instrumentindflyvning betragtes som påbegyndt, når flyvemaskinen  

 passerer slutindflyvningspunktet (FAF/FAP) eller et tilsvarende punkt.
 4.4.2 Hvis FAF/FAP eller et tilsvarende punkt ikke kan defineres, skal  

 luftfartøjschefen træffe beslutning om fortsættelse eller afbrydelse af  

 indflyvningen før passage af højden 1000 FT over flyvepladsens niveau.
 4.4.3 Hvis en flyvemaskine under instrumentindflyvningsproceduren har  

 passeret FAF/FAP eller et tilsvarende punkt, og sigtbarheden/banesynsvidden  

 derefter rapporteres lavere end den fastsatte mindsteværdi, kan indflyvningen  

 fortsættes, og landing udføres, hvis luftfartøjschefen på beslutningshøjden  

 eller ved mindste nedgangshøjde har mindst en af følgende visuelle referencer  

 til landingsbanen tydeligt i sigte eller identificerbar:
a.
Dele af indflyvningslysene.
b.
Banetærsklen.
c.
Tærskelmarkeringen.
d.
Tærskellysene.
e.
Tærskelidentifikationslysene.
f.
Det visuelle glidebanesystem.
g.
Sætningszonemarkeringen.
h.
Sætningszonelysene.
i.
Banekantlysene.
j.
For ikke-præcisionsindflyvning endvidere anden visuel reference  

 godkendt af Statens Luftfartsvæsen.
4.5 En cirklingsprocedure må kun påbegyndes, hvis a. vertikalsigtbarhed/skydækkehøjde er rapporteret lig med eller større  

 end den fastsatte MDH for cirkling, og b. sigtbarheden er rapporteret lig med eller større end den værdi, der er  

 fastsat i pkt. 6.2.3.2.
4.6 En visuel indflyvning må kun påbegyndes, hvis a. sigtbarheden eller banesynsvidden er rapporteret lig med eller større  

 end værdien i pkt. 6.2.4, og b. luftfartøjschefen kan opretholde visuel reference til terrænet.
 4.7 Start og landing om natten må kun finde sted på baner udstyret med  

 lysanlæg, der er offentliggjort i det pågældende lands AIP, eller opfylder de  

 specifikationer, der er fastsat af det pågældende lands luftfartsmyndighed.
5. Planlægningsminima 5.1 En flyvning må kun påbegyndes, når de senest foreliggende  

 meteorologiske oplysninger, jf. bilaget til denne BL, angiver, at  

 sigtbarheden samt vertikalsigtbarheden/skydækkehøjden på  

 destinationsflyvepladsen og mindst en af de alternativflyvepladser, der er  

 opført i driftsflyveplanen, ved beregnet ankomsttid vil være lig med eller  

 bedre end de værdier, der er angivet i henholdsvis pkt. 5.5 og 5.6, beregnet  

 for den indflyvningsprocedure, som planlægges anvendt.
5.2 Når der ikke foreligger en flyvepladsudsigt, anses flyvepladsen for at  

 være under minima i planlægningsmæssig henseende.
Når flyvetiden ikke  

 overstiger en time, kan planlægning af flyvning imidlertid baseres på  

 aktuelle vejrmeldinger fra destinationsflyvepladsen.
 Anm.: En sådan planlægning kræver en omhyggelig overvejelse af alle  

 relevante data, såsom den generelle vejrsituation og dennes forventede  

 udvikling, årstids- og døgnbestemte aspekter m.v.
5.3 Hvis vejret på destinationsflyvepladsen ved beregnet ankomsttid ikke  

 opfylder værdierne i pkt. 5.5, må en flyvning kun påbegyndes, hvis  

 driftsflyveplanen indeholder to alternativflyvepladser.
Heraf skal den ene  

 opfylde kravene i pkt. 5.5 og den anden kravene i pkt. 5.6.
 5.4 Planlægges en flyvning med forudbestemt punkt (PDP), skal  

 planlægningsminima for destinationsflyvepladsen opfylde kravene i pkt. 5.6.
5.5 Destinationsflyveplads 5.5.1 Sigtbarhed * Dog 1000 meter, når der udføres erhvervsmæssig lufttransport af  

 passagerer, post og/eller fragt, og hvor flyvebesætnignen består af en pilot.
 5.5.1.1 For cirkling fremgår minimum sigtbarheden af pkt. 6.2.3.2.
5.5.2 Vertikalsigtbarhed/skydækkehøjde 5.5.2.1 Ved cirkling skal skydækkehøjden mindst være lig med MDH bestemt  

 for cirkling, jf. pkt. 6.2.3.3.
 5.5.3 De indflyvningslys, der er nævnt i tabellerne i pkt. 5.5.1 og pkt.  

 5.5.2, skal være placeret direkte i banens forlængede centerlinie og være  

 forsynede med tværbarre(r).
5.6 Alternativflyveplads For alternativflyvepladser med indflyvningsprocedurer, d.v.s. præcision,  

 ikke-præcision eller cirkling, gælder værdierne i pkt. 5.5.1 og pkt. 5.5.2  

 med et tillæg på 1000 m, respektive 300 FT.
6. Operationelle minima 6.1 Start 6.1.1 For start skal der bestemmes mindsteværdier for sigtbarhed eller  

 banesynsvidde samt for vertikalsigtbarhed/skydækkehøjde.
Disse værdier skal  

 bestemmes under hensyntagen til de eksisterende visuelle hjælpemidler på  

 vedkommende flyveplads og flyvemaskinens præstationsevne.
 6.1.2 Minimum sigtbarhed og banesynsvidde fremgår af nedenstående tabel.
 Retningslinier for inddeling af flyvemaskiner i kategorier findes under  

 afsnit 7.
 6.1.2.1 For start på flyvninger, der udføres i overensstemmelse med  

 driftsforskrifterne, og hvor flyvebesætningen består af en pilot, skal  

 værdien for sigtbarhed/banesynsvidde forøges med 200 m i forhold til, hvad  

 der er foreskrevet i pkt. 6.1.2.
6.1.3 Vertikalsigtbarhed kan sættes lig med nul, hvis de opgivne  

 præstationsoplysninger (performance information) for den pågældende  

 flyvemaskine viser, at eventuelle hindringer i udflyvningssektoren gældende  

 ved IFR-flyvninger kan overflyves med den krævede hindringsfrihed for den  

 pågældende flyvemaskine.
I modsat fald skal udflyvningen foregå VMC.
 6.1.4 For flyvning med to-motorede flyvemaskiner, hvor flyvning udføres i  

 medfør af driftsforskrifterne, gælder, at start udført fra en flyveplads,  

 hvis aktuelle vejrforhold ligger under planlægningsværdierne for flyvepladsen  

 anvendt som destinationsflyvepalds, kun må finde sted, hvis der inden for en  

 afstand, der svarer til 60 minutters flyvning med normal marchfart fra  

 startstedet, findes en flyveplads, der opfylder forudsætningerne for at kunne  

 anvendes som alternativflyveplads, jf. pkt. 5.6.
6.2 Landing 6.2.1 Præcisionsindflyvning 6.2.1.1 For præcisionsindflyvning skal der bestemmes mindsteværdi for  

 sigtbarhed eller banesynsvidde samt beslytningshøjde (DA eller DH).
 6.2.1.2 Minimum sigtbarhed og banesynsvidde fremgår af nedenstående tabel.
 Hvis autopiloten anvendes ned til beslutningshøjden, kan ovennævnte  

 banesynsvidde på 550 m anvendes for baner, der er udstyret med højintensive  

 banekantlys og enten centerlinie- eller sætningszonelys.
 6.2.1.2.1 For præcisionsindflyvninger, der udføres i forbindelse med  

 flyvninger i overensstemmelse med driftsforskrifterne og hvor  

 flyvebesætningen består af en pilot, skal værdien for  

 sigtbarhed/banesynsvidde forøges med 200 m i forhold til, hvad der er  

 foreskrevet i pkt. 6.2.1.2.
6.2.1.3 DA/DH må ikke bestemmes lavere end den angivne grænse for  

 hindringsfrihed (OCL) for det pågældende indflyvningshjælpemiddel eller den  

 hindringsfri højde (OCA/H-værdi), der er angivet for den pågældende kategori  

 af flyvemaskine.
DH må dog ikke bestemmes lavere end 200 FT.
 6.2.1.3.1 For præcisionsindflyvninger, der udføres i forbindelse med  

 flyvninger i overensstemmelse med driftsforskrifterne og hvor  

 flyvebesætningen består af en pilot, skal DA/DH-værdien forøges med 50 FT i  

 forhold til, hvad der er foreskrevet i pkt. 6.2.1.3.
6.2.2 Ikke-præcisionsindflyvning 6.2.2.1 For ikke-præcisionsindflyvning skal der bestemmes mindsteværdi for  

 sigtbarhed eller banesynsvidde samt værdi for mindste nedgangshøjde  

 (MDA/MDH).
 6.2.2.2 Minimum sigtbarhed og banesynsvidde fremgår af nedenstående tabel.
 6.2.2.2.1 For ikke-præcisionsindflyvninger, der udføres i forbindelse med  

 flyvninger i overensstemmelse med driftsforskrifterne og hvor  

 flyvebesætningen består af en pilot, skal værdien for  

 sigtbarhed/banesynsvidde forøges med 200 m i forhold til, hvad der er  

 foreskrevet i pkt. 6.2.2.2.
6.2.2.3 MDA/MDH må ikke bestemmes lavere end den angivne OCL-værdi for det  

 pågældende indflyvningshjælpemiddel eller den OCA/H-værdi, der er angivet for  

 den pågældende kategori af flyvemaskine.
MDH må dog ikke bestemmes lavere end  

 værdierne i nedenstående tabel.
 6.2.2.3.1 For ikke-præcisionsindflyvninger, der udføres i forbindelse med  

 flyvninger i overensstemmelse med driftsforskrifterne, og hvor  

 flyvebesætningen består af en pilot, skal MDA/MDH-værdien forøges med 50 FT i  

 forhold til, hvad der er foreskrevet i pkt. 6.2.2.3.
6.2.3 Cirkling 6.2.3.1 For cirkling skal der bestemmes laveste værdi for sigtbarhed samt  

 mindste nedgangshøjde (MDA/MDH).
 6.2.3.2 Minimum sigtbarhed fremgår af nedenstående tabel.
 6.2.3.3 MDA/MDH må ikke bestemmes lavere end den publicerede  

 minimumscirklingshøjde for flyvepladsen (minimum circling height/ altitude)  

 eller den angivne OCA/H-værdi for den pågældende kategori af flyvemaskine.  

 MDH må dog ikke bestemmes lavere end værdierne i nedenstående tabel.
 6.2.3.3.1 For cirkling i forbindelse med flyvninger, der udføres i  

 overensstemmelse med driftsforskrifterne, og hvor luftfartøjschefen ikke  

 opfylder kvalifikationskravene i driftsforskrifternes kapitel 9, skal  

 MDA/MDH-værdien forøges med 200 FT i forhold til, hvad der er foreskrevet i  

 pkt. 6.2.3.3.
 6.2.3.4 Mistes den visuelle reference til banen, banelyssystemerne eller  

 de særligt specificerede cirklingshjælpemidler under cirklingsmanøvren, skal  

 en på forhånd fastlagt procedure for afbrudt indflyvning påbegyndes.
 6.2.3.4.1 Hvis den pågældende luftfartsmyndighed har fastsat eller  

 godkendt særlige procedurer for cirkling og afbrudt indflyvning, skal disse  

 følges.
6.2.4 Visuel indflyvning Sigtbarheden eller banesynsvidden skal være mindst 800 m respektive 750 m.
7. Inddeling af flyvemaskiner i kategorier Flyvemaskiner inddeles i kategorier efter følgende retningslinier:
Kategori A Vat mindre end 91 kts IAS.
Kategori B Vat 91 kts eller mere, men mindre end 121 kts IAS.
Kategori C Vat 121 kts eller mere, men mindre end 141 kts IAS.
Kategori D Vat 141 kts eller mere, men mindre end 166 kts IAS.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, et luftfartsforetagende, der overtræder  

 bestemmelserne i pkt. 4.3.2.
 10.2 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en luftfartøjschef, der overtræder  

 bestemmelserne i pkt. 4.3 og pkt. 4.3.1.
 10.3 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
11. Ikrafttræden 11.1 Denne BL træder i kraft den 1. juni 1996.
 11.2 Samtidig ophæves BL 5-10, 3. udgave af 1. september 1986.
Statens Luftfartsvæsen, den 11. april  

 1996 V.K.H.
Eggers /M.
Dambæk Under henvisning til BL 5-10, afsnit 5, Planlægningsminima, bør de senest  

 foreliggende meteorologiske oplysninger prioriteres på følgende måde:
1. Generelt 1.1 Planlægning af flyvning baseres normalt på den senest foreliggende  

 flyvepladsudsigt (TAF). Foreligger der imidlertid en landingsudsigt (TREND),  

 erstatter denne inden for dens gyldighedsperiode den foreliggende  

 flyvepladsudsigt.
1.2 Når der ikke foreligger en flyvepladsudsigt, anses flyvepladsen for at  

 være under minima i planlægningsmæssig henseende.
Når flyvetiden ikke  

 overstiger en time, kan planlægning af flyvning imidlertid baseres på  

 aktuelle vejrmeldinger fra destinationsflyvepladsen.
 Anm.: En sådan planlægning kræver en omhyggelig overvejelse af alle  

 relevante data, såsom den generelle vejrsituation og dennes forventede  

 udvikling, årstids- og døgnbestemte aspekter m.v.
2. Anbefalet anvendelse af ændringsindikatorer i  

 flyveplads- og landingsudsigter 2.1 FM og BECMG (FM, TL eller AT) 2.1.1 Forringelse Når vejrforholdene forringes fra over eller lig med minima til forhold  

 under minima, anses flyvepladsen for at være under minima fra 1. ændringsperiodens begyndelse (når ændringen i TAF  

 angives med BECMG og i TREND med BECMG FM TL), 2. tidspunktet for ændringens forventede indtræden  

 (når ændringen i TAF angives med FM og i TREND med BECMG FM eller BECMG AT),  

 eller 3. fra landingsudsigtens begyndelsestidspunkt (når  

 BECMG eller BECMG TL er anvendt).
2.1.2 Forbedring Når vejrforholdene forbedres fra under minima til forhold lig med eller  

 over minima, anses flyvepladsen for at være under minima indtil 1. ændringsperiodens udløb (når ændringen i TAF  

 angives med BECMG og i TREND med BECMG FM TL), 2. tidspunktet for ændringens forventede indtræden  

 (når ændringen i TAF angives med FM og i TREND med BECMG TL eller BECMG AT),  

 eller 3. fra landingsudsigtens udløb (når BECMG eller BECMG  

 FM er anvendt).
 Anm.: Hvis flyvepladsudsigten (TAF) for destinationsflyvepladsen  

 indikerer, at forholdene vil være under de anvendelige minima, medens  

 aktuelle meldinger viser, at minima er opnået, eller det af TREND-type  

 landingsudsigten fremgår, at minima vil være opnået ved det forventede  

 ankomsttidspunkt, kan flyvepladsen anses for at være over minima, selv om der  

 ikke er modtaget en ændret eller ny TAF.
2.2 TEMPO (FM og/eller TL) og PROB 2.2.1 Forringelse Ved forringelse af forhold fra over eller lig med minima til forhold under  

 minima:
2.2.1.1 Vejr af bygetype (eksklusive torden) Hvis flyvepladsen er destination, kan den anses for at være over minima.
 Anvendelse af flyvepladsen som alternativ bør så vidt muligt undgås, og  

 hvis dette er uigennemførligt, bør der medtages ekstra brændstofreserve.
2.2.1.2 Andre vejrtyper (eksklusive torden) Flyvepladsen anses for at være under minima i TEMPO- eller PROB-perioden.
2.2.2 Forbedring Ved forbedring af forhold fra under minima til forhold lig med eller over  

 minima anses flyvepladsen for at være under minima også i TEMPO-eller  

 PROB-perioden.
2.3 PROB TEMPO Ved planlægning kan der ses bort fra disse.
