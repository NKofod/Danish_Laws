 I medfør af § 76 i lov om boligbyggeri, jf. lovbekendtgørelse nr. 135 af  

 25. februar 1992, som ændret ved § 3 i lov nr. 380 af 20. maj 1992, ved lov  

 nr. 1047 af 23. december 1992 og ved lov nr. 181 af 14. april 1993,  

 fastsættes efter bemyndigelse:
Reglernes anvendelsesområde § 1.  Bekendtgørelsen finder anvendelse på:
Stk. 2.  For ungdomsboliger, der tilhører almennyttige  

 boligselskaber, gælder reglerne for almennyttig boligvirksomhed.
Bestemmelsen  

 i § 18 gælder dog for disse ungdomsboliger.
Lejefastsættelse, budgetlægning, regnskab  

 og revision § 2.  Lejen skal fastsættes således, at den sammen med  

 institutionens øvrige indtægter, herunder eventuel driftsstøtte og  

 huslejetilskud, giver mulighed for at afholde de udgifter, der er forbundet  

 med driften, herunder passende henlæggelser til planlagt og periodisk  

 vedligeholdelse, henlæggelser til fornyelser og afvikling af opsamlet  

 driftsunderskud.
Stk. 2.  Lejen skal fordeles på boligerne under hensyn  

 til disses indbyrdes værdi.
Lejen for erhvervslejemål, garager og lignende  

 fastsættes efter reglerne i lov om lejeregulering af erhvervslokaler m.v.
 Stk. 3.  Institutionen skal årligt henlægge passende  

 beløb til:
Stk. 4.  Eventuelle opsamlede driftsunderskud skal  

 afvikles over højst 5 år.
Kommunalbestyrelsen kan i særlige tilfælde tillade,  

 at afviklingen skal ske over en længere periode, såfremt dette skønnes at  

 være påkrævet for ungdomsboligernes videreførelse.
Afviklingsperioden bør dog  

 normalt ikke udstrækkes over længere end 10 år.
Eventuel underfinansiering  

 skal budgetteres afviklet over højst 5-10 år.
 Stk. 5.  Lejen ved boligernes ibrugtagning skal  

 fastsættes foreløbig, således at der ved udlejningen tages forbehold om  

 senere lejeregulering, når byggeregnskabet er godkendt og den endelige  

 finansiering er foretaget.
 Stk. 6.  Institutionens kontante midler skal, bortset  

 fra en kontant beholdning, der skal holdes på det lavest mulige niveau,  

 anbringes på særskilt konto i institutionens navn i pengeinstitut eller i  

 realkredit- eller statsobligatoner, noteret på fondsbørsen i København.  

 Obligationerne skal anbringes på særskilt depotkonto noteret på  

 institutionens navn i Værdipapircentralen.
Stk. 7.  Samtlige institutionens ind- og udbetalinger  

 skal foregå direkte over en særskilt konto oprettet i institutionens navn i  

 et pengeinstitut.
Dette krav omfatter såvel institutionens indtægter,  

 udgifter, deposita og eventuel forudbetalt leje, som indbetaling af beløb fra  

 salg eller udtrækning af institutionens obligationer.
§ 3.  Institutionens bestyrelse skal en gang årligt  

 lade foretage en gennemgang af ejendommens vedligeholdelsestilstand.
På  

 baggrund af gennemgangen udarbejdes en rapport om ejendommens  

 vedligeholdelsestilstand.
Rapporten skal indeholde oplysning om hvilke  

 vedligeholdelsesarbejder, der planlægges udført i det kommende regnskabsår,  

 tidspunktet herfor samt en angivelse af de skønnede udgifter hertil.  

 Endvidere skal rapporten indeholde en vurdering af, hvilke  

 vedligeholdelsesarbejder der skønnes nødvendige at udføre inden for en  

 periode på 10 år.
 Stk. 2.  Den i stk. 1 nævnte rapport indsendes til  

 kommunalbestyrelsen senest 3 måneder før regnskabsårets begyndelse samtidig  

 med budgettet, jf. § 4, stk. 1. Rapporten indsendes første gang i forbindelse  

 med budgettet for institutionens 2. regnskabsår.
§ 4.  Institutionens bestyrelse skal hvert år  

 udarbejde et budget over institutionens indtægter og udgifter for det  

 følgende år.
Samtidig med budgettet udfylder bestyrelsen et spørgeskema om  

 budgettet, svarende til det af Bygge- og Boligstyrelsen udarbejdede  

 budgetspørgeskema.
Budgettet og spørgeskemaet indsendes til  

 kommunalbestyrelsen senest 3 måneder før regnskabsårets begyndelse.
Stk. 2.  Driftsbudget for institutionen skal udarbejdes  

 ved benyttelse af Bygge- og Boligstyrelsens budgetskema eller ved anvendelse  

 af tilsvarende kontoplan.
Driftsbudgettet skal udarbejdes så betids, at  

 eventuelle lejeforhøjelser kan træde i kraft ved regnskabsårets begyndelse,  

 jf. § 5, stk. 2.
 § 5.  Regnskabsåret er 1. august til 31. juli.
Stk. 2.  Den årlige lejeregulering foretages med  

 virkning fra regnskabsårets begyndelse.
Lejeforhøjelser kan gennemføres med 3  

 måneders varsel eller 1 måneds varsel, såfremt der i lejeaftalen er taget  

 forbehold herom.
Stk. 3.  Forhøjelse af lejen skal varsles skriftligt  

 over for den enkelte lejer og indeholde oplysning om forhøjelsens størrelse,  

 dens beregning samt grunden til forhøjelsen.
Forhøjelse som følge af  

 forbedringer og lignende kan først varsles til ikrafttræden fra det  

 tidspunkt, forbedringen er udført.
Der må tages nødvendige forbehold om  

 kommunalbestyrelsens godkendelse af forhøjelsen.
 § 6.  Årsregnskabet for institutionen skal opstilles i  

 overensstemmelse med den af Bygge- og Boligstyrelsen udarbejdede kontoplan.  

 Årsregnskabet skal give et retvisende billede på baggrund af bestemmelserne i  

 lov om boligbyggeri og denne bekendtgørelse af institutionens aktiver og  

 passiver, dens økonomiske stilling samt resultat.
Stk. 2.  I tilknytning til årsregnskabet afgiver  

 institutionens bestyrelse en årsberetning, hvori der nærmere redegøres for  

 den økonomiske udvikling og udlejningssituationen i regnskabsåret, samt for  

 forhold som revisor måtte have påtalt ved den løbende revision.
Herudover  

 redegøres for eventuelle særlige økonomiske problemer i institutionen og for  

 de foranstaltninger, der er eller påtænkes iværksat til løsning af  

 problemerne.
Stk. 3.  Samtidig med årsregnskabets aflæggelse udfylder  

 institutionens bestyrelse et spørgeskema i tilknytning til regnskabet,  

 svarende til det af Bygge- og Boligstyrelsen udarbejdede spørgeskema om  

 institutionens drifts-og regnskabsforhold.
Spørgeskemaet skal påtegnes af  

 revisor.
 Stk. 4.  Institutionens bestyrelse skal hvert år senest  

 6 måneder efter regnskabsårets slutning indsende regnskabet tillige med  

 bestyrelsens beretning, spørgeskemaet og udskrift af revisionsprotokollen til  

 kommunalbestyrelsen.
 § 7.  Regnskabet revideres af en statsautoriseret  

 revisor eller registreret revisor.
 Stk. 2.  Revisionen skal foretages i overensstemmelse  

 med god revisionsskik og Bygge- og Boligstyrelsens revisionsinstruks for  

 ungdomsboliginstitutioners regnskaber.
 Stk. 3.  Revisor har adgang til at efterse alt  

 regnskabsmateriale og alle beholdninger og har krav på at få alle de  

 oplysninger og den bistand, som anses nødvendig for udførelsen af revisionen.
 Stk. 4.  Revisor skal straks foretage indberetning til  

 institutionens bestyrelse og kommunalbestyrelsen, såfremt revisor konstaterer  

 uregelmæssigheder af væsentlig betydning for institutionens økonomiske drift.  

 Revisor skal ligeledes foretage indberetning til institutionens bestyrelse og  

 kommunalbestyrelsen, såfremt der opstår usikkerhed om, hvorvidt institutionen  

 kan overholde sine økonomiske forpligtelser.
Stk. 5.  Til brug for bestyrelsen skal revisor føre  

 revisionsprotokol.
Bestyrelsen skal nøje gennemgå protokollen, der forelægges  

 på ethvert bestyrelsesmøde, og enhver protokoltilførsel skal underskrives af  

 samtlige bestyrelsesmedlemmer.
 § 8.  Såfremt administrationen af  

 ungdomsboliginstitutionen varetages af en forretningsfører, skal  

 forretningsføreren under udøvelsen af hvervet iagttage god  

 forretningsførerskik.
Kommunernes tilsyn § 9.  Kommunalbestyrelsen fører tilsyn med  

 ungdomsboliginstitutioner, hvis ejendomme er beliggende i kommunen.
Stk. 2.  Kommunalbestyrelsen skal godkende  

 institutionens vedtægter.
Kommunalbestyrelsen skal påse, at institutionens  

 vedtægter er i overensstemmelse med den af Bygge- og Boligstyrelsen  

 udarbejdede normalvedtægt.
 Stk. 3.  Kommunalbestyrelsen påser, at ejendommen  

 anvendes i overensstemmelse med formålet i institutionens vedtægter.
 § 10.  Kommunalbestyrelsen skal hvert år godkende et  

 af institutionens bestyrelse udarbejdet budget, hvori institutionens  

 indtægter og udgifter fastsættes for det følgende år.
 Stk. 2.  Kommunalbestyrelsen påser, at institutionens  

 bestyrelse indsender budgettet, budgetspørgeskemaet og  

 vedligeholdelsesrapporten til kommunalbestyrelsen hvert år senest 3 måneder  

 før regnskabsårets begyndelse.
 Stk. 3.  Kommunalbestyrelsen påser, at lejen fastsættes  

 som anført i § 2 og reguleres som anført i § 5. Kommunalbestyrelsen kan til  

 opfyldelse heraf kræve ændringer i budgettet og lejefastsættelsen.
§ 11.  Kommunalbestyrelsen skal hvert år godkende  

 institutionens regnskab.
Kommunalbestyrelsen påser, at regnskabsmaterialet  

 indsendes til kommunalbestyrelsen senest 6 måneder efter regnskabsårets  

 slutning.
Kommunalbestyrelsen skal i forbindelse med regnskabets godkendelse  

 nøje påse, Stk. 2.  Kommunalbestyrelsen skal endvidere påse, at der  

 i institutionens navn oprettes konti, som anført i § 2, stk. 6, samt påse, at  

 samtlige indtægter og udgifter henholdsvis ind- og udbetales over den i § 2,  

 stk. 7 nævnte konto.
 Stk. 3.  Har revisor fremsat kritiske bemærkninger til  

 regnskabet eller forretningsgangen, eller finder kommunalbestyrelsen, at der  

 iøvrigt er grundlag for kritik, skal kommunalbestyrelsen pålægge  

 institutionens bestyrelse at foretage de nødvendige foranstaltninger.  

 Kommunalbestyrelsen kan pålægge bestyrelsen, at institutionen søger rejst  

 erstatningskrav overfor forretningsfører, bestyrelsesmedlemmer eller andre,  

 der har påført institutionen tab som følge af kritisable dispositioner eller  

 udvist forsømmelighed.
§ 12.  Kommunalbestyrelsen skal straks foretage  

 indberetning til Bygge- og Boligstyrelsen, såfremt den konstaterer  

 uregelmæssigheder af væsentlig betydning for institutionens eller ejendommens  

 drift.
Af indberetningen skal fremgå kommunalbestyrelsens indstilling samt  

 oplysning om, hvilke foranstaltninger kommunalbestyrelsen har truffet eller  

 agter at træffe.
Det samme gælder, hvis kommunalbestyrelsen konstaterer, at  

 institutionen ikke kan opfylde sine økonomiske forpligtelser, hvis der opstår  

 udlejningsvanskeligheder af mere permanent karakter, eller hvis  

 institutionens bestyrelse foretager indberetning om huslejeaktioner.
 Stk. 2.  Kommunalbestyrelsen kan udpege en revisor til  

 at foretage en fornyet revision af institutionens regnskaber.
Stk. 3.  Kommunalbestyrelsen kan til sikring af  

 institutionens forsvarlige drift og administration træffe de  

 foranstaltninger, som den finder nødvendig.
Kommunalbestyrelsen kan herunder  

 udpege en forretningsfører til midlertidigt at overtage institutionens  

 administration.
§ 13.  Institutionens bestyrelse skal straks foretage  

 indberetning til kommunalbestyrelsen, såfremt den konstaterer  

 uregelmæssigheder af væsentlig betydning for institutionens eller ejendommens  

 drift.
Det samme gælder, hvis bestyrelsen konstaterer, at institutionen ikke  

 kan opfylde sine økonomiske forpligtelser, hvis der opstår  

 udlejningsvanskeligheder af mere permanent karakter, eller hvis der  

 iværksættes huslejeaktioner.
 Stk. 2.  Institutionens bestyrelse, forretningsføreren  

 og revisor skal på forlangende give kommunalbestyrelsen og Bygge- og  

 Boligstyrelsen enhver oplysning om institutionens forhold til belysning af,  

 om den ledes og drives i overensstemmelse med bestemmelserne i lov om  

 boligbyggeri, regler udfærdiget i medfør heraf og institutionens vedtægter.
 § 14.  Kommunalbestyrelsen godkender den foreløbige  

 leje ved institutionens ibrugtagning, forhøjelser af lejen, den endelige leje  

 samt lejeforhøjelser som følge af udførte forbedringer eller ombygninger.  

 Institutionens bestyrelse indsender ansøgning om godkendelse af lejen til  

 kommunalbestyrelsen senest samtidig med, at udlejningen påbegyndes eller  

 forhøjelse af lejen varsles.
 § 15.  Kommunalbestyrelsen skal godkende:
Stk. 2.  Ansøgning om kommunalbestyrelsens godkendelse i  

 de i stk. 1 nævnte tilfælde indsendes af institutionens bestyrelse.  

 Ansøgningen skal indeholde en redegørelse for finansieringen af de påtænkte  

 foranstaltninger og for omfanget af eventuelle nødvendige lejeforhøjelser.
I  

 de i stk. 1, nr. 5 og 6, nævnte tilfælde skal ansøgningen være ledsaget af  

 beboerrådets indstilling.
I det i stk. 1, nr. 6, nævnte tilfælde skal  

 ansøgningen være anbefalet af boligselskabets kompetente organ.
Stk. 3.  Såfremt kommunalbestyrelsen meddeler  

 godkendelse i de i stk. 1 nævnte tilfælde, giver kommunalbestyrelsen  

 samtidigt meddelelse herom til Kongeriget Danmarks Hypotekbank og  

 Finansforvaltning.
I de i stk. 1, nr. 5 og 6, nævnte tilfælde giver  

 kommunalbestyrelsen tillige meddelelse til Bygge- og Boligstyrelsen.
 § 16.  Bygge- og Boligstyrelsen skal godkende:
 Stk. 2.  Ansøgning om Bygge- og Boligstyrelsens  

 godkendelse i de i stk. 1 nævnte tilfælde indsendes af institutionens  

 bestyrelse til kommunalbestyrelsen, som indsender ansøgningen til Bygge- og  

 Boligstyrelsen med kommunalbestyrelsens indstilling.
§ 17.  Kommunalbestyrelsen påser, at ejendommens  

 vedligeholdelsestilstand er forsvarlig.
Kommunalbestyrelsen påser endvidere,  

 at institutuionens bestyrelse lader foretage en gennemgang af ejendommens  

 vedligeholdelsestilstand i overensstemmelse med § 3. Kommunalbestyrelsen kan  

 påbyde udførelse af nødvendige vedligeholdelsesarbejder.
§ 18.  Kommunalbestyrelsen påser, at ungdomsboligerne  

 udlejes til unge uddannelsessøgende og andre unge med særligt behov derfor.  

 For ungdomsboliger opført med statsstøtte i medfør af den før 1. januar 1978  

 gældende lovgivning, er den berettigede personkreds dog kun unge  

 uddannelsessøgende.
For unge flygtninges adgang til at opnå bolig gælder  

 Boligstyrelsens bekendtgørelse nr. 105 af 10. marts 1987.
 Stk. 2.  Kommunalbestyrelsen påser, at udlejningen af  

 ungdomsboliger sker efter retningslinier, der tager hensyn til de  

 boligsøgendes uddannelsesmæssige, økonomiske og sociale forhold.
 Stk. 3.  Kommunalbestyrelsen kan tillade, at reglerne i  

 stk. 1 og 2, for udlejning af ungdomsboliger midlertidigt fraviges for at  

 imødegå væsentlige udlejningsvanskeligheder.
§ 19.  Kommunalbestyrelsen skal godkende afhændelse af  

 inventar, hvortil der er ydet monteringslån, såfremt der ikke samtidigt sker  

 genanskaffelse.
Kommunalbestyrelsens afgørelse heraf kan ikke indbringes for  

 anden administrativ myndighed.
Stk. 2.  Nettoprovenu ved salg efter stk. 1., samt de  

 midler, der er henlagt til fornyelse heraf, skal indbetales til Kongeriget  

 Danmarks Hypotekbank og Finansforvaltning som ekstraordinært afdrag på  

 monteringslånet.
Kommunalbestyrelsen skal overfor Hypotekbanken attestere  

 beløbets størrelse.
 § 20.  Kommunalbestyrelsens afgørelser efter dette  

 kapitel kan ikke indbringes for anden administrativ myndighed.
Kongeriget Danmarks Hypotekbank og  

 Finansforvaltning § 21.  Ungdomsboliginstitutionen kan efter opførelsen  

 ikke optage lån med sikkerhed i institutionens ejendom, uden samtykke  

 forinden er indhentet fra kommunalbestyrelsen og Kongeriget Danmarks  

 Hypotekbank og Finansforvaltning.
Respekterer lånet indestående statslån  

 eller statsgaranterede lån, er Hypotekbankens samtykke dog unødvendigt.
 Stk. 2.  Hypotekbanken afgiver erklæringer om  

 statsgaranti for realkreditlån til finansiering af ejendomme, som har opnået  

 tilsagn om statsstøtte i henhold til lov om boligbyggeri.
Stk. 3.  Hypotekbanken kan meddele samtykke til, at  

 statslån eller statsgaranterede lån rykker for optagelse af realkreditlån til  

 finansiering af forbedrings- og ombygningsarbejder samt renoveringsarbejder  

 (om- og tilbygningslån), når arbejdernes udførelse er godkendt af  

 kommunalbestyrelsen, og denne har vedstået en eventuel kommunal garanti eller  

 regaranti.
Det er en betingelse for Hypotekbankens samtykke, at panthaver  

 ifølge det i 1. punktum nævnte realkreditlån respekterer henstand med renter  

 og afdrag på eventuelle lån, der er omfattet af § 73 a, stk. 5 og 6, i lov om  

 boligbyggeri.
 Stk. 4.  Hypotekbanken afgør i hvilket omfang, der skal  

 ske ekstraordinær nedbringelse af statslån, statsgaranterede lån eller  

 foranstående lån i tilfælde af fx. ekspropriation, frasalg eller anden  

 forringelse af pantet.
 Stk. 5.  Ved forandringer, der fratager boligen dens  

 karakter af ungdomsbolig, og nedlæggelse af en eller flere ungdomsboliger,  

 jf. § 15, stk. 1, nr. 2 og 3, afgør Hypotekbanken i hvilket omfang  

 ekstraordinært afdrag skal ydes på statslån eller statsgaranterede lån,  

 ligesom Hypotekbanken afgør i hvilket omfang, der skal ske ophør af den  

 løbende støtte.
 Stk. 6.  Ved hel eller delvis afhændelse af grundareal  

 afgør Hypotekbanken i hvilket omfang ekstraordinært afdrag skal ydes på  

 statslån eller statsgaranterede lån.
 Stk. 7.  Hypotekbankens afgørelser efter dette kapitel  

 kan ikke indbringes for anden administrativ myndighed.
Ikrafttrædelse § 22.  Reglerne i denne bekendtgørelse gælder uanset  

 modstående bestemmelser i institutionens vedtægter, fundats eller lignende.
 § 23.  Bekendtgørelsen træder i kraft 15. juni 1993 og  

 har virkning fra og med regnskabsåret 1. august 1992 - 31. juli 1993.
 Stk. 2.  § 3 har dog først virkning fra og med  

 regnskabsåret 1. august 1994 - 31. juli 1995.
 Stk. 3.  Samtidig ophæves Boligstyrelsens bekendtgørelse  

 nr. 179 af 16. marts 1988, som ændret ved Bygge- og Boligstyrelsens  

 bekendtgørelser nr. 665 af 27. september 1991, nr. 775 af 28. november 1991  

 og nr. 212 af 26. marts 1992.
 Stk. 4.  § 9, stk. 6, i Boligstyrelsens bekendtgørelse  

 nr. 179 af 16. marts 1988 ophæves dog med virkning fra det regnskabsår, der  

 afsluttes efter den 31. juli 1991.
Bygge- og Boligstyrelsen, den 1. juni  

 1993 H.E.
Rasmussen / Birthe Lehmann Bilag 1 BYGGE- OG BOLIGSTYRELSEN, DEN 1. JUNI  

 1993 Kontoplan til resultatopgørelse for  

 ungdomsboliger, der er organiseret som selvejende institutioner.
 Udgifter.
 Kapitaludgifter. 1. Nettoprioritetsydelser. 2. Renteudgifter i øvrigt. 3.  

 Leje af lokaler/grund.
 Offentlige og andre faste udgifter.  4. Ejendomsskatter (netto).  

 5. Vand- og kloakafgifter. 6. Renovation. 7. Forsikringer m.v.
 Energiudgifter.  8. Varme. 9. Elektricitet.
 Administration m.v.
 10. Administration.
 11. Revision.
 Vedligeholdelse og renholdelse.
 12. Ejendomsfunktionærer.
 13. Rengøring (indvendig).
 14. Almindelig vedligeholdelse.
 15. Planlagt og periodisk vedligeholdelse.
 Afholdte udgifter.
 Heraf dækkes af henlæggelser.
 16. Fornyelser.
 Afholdte udgifter.
 Heraf dækkes af henlæggelser.
 Henlæggelser.
 17. Henlæggelser til planlagt og periodisk  

 vedligeholdelse.
 18. Henlæggelser til fornyelser.
 19. Afskrivninger.
 Diverse.
20 A.
Tab på huslejedebitorer.
20 B.
Tab på fraflyttede.
 21. Lejetab.
 22. Diverse udgifter.
 23. Telefon (netto).
 24. Særlige serviceydelser.
 25. Beboerfaciliteter.
25 A.
Antennebidrag.
 26. Afvikling af opsamlet underskud.
 Indtægter.
31. A.
Leje af ungdomsboliger.
B.
Gebyrer m.v.
 32. Andre lejeindtægter.
 33. Renteindtægter.
 34. Vaskeri.
 35. Diverse indtægter.
 36. Driftssikring.
 37. Huslejetilskud.
 38. Eventuelle andre tilskud.
60. Årets resultat. a.
Overført til tabs- og  

 vindingskonto. b.
Yderligere henlæggelser til planlagt og pe riodisk  

 vedligeholdelse. c.
Yderligere henlæggelser til fornyelser.
Balance for ungdomsboliginstitutioner Aktiver.
 61. Ejendommens oprindelige anskaffelsessum.
 62. Senere forbedringer.
 63. Indeksregulering af prioritetsgæld.
 64. Inventar.
 65. Obligationsbeholdning.
 66. Tilgodehavender.
 67. Beholdninger.
 Passiver.
 Henlæggelser.
 81. Planlagt og periodisk vedligeholdelse.
 82. Fornyelser.
 83. Kursregulering.
84 A.
Tabs- og vindingskonto (ordinære underskud). B.
Tabs- og  

 vindingskonto (ekstraordinære underskud).
 Langfristet gæld.
85. Prioritetsgæld vedrørende opførelsen.
A.  

 Realkreditlån.
B.
Statslån.
C.
Kommunalt lån.
D.
Andre lån.
E.
Monteringslån.
86. Lån til forbedringer.
A.
Realkreditlån.
B.  

 Statslån.
87. A.
Ejendommens afskrivningskonto.
B.
Afvikling af  

 underfinansiering.
88. Engangsstøttelån og driftslån/ekstraordinært  

 underskud.
A.
Kriselån.
B.
Huslejelån.
C.
Udligningslån.
D.
Engangsstøttelån.  

 a.
Staten. b.
Kommunen. c.
Realkreditinstitutter.
E.
Andre driftslån.
F.  

 Ekstraordinært underskud.
 Kortfristet gæld.
89. A.
Depositum.
B.
Forudbetalt leje.
 90. Skyldige omkostninger.
 91. Kortfristede lån.
Bilag 2 BYGGE- OG BOLIGSTYRELSEN, DEN 1. JUNI  

 1993 Fastsættelse af kontienes indhold Resultatopgørelse.
 Udgifter.
 Kapitaludgifter.
 Konto 1. Nettoprioritetsydelser.
Omfatter afdrag, renter samt reservefonds- og  

 administrationsbidrag vedrørende lån ydet til  

 ungdomsboliginstitutionens opførelse, Såfremt der ydes rentesikring, rentebidrag eller ydelsesstøtte, modregnes  

 denne i prioritetsydelserne.
Størrelsen af den ydede rentesikring skal  

 oplyses i en note til regnskabet.
 Konto 2. Renteudgifter i øvrigt.
 På denne konto føres renteudgifter vedrørende kortfristede lån ( d.v.s.  

 med en løbetid på indtil 1 år). Eventuelle morarenter vedrørende  

 realkreditlån og lignende føres ligeledes på denne konto.
Endvidere føres på denne konto realiserede såvel som urealiserede kurstab  

 vedrørende obligationsbeholdningen.
Kurstab skal behørigt begrundes og  

 specificeres i en note.
 Konto 3. Leje af lokaler/grund.
 Anvendes, hvis institutionen er beliggende i lejede lokaler eller på lejet  

 grund.
 Offentlige og andre faste udgifter.
 Konto 4. Ejendomsskatter (netto).
 Opmærksomheden henledes på, at der er mulighed for at opnå fritagelse for  

 ejendomsskatter, jf. § 8, stk. 1, litra c, i lov om beskatning til kommunerne  

 af faste ejendomme (lovbekendtgørelse nr. 808 af 4. december 1990). Ansøgning  

 herom indgives til amtsrådet og til kommunalbestyrelsen.
Hvis fritagelsen gives i form af et tilskud svarende til  

 ejendomsskatterne, modregnes tilskuddet på denne konto.
Efter  

 boligbyggerilovens § 76 a er der givet kommunerne og amtskommunerne adgang  

 til hvert år at yde et tilskud, der svarer til størrelsen af den kommunale og  

 amtskommunale grundskyld, som institutionen betaler.
 Konto 5. Vand- og kloakafgifter.
På denne konto føres faste og variable afgifter vedrørende levering og  

 afledning af vand.
Renter og afdrag på gæld vedrørende anlæg af kloak eller  

 lignende føres på konto 1 (nettoprioritetsydelser).
 Konto 6. Renovation.
 På denne konto føres udgifterne til renovation.
 Konto 7. Forsikringer m.v.
 Ejendommen skal holdes forsikret i et bygningsbrandforsikringsselskab, der  

 har Forsikringstilsynets tilladelse til at drive forsikringsvirksomhed.  

 Forsikringssummen skal i tilfælde af totalskade kunne dække  

 genopførelsesudgiften (fuld- og nyværdiforsikring).
 Der bør normalt tegnes almindelig grundejerforsikring.
 Herudover må det bero på konkrete forhold, i hvilket omfang der bør tegnes  

 forsikring.
 Udgifter til forsikringer vedrørende institutionens ansatte konteres  

 sammen med lønudgiften.
 Opkræves bidrag til brandvæsenet særskilt, konteres udgiften på denne  

 konto.
 Energiudgifter.
 Konto 8. Varme.
 Hvis der opkræves særskilt betaling for varme, skal varmeudgifterne  

 oplyses i en note til regnskabet.
 Konto 9. Elektricitet.
Eventuelle udgifter til elvarme føres på konto 8. Fordelingen må om  

 nødvendigt foretages skønsmæssigt.
Eludgifterne specificeres i en note til  

 regnskabet.
 Administration m.v.
 Konto 10. Administration.
 Omfatter administrationshonorar eller løn til forretningsfører, jf.  

 nedenfor, og udgifter til kontorhold, porto, papir, tryksager,  

 regnskabsføring, opkrævning af leje, inkassso, møder samt gebyr for  

 varetagelse af indstilling til ledige ungdomsboliger.
Har institutionen ansat eget administrativt personale, skal der i en note  

 til regnskabet redegøres for udgifter til løn, herunder det gennemsnitlige  

 antal beskæftigede i regnskabsåret og eventuel fremmed assistance.
Endvidere  

 oplyses størrelsen af afholdt løn og pensionsbidrag til den øverste  

 administrative ledelse.
Løn omfatter også særlige ordninger for bil, telefon,  

 repræsentation, feriebolig og lignende.
 Konto 11. Revision.
På denne konto føres kun den rene udgift til revision.
Hvis revisor  

 udfører andre særlige administrative opgaver for institutionen, skal en  

 hertil svarende del af revisors honorar konteres på konto 10  

 (administration).
 Vedligeholdelse og renholdelse.
 Konto 12. Ejendomsfunktionærer.
 På denne konto føres udgifter til aflønning af inspektør samt andre  

 ansatte, der varetager viceværtfunktioner, renholdelse af udenomsarealer og  

 lignende.
 Udover selve lønudgiften posteres også direkte lønafhængige udgifter,  

 såsom ATP, AUD, lovpligtig arbejdsskadeforsikring og feriepenge, herunder  

 reservation af feriepengeforpligtelse, m.v. på denne konto.
 Løn til ejendomsfunktionærer, der foretager egentlige  

 vedligeholdelsesarbejder, skal konteres på konto 14 (almindelig  

 vedligeholdelse). Der må om nødvendigt foretages skønsmæssig fordeling.
 Konto 13. Rengøring (indvendig).
 Omfatter udgifter (løn, lønafhængige udgifter og rengøringsmidler) til  

 rengøring af gange, fælleskøkkener og andre fælleslokaler.
 Eventuelle udgifter til rengøring af værelser og vask af sengetøj skal  

 føres på konto 24 (særlige serviceydelser). Der må om nødvendigt foretages en  

 skønsmæssig fordeling.
 Konto 14. Almindelig vedligeholdelse.
 Ved almindelig vedligeholdelse forstås løbende arbejder, der udføres akut  

 eller efter behov, når der konstateres fejl eller skader på dele af  

 bygningsanlægget.
 Kontoen omfatter foruden bygningsvedligeholdelse også udgifter til  

 vedligeholdelse af inventar, tekniske installationer samt gård-, have- og  

 vejanlæg.
 Udgifterne til almindelig vedligeholdelse kan ikke dækkes af henlagte  

 midler, men må afholdes som driftsudgifter under hensyntagen til det i  

 budgettet afsatte beløb.
Ved budgetlægningen afsættes et beløb, som skal være realistisk set på  

 baggrund af tidligere års erfaringer.
For at sikre et rimeligt grundlag for  

 den fornødne budgetkontrol og erfaringsopsamling, bør der ved bogføringen ske  

 en opdeling af vedligeholdelsesudgifterne med en passende specifikation.
 Konto 15. Planlagt og periodisk vedligeholdelse.
 På denne konto føres afholdte udgifter til planlagt og periodisk  

 vedligeholdelse, som dækkes af tidligere års henlæggelser hertil, jf. konto  

 81.
 Hvis der til et udført vedligeholdelsesarbejde ikke er fuld dækning fra de  

 henlagte midler, udgiftsføres den manglende dækning i resultatopgørelsen for  

 det pågældende år, medmindre anden godkendt finansiering tilvejebringes.  

 Forbrug af midler henlagt samme år kan ikke finde sted.
 Selv om resultatopgørelsen normalt ikke direkte påvirkes af udgifter  

 afholdt under denne konto, skal det som en del af budgettet fremgå, i hvilket  

 omfang der skal ske frigørelse af de henlagte midler.
 I en note til regnskabet foretages en nærmere specifikation af udgifterne.
 Konto 16. Fornyelser.
 På denne konto føres afholdte udgifter til fornyelser, d.v.s.  

 udskiftninger af allerede eksisterende bygningsdele m.v., som dækkes af  

 tidligere års henlæggelser hertil, jf. konto 82.
Kontoen omfatter også udgifter til fornyelse af inventar.
Udgifter, der  

 ikke kan dækkes af henlagte midler, udgiftsføres i det pågældende år.
Forbrug  

 af midler henlagt samme år kan ikke finde sted.
 Resultatopgørelsen påvirkes normalt ikke direkte af udgifter afholdt under  

 denne konto, da der som hovedregel årligt foretages henlæggelser til  

 fornyelser, jf. konto 82. Det skal imidlertid fremgå af budgettet, hvorvidt  

 og i hvilket omfang der skal ske frigørelse af tidligere henlagte midler til  

 fornyelser.
 Der skal foretages en nærmere specifikation af udgifterne i en note til  

 regnskabet.
 Henlæggelser.
 Konto 17. Henlæggelser til planlagt og periodisk vedligeholdelse.
 Hensigten med henlæggelserne er, at der sikres størst mulig udjævning af  

 udgiften til større vedligeholdelsesarbejder, således at disse kan  

 gennemføres med en jævn huslejeudvikling.
 De henlagte beløb overføres til balancen under konto 81.
Kontoen påvirkes ikke af, at der i årets løb afholdes udgifter til  

 planlagt og periodisk vedligeholdelse.
Disse beløb udgiftsføres under konto  

 15.
Til brug for budgetteringen udarbejdes som bilag til budgettet en plan  

 over de enkelte vedligeholdelsesarbejder med angivelse af det forventede  

 udførelsestidspunkt og anslåede udgifter.
For at sikre den ønskede udjævning  

 af udgifterne, skal der ved den langsigtede budgetplanlægning regnes med en  

 budgetperiode på 10 år.
Af vedligeholdelsesrapporten skal kunne aflæses, hvor stort et beløb, der  

 skal frigives fra de henlagte midler i de enkelte år i budgetperioden.
De  

 årlige henlæggelser skal tilrettelægges således, at de løbende udgifter  

 udjævnes mest muligt.
De henlagte beløb, herunder reguleringer af disse som følge af ændrede  

 skøn, skal inflationssikres, således at de bevarer deres købekraft.
Det kan  

 ske ved en forøgelse af henlæggelsesbeløbet med et beløb svarende til  

 inflationsudhulingen af de tidligere henlæggelser.
Ved den årlige budgetlægning tages vedligeholdelsesrapporten op til  

 revision.
Endvidere forskydes rapporten et år, idet de  

 vedligeholdelsesarbejder, der forventes at skulle udføres i det år, der nu er  

 kommet inden for budgetperiodens tidshorisont, medtages i  

 vedligeholdelsesrapporten.
Uanset vedligeholdelsesrapporten skal der dog mindst henlægges et beløb  

 svarende til 16,88 kr. pr. m2 bruttoetageareal årligt.
Denne bestemmelse vil  

 især have betydning for nyetablerede ungdomsboliger, der normalt vil have  

 beskedne vedligeholdelsesudgifter i de første år.
Minimumsbeløbet gælder for  

 studieåret 1992/93 og reguleres i forhold til stigningen i timelønsindekset  

 (det af Danmarks Statistik offentliggjorte timelønsindeks for industriens  

 arbejdere (ISIC 2+3). 1985 lig 100, januar 1992 lig 140,7).
 Konto 18. Henlæggelser til fornyelser.
 Der udarbejdes - ligesom for planlagt og periodisk vedligeholdelse - en  

 langsigtet plan over de nødvendige udgifter til fornyelser.
Ved udarbejdelsen af planen over fornyelser kan følgende omtrentlige  

 levetider anvendes som vejledning: 1. Centralvarmeanlæg: a) Kedler og  

 varmtvandsbeholder 12 år b) Oliebrændere/gasbrændere 10 år c) Stoker 10 år d)  

 Fjernvarmeaftagerinstallationer 12 år e) Varmereguleringsautomatik 7 år f)  

 Øvrige centralvarmeanlæg 25 år 2. Kaminer, kakkelovne, el- og gasradiator  

 12-20 år 3. Vaskerianlæg 10 år 4. El- og gasvandvarmere 10 år 5. Køle- og  

 fryseskabe samt trinetter 10 år 6. Gas- og elkomfurer 12 år 7.  

 Ventilationsanlæg: a) Automatik 7 år b) Øvrige ventilationsanlæg 12 år 8.  

 Traktorer og andre større redskaber 10 år 9. Fællesantenneanlæg 10 år 10. Elevatorer 25 år 11. Inventar 8-10 år Uanset fornyelsesplanen skal der dog mindst henlægges et beløb svarende  

 til 29,54 kr. pr. m2 bruttoetageareal.
Minimumsbeløbet gælder for studieåret  

 1992/93 og skal reguleres i forhold til stigningen i timelønsindekset, jf.  

 konto 17. (1985 lig 100, januar 1992 lig 140,7).
 Konto 19. Afskrivninger.
I det omfang nybyggeri, forbedringsarbejder, nyanskaffelser, udbedring af  

 byggeskader m.v. ikke finansieres ved hjælp af tilskud, lån eller henlagte  

 midler, er der tale om underfinansiering.
På konto 19 anføres årets udgifter  

 til afvikling heraf.
Der henvises til konto 87 B.
 Diverse.
Konto 20 A.
Tab på huslejedebitorer.
 På denne konto føres i henholdsvis budget og regnskab henlæggelser til  

 imødegåelse af forventede og konstaterede tab på huslejedebitorer.  

 Erfaringerne viser, at der bør budgetteres med et beløb, der svarer til ca.  

 60 pct. af det udestående beløb.
Konto 20 B.
Tab på fraflyttede.
På denne konto føres i henholdsvis budget og regnskab henlæggelser til  

 imødegåelse af forventede og konstaterede tab på fraflyttede.
Erfaringerne  

 viser, at der bør budgetteres med et beløb, der svarer til ca. 60 pct. af det  

 udestående beløb.
 Konto 21. Lejetab.
Udgør forskellen mellem lejeindtægten ved fuld udlejning og den  

 forventede/faktiske lejeindtægt.
Tab, som følge af at lejen for en udlejet  

 bolig ikke kan inddrives, konteres på konto 20 (tab på debitorer).
 Konto 22. Diverse udgifter.
 Hvis udgifterne på denne konto udgør mere end 1/2 pct. af de samlede  

 udgifter, skal udgifterne specificeres i en note.
 Konto 23. Telefon (netto).
På denne konto føres udgifterne til telefonabonnement og samtaleudgifter  

 fratrukket indtægterne ved møntindkast.
Udgiften svarer således til  

 institutionens tab på driften af mønt- og svartelefoner.
Det bør tilstræbes,  

 at tabet holdes på det lavest mulige niveau.
 På denne konto føres tillige udgifter til pasning af  

 telefonomstillingsbord.
 Konto 24. Særlige serviceydelser.
På denne konto føres udgiften til særlige serviceydelser, der normalt ikke  

 indgår i lejen for ungdomsboliger.
Eksempelvis rengøring af værelser og vask  

 af sengetøj.
Ydelsernes art skal angives i en note til regnskabet.
 Det bemærkes i den forbindelse, at belastning af lejen med udgifter til  

 indkøb af eksempelvis sæbe til beboervaskeri findes at stride imod  

 bestemmelsen i driftsbekendtgørelsens § 2, stk. 1.
 Konto 25. Beboerfaciliteter.
 Omfatter udgifter til drift af fælleslokaler, beboerdemokratisk arbejde,  

 avis- og tidsskrifthold, TV-licens, interne blade, aktivgrupper og lignende.
 Endvidere føres udgifter til kontorhold, konferencer, møder o.l. på denne  

 konto.
Konto 25 A.
Antennebidrag.
 På denne konto føres udgifter til antennebidrag.
 Konto 26. Afvikling af opsamlet underskud.
 Et eventuelt opsamlet driftsunderskud skal budgetteres afviklet over højst  

 5 år.
 Der skal derfor på budgettet optages et beløb til afvikling af opsamlet  

 underskud svarende til mindst 20 pct. af det opsamlede underskud på det  

 senest afsluttede regnskab.
 Kommunalbestyrelsen kan dog i særlige tilfælde tillade, at et opsamlet  

 underskud kan budgetteres afviklet over en længere periode, såfremt dette  

 skønnes at være påkrævet for ungdomsboligernes videreførelse.  

 Afviklingsperioden bør dog normalt ikke udstrækkes over længere end 10 år.
 Indtægter.
Konto 31 A.
Leje af ungdomsboliger.
 Lejen skal fastsættes således, at den sammen med instituionens øvrige  

 indtægter, herunder eventuel driftssikring og huslejetilskud, giver mulighed  

 for at afholde de udgifter, der er forbundet med driften, herunder  

 foreskrevne henlæggelser til planlagt og periodisk vedligeholdelse,  

 henlæggelser til fornyelser og afvikling af opsamlet underskud.
Der skal foretages regulering af lejen hvert år ved regnskabsårets  

 begyndelse.
Lejereguleringen i løbet af regnskabsåret bør kun foretages,  

 såfremt der sker væsentlige ændringer i de forudsætninger, der er lagt til  

 grund ved udarbejdelsen af budgettet.
Som indtægt føres lejeindtægten ved fuld udlejning.
Et eventuelt tab som  

 følge af manglende udlejning konteres som udgift på konto 21 (lejetab).
 Der skal i en note gives oplysning om lejen for hver enkelt boligtype.
Hvis betalingen for varme opkræves på grundlag af et særskilt  

 varmeregnskab, skal de fastsatte a conto beløb (budget) eller den faktiske  

 (samlede) varmeudgift (regnskab) oplyses i en note.
Varmeregnskabet skal så  

 vidt muligt følge studieåret.
Det er normalt, at betaling for elektricitet er indeholdt i lejen.
Det  

 skal derfor oplyses i en note, såfremt dette ikke er tilfældet, eller hvis  

 betaling sker efter særskilt opgørelse (individuel måling).
 Endvidere indtægtsføres på denne konto forudbetalt leje i  

 opsigelsesperioden, jf. konto 89 B.
Konto 31 B.
Gebyrer m.v.
På denne konto føres indtægter vedrørende antennebidrag samt indtægter  

 vedrørende gebyr for påkrav ved for sen lejeindbetaling.
I det omfang gebyr  

 for påkrav helt eller delvis tilfalder en eventuel forretningsfører, skal der  

 tillige posteres en tilsvarende udgift under konto 10.
 Konto 32. Andre lejeindtægter.
 På denne konto føres eventuel lejeindtægt vedrørende funktionærbolig,  

 børneinstitutioner, erhvervslejemål og lignende.
 Konto 33. Renteindtægter.
Omfatter renteindtægter fra institutionens obligationsbeholdning og  

 indestående i pengeinstitutter, herunder renteindtægter vedrørende henlagte  

 midler.
Renteindtægterne skal specificeres i en note.
 Endvidere føres på denne konto realiserede kursavancer på obligationer,  

 jf. konto 65. For så vidt angår urealiserede kursgevinster henvises til konto  

 83.
 Konto 34. Vaskeri.
 På denne konto føres indtægter fra fællesvaskeri.
 Konto 35. Diverse indtægter.
På denne konto føres øvrige indtægter.
Eventuelle indtægter skal  

 specificeres i en note.
 Konto 36. Driftssikring.
 På denne konto føres tilskud ydet i henhold til lov om midlertidig  

 offentlig støtte til almennyttigt boligbyggeri og statsstøttede kollegier  

 (lovbekendtgørelse nr. 480 af 16. august 1982, jf. § 2, stk. 3, i lov nr. 248  

 af 25. april 1990 om ændring af lov om boligbyggeri og om ophævelse af lov om  

 midlertidig offentlig støtte til almennyttigt boligbyggeri og statsstøttede  

 kollegier).
 Konto 37. Huslejetilskud.
 På denne konto føres tilskud ydet i henhold til § 73 a i lov om  

 boligbyggeri (lovbekendtgørelse nr. 135 af 25. februar 1992, med senere  

 ændringer).
 Konto 60. Årets resultat.
 Der må hverken budgetteres med overskud eller underskud.
 Uanset årets resultat skal henlæggelser til planlagt periodisk  

 vedligeholdelse (konto 17), henlæggelser til fornyelser (konto 18) og beløb  

 til afvikling af opsamlet underskud (konto 26) optages med samme beløb i  

 regnskabet som i budgettet.
Et eventuelt overskud anvendes først til dækning af opsamlet underskud fra  

 tidligere år.
Overskuddet skal således først anvendes til udligning af en  

 negativ konto på tabs- og vindingskontoen (konto 84). Der kan overføres et  

 yderligere beløb til tabs- og vindingskontoen til udligning af fremtidige  

 underskud.
Saldoen på tabs- og vindingskontoen må dog ikke derved komme til  

 at overstige et beløb svarende til 2 pct. af institutionens samlede årlige  

 udgifter.
Denne grænse angiver det maksimale beløb, der må henlægges til  

 imødegåelse af fremtidige driftsunderskud.
 Hvis der herefter er yderligere overskud, anvendes beløbet til yderligere  

 henlæggelser på kontiene 81 og 82.
 Overskuddet skal således fordeles på bestemte konti og må kun anvendes til  

 det eller de formål, hvortil overskuddet er henlagt.
 Fordelingen af overskuddet skal fremgå tydeligt af regnskabet.
 Et eventuelt underskud overføres til tabs- og vindingskontoen (konto 84).  

 Underskuddet skal normalt afvikles over højst 5 år, jf. konto 26.
Balance.
Aktiver.
 Konto 61. Ejendommens oprindelige anskaffelsessum.
På denne konto føres ejendommens bruttoanskaffelsessum (incl. eventuelt  

 kurstab). Ejendomsværdien ved den seneste vurdering eller årsregulering skal  

 oplyses i en note til regnskabet.
Der må ikke ske opskrivning af  

 anskaffelsessummen til ejendomsværdi.
 Konto 62. Senere forbedringer.
 På denne konto føres udgifter, der siden opførelsen er anvendt til  

 forbedring af ejendommen.
Forbedringsarbejderne afskrives over en passende periode.
Afskrivningerne  

 udgiftsføres på konto 19.
Hvis forbedringsarbejderne er finansieret med langfristede lån, kan de  

 betalte afdrag opfattes som afskrivning.
I så fald udgiftsføres såvel renter  

 som afdrag som prioritetsydelser (konto 1).
 Konto 63. Indeksregulering af prioritetsgæld.
På passivsiden føres prioritetsgælden med den aktuelle restgæld.
Hvis  

 ejendommen er finansieret med indekslån, må de halvårlige opskrivninger af  

 restgælden derfor opføres som et aktiv.
 Konto 64. Inventar.
 På denne konto føres udgifter til anskaffelse af inventar, herunder  

 inventar finansieret ved monteringslån.
Før 1978 blev der i forbindelse med opførelsen af statsstøttede kollegier  

 ydet statstilskud til møblering og montering.
Inventar finansieret ved  

 monteringstilskud skal ikke opføres som et aktiv.
 Konto 65. Obligationsbeholdning.
 Obligationsbeholdningen skal opføres til kursværdi.
 Reguleringen i forhold til anskaffelsesværdien overføres til  

 kursreguleringskontoen (konto 83).
 Der skal i en note til regnskabet gøres nærmere rede for årets bevægelser  

 i obligationsbeholdningen (udtrækning, køb og salg). Endvidere skal  

 anskaffelsessummen for obligationsbeholdningen ved årets udgang oplyses.
 Konto 66. Tilgodehavender.
Resultatopgørelsen skal - uanset betalingstidspunkt - alene omfatte  

 indtægter og udgifter for det år, som regnskabet vedrører.
Forudbetalte  

 udgifter skal derfor opføres som et aktiv.
 For periodiske udgifter som f.eks. prioritetsydelser, forsikringspræmier  

 og offentlige afgifter kan periodisering dog undlades, såfremt det sikres, at  

 den udgift, der føres i regnskabet, vedrører en 12 måneders periode.
 Tilgodehavendet skal specificeres i en note.
 Konto 67. Beholdning.
 På denne konto føres bank-, sparekasse- og girobeholdninger samt kontant  

 beholdning.
Balance.
Passiver.
 Henlæggelser.
 Konto 81. Planlagt og periodisk vedligeholdelse.
 Henlagte midler må ikke anvendes til andre formål end dem, hvortil de er  

 henlagt.
 Såfremt kontoen opdeles i underkonti, kan der i nødvendigt omfang  

 overføres midler fra een underkonto til en anden, hvis der er henlagt for  

 meget til eet formål og samtidig for lidt til et andet.
 Overførsel af midler fra konto 81 til konto 82 eller omvendt må normalt  

 ikke finde sted.
Tilsynsmyndigheden skal ikke på forhånd godkende anvendelsen af  

 henlæggelsesmidlerne, men kan ved den efterfølgende godkendelse af regnskabet  

 påtale en forkert eller kritisabel anvendelse, eksempelvis hvis henlagte  

 midler er anvendt til almindelig vedligeholdelse.
Der kan i særlige tilfælde  

 blive tale om retablering af midler.
 Der er ikke krav om, at de henlagte midler skal indsættes på særlige konti  

 eller på anden måde holdes adskilt fra institutionens øvrige midler.
Det kan således accepteres, at henlagte midler likviditetsmæssigt anvendes  

 til midlertidig dækning af underfinansiering eller opsamlede driftsunderskud,  

 således at lånefinansiering af disse undgås.
Derved spares rentemarginalen,  

 men det fritager selvsagt ikke institutionen for at søge underfinansieringen  

 eller det opsamlede underskud afviklet efter de herom gældende regler.
 Det kan endvidere accepteres, at henlagte midler likviditetsmæssigt  

 anvendes til midlertidig finansiering af påkrævede moderniserings- og  

 forbedringsarbejder, således at låneoptagelse udskydes til tidspunktet for  

 arbejdernes færdiggørelse/afslutning.
Der er ikke krav om, at forrentningen af de henlagte midler tilskrives  

 henlæggelseskontiene.
Renten kan således indgå som indtægt i  

 driftsregnskabet, jf. konto 33.
 Konto 82. Fornyelser.
 Der henvises til bemærkningerne til konto 81 (Henlæggelser til planlagt og  

 periodisk vedligeholdelse).
 Konto 83. Kursregulering.
 På denne konto føres urealiserede gevinster ved opskrivning af  

 obligationsbeholdningen.
 Senere forekomne kurstab kan dækkes af denne konto.
 Kontoen må ikke have negativ saldo og skal på balancetidspunktet tilsvare  

 de beregnede urealiserede kursgevinster.
Konto 84 A.
Tabs- og vindingskonto (ordinære underskud).
 En eventuel negativ saldo skal normalt afvikles over 5 højst 10 år, jf.  

 konto 26.
 En positiv saldo må ikke overstige et beløb svarende til 2 pct. af  

 institutionens samlede årlige udgifter, jf. konto 29. Overskud herudover skal  

 overføres til en af henlæggelseskontiene (kontiene 81 og 82).
 Hvis institutionen har modtaget lån til nedbringelse af lejen eller til  

 dækning af driftsunderskud (kriselån, huslejelån, udligningslån,  

 engangsstøtte eller lignende) opføres dette beløb på konto 88.
Konto 84 B.
Tabs- og vindingskonto (ekstraordinære underskud).
 Der henvises til bemærkningerne til konto 84 A.
 Langfristet gæld.
 Konto 85. Prioritetsgæld vedrørende opførelsen.
På denne konto føres restgæld vedrørende prioritetslån optaget i  

 forbindelse med ejendommens opførelse.
Lånene specificeres som anført i  

 kontoplanen.
 Konto 86. Lån til forbedringer.
På denne konto føres restgæld vedrørende lån optaget til finansiering af  

 forbedringsarbejder.
Udgiften til forbedringsarbejderne optages som aktiv på  

 konto 62.
Konto 87 A.
Ejendommens afskrivningskonto.
 På denne konto akkumuleres afdrag på prioritetsgæld, jf. kontiene 85 og  

 86.
Konto 87 B.
Afvikling af underfinansiering.
 På denne konto akkumuleres afvikling af eventuel underfinansiering  

 (finansieringsunderskud) i forbindelse med opførelsen og senere forbedringer.
 Konto 88. Engangsstøttelån og driftslån/ekstraordinært underskud.
 Kontoen vedrører lån optaget til nedbringelse af lejen (huslejelån og  

 udligningslån) eller til dækning af underskud (kriselån samt visse  

 engangsstøttelån).
På kontoen føres endvidere statslån ydet til udførelse af  

 vedligeholdelsesarbejder, energibesparende foranstaltninger eller lignende,  

 såfremt udgifterne til arbejderne er udgiftsført i driftsregnskabet.
Hvis  

 udgifterne er ført som aktiv på konto 62 (forbedringer), føres lånet på konto  

 86 (lån til forbedringer).
 Lån ydet af kollegiefonde, legater m.v. eller lån ydet af kommuner til  

 nedbringelse af lejen eller til dækning af underskud føres ligeledes på denne  

 konto.
 Det ekstraordinære underskud er den del af det opsamlede underskud, der er  

 dækket af engangsstøttelån og driftslån.
 Det ekstraordinære underskud skal ikke afvikles, før lånene kræves  

 tilbagebetalt.
 Kortfristet gæld.
Konto 89 A.
Depositum.
 På denne konto føres de af beboerne indbetalte beløb til depositum.
Konto 89 B.
Forudbetalt leje.
 På denne konto føres forudbetalt leje.
 Konto 90. Skyldige omkostninger.
Der redegøres i en note for væsentlige poster.
Vedrørende periodisering  

 henvises til konto 66 (tilgodehavender).
 Konto 91. Kortfristede lån.
På denne konto føres kortfristede lån (d.v.s. med en løbetid på indtil 1  

 år) optaget til afhjælpning af midlertige likviditetsproblemer.
Der bør  

 normalt ikke være behov for at optage sådanne lån.
 Langfristede bank- og sparekasselån, der er anvendt til opførelsen eller  

 forbedring af ejendommen føres på konto 85 (prioritetsgæld vedrørende  

 opførelsen) eller konto 86 (lån til forbedringer).
 På denne konto føres tillige det trukne beløb på en eventuel kassekredit,  

 medens kassekredittens maksimum specificeres i en note.
Bilag 3 BYGGE- OG BOLIGSTYRELSEN, DEN 1. JUNI  

 1993 Spørgeskema om  

 ungdomsboliginstitutionens drifts- og regnskabsforhold, jf. § 6, stk. 3.
 Vedrørende årsregnskab, jf. § 6, stk. 1, for regnskabsåret . . . .
 10. Giver bedømmelsen af institutionens soliditet og  

 likviditet anledning til tvivl om, hvorvidt der er tilstrækkelig sikkerhed  

 for opfyldelsen af institutionens forpligtelser? Hvis revisor tillige er  

 forretningsførers revisor besvares også spørgsmål 11:
 11. Har revisor under revisionen af forretningsførers  

 regnskaber fået kendskab til forhold, som forringer institutionens økonomiske  

 stilling? Besvares et eller flere af spørgsmålene med ja, skal svaret/svarene  

 begrundes nærmere i en note på bagsiden.
Bilag 5 BYGGE- OG BOLIGSTYRELSEN, DEN 1. JUNI  

 1993 Instruks om revision af  

 ungdomsboliginstitutioners regnskaber I henhold til bestemmelsen i § 7 i Bygge- og Boligstyrelsens bekendtgørelse af 1. juni 1993 om drift og  

 tilsyn med Revisionen skal udføres i overensstemmelse med god revisionsskik under  

 iagttagelse af de i denne instruks fastsatte regler, og revisor skal herunder  

 foretage en kritisk gennemgang af institutionens regnskabsmateriale og dens  

 forhold i øvrigt.
Under henvisning til at ungdomsboligerne er opført med  

 offentlig støtte, skal revisor være særlig opmærksom på, at reglerne for  

 revisionen iagttages, jf. § 7 i ovennævnte bekendtgørelse.
 Revisor skal straks foretage indberetning til institutionens bestyrelse og  

 kommunalbestyrelsen, hvis revisor konstaterer uregelmæssigheder af væsentlig  

 betydning for institutionens økonomiske drift, eller hvis der opstår  

 usikkerhed om, hvorvidt institutionen kan overholde sine økonomiske  

 forpligtelser.
 I det omfang revisionen tillige forestår revisionen af forretningsførerens  

 regnskaber, må revisionen udvise særlig agtpågivenhed vedrørende eventuelle  

 forhold, som vedrører institutionens økonomiske stilling, herunder på  

 institutionens eventuelle tilgodehavender hos forretningsføreren.
 Det bemærkes endvidere, at revisionen - i det omfang der udarbejdes  

 særskilt varmeregnskab - tillige omfatter revision af institutionens  

 varmeregnskab.
 Revisor skal have adgang til at gennemse alt regnskabsmateriale og alle  

 beholdninger og har i øvrigt krav på alle de oplysninger og al den bistand,  

 som måtte være af betydning for udførelsen af revisionen.
 Revisor skal under sin revision blandt andet påse:
 1. At årsregnskabet er opstillet i overensstemmelse  

 med de herom gældende regler, jf. blandt andet Bygge- og Boligstyrelsens  

 bekendtgørelse af 1. juni 1993 om drift og tilsyn med ungdomsboliger, der er  

 opført med statsstøtte samt den af Bygge- og Boligstyrelsen udfærdigede  

 kontoplan.
 2. At årsregnskabet giver et retvisende billede på  

 baggrund af bestemmelserne i lov om boligbyggeri og ovennævnte bekendtgørelse  

 af institutionens aktiver og passiver, den økonomiske stilling samt  

 resultatet.
 3. At forretningsgangen og den interne kontrol  

 fungerer tilfredsstillende.
 4. At institutionens indtægter, udgifter, deposita og  

 eventuel forudbetalt leje indbetales henholdsvis udbetales direkte over en i  

 institutionens navn oprettet særskilt konto i et pengeinstitut.
 5. At der ved revisionen er tilvejebragt nødvendig  

 forvisning om aktivernes tilstedeværelse og tilhørsforhold, herunder at  

 institutionens midler, bortset fra den af administrative grunde nødvendige  

 begrænsede kontante beholdning, kun er anbragt som indestående på særskilt  

 konto i institutionens navn i et pengeinstitut eller i realkredit- eller  

 statsobligationer, noteret på Københavns Fondsbørs, samt at posterne i  

 årsregnskabet med de fravigelser, der følger af lov om boligbyggeri og  

 ovennævnte bekendtgørelse, er værdiansat i overensstemmelse med reglerne i  

 årsregnskabsloven, der i § 26, stk. 1, nr. 3-6, blandt andet fastsætter  

 følgende:
 3. Værdiansættelsen skal i alle tilfælde ske under  

 udvisning af behørig forsigtighed og især således: a. at kun den fortjeneste,  

 der er konstateret på balancetidspunktet, medtages, b. at der tages hensyn  

 til alle forudseelige risici og eventuelle tab, som er opstået i løbet af det  

 regnskabsår, årsregnskabet vedrører, eller i et tidligere regnskabsår, selv  

 om disse risici eller tab først bliver kendt mellem balancetidspunktet og det  

 tidspunkt, på hvilket årsregnskabet udarbejdes, og c. at der tages hensyn til  

 enhver værdiforringelse, hvad enten årsregnskabet udviser tab eller  

 fortjeneste.
 4. Der skal tages hensyn til indtægter og udgifter  

 vedrørende det år, som regnskabet omfatter, uanset betalingstidspunktet.
 5. Aktiv- og passivposternes bestanddele skal  

 værdiansættes hver for sig.
6. Åbningsbalancen for hvert år skal svare til  

 balancen for det foregående år.' Ungdomsboliginstitutionen vil dog som hidtil kunne medregne  

 prioritetsafdrag og prioritetsrenter samt andre periodiske omkostninger, der  

 er forfaldet i løbet af regnskabsåret, selv om de måske delvis vedrører et  

 andet regnskabsår.
 6. At påhvilende forpligtelser er rigtigt udtrykt i  

 regnskaberne.
 7. At tilbageholdte lønandele (A-skat, pensionsbidrag,  

 ATP-bidrag m.v.) afregnes rettidigt.
 8. At det til regnskabet hørende spørgeskema er  

 behørigt udfyldt og underskrevet (revisor skal medunderskrive spørgeskemaet).
9. At der på institutionens resultatopgørelse er  

 fornøden balance mellem indtægter og udgifter, således at indtægterne dækker  

 såvel løbende udgifter som henlæggelser og afskrivninger i henhold til  

 reglerne herom.
I modsat fald foretager revisor særskilt anmærkning herom.
 10. At underskud fra tidligere år og underfinansiering  

 afvikles budgetmæssigt i overensstemmelse med reglerne i ovennævnte  

 bekendtgørelse samt den af Bygge- og Boligstyrelsen udfærdigede kontoplan.
 11. At henlæggelser til planlagt og periodisk  

 vedligeholdelse samt fornyelser, jf. nedenfor, afsættes i overensstemmelse  

 med reglerne herom (jf. pkt. 9).
 12. At der i fornødent omfang er foretaget  

 henlæggelser til imødegåelse af tab ved fraflytning samt andre forudseelige  

 risici.
 13. At der i forbindelse med revision af  

 institutionens første driftsregnskab foretages afstemning med det reviderede  

 byggeregnskab.
Revisor skal ved revision af regnskabet påse, at henlæggelser til planlagt  

 og periodisk vedligeholdelse (konto 17) afsættes i overensstemmelse med  

 vedligeholdelsesrapporten.
Uanset vedligeholdelsesrapporten skal der dog  

 mindst henlægges et beløb svarende til 16,88 kr. pr. m2 bruttoetageareal  

 årligt.
Denne bestemmelse vil især have betydning for nyetablerede  

 ungdomsboliger, der normalt vil have beskedne vedligeholdelsesudgifter i de  

 første år.
Minimumsbeløbet gælder for studieåret 1992/93 og reguleres i  

 forhold til stigningen i timelønsindekset (det af Danmarks Statistik  

 offentliggjorte timelønsindeks for industriens arbejdere (ISIC 2+3). 1985 lig  

 100, januar 1992 lig 140,7).
Revisor skal ved revision af regnskabet påse, at henlæggelser til  

 fornyelser (konto 18) afsættes i overenstemmelse med fornyelsesplanen.
Uanset  

 fornyelsesplanen skal der dog mindst henlægges et beløb svarende til 29,54  

 kr. pr. m2 bruttoetageareal.
Minimumsbeløbet gælder for studieåret 1992/93 og  

 skal reguleres i forhold til stigningen i timelønsindekset, jf. konto 17.  

 (1985 lig 100, januar 1992 lig 140,7).
 Revisor skal i øvrigt påse, at henlæggelsesmidlerne anvendes til de  

 formål, hvortil de er henlagt.
 Revisionens formelle indhold m.v.
 Til brug for bestyrelsen og den tilsynsførende kommunalbestyrelse skal  

 revisor føre en revisionsprotokol, hvori anføres, hvilke revisionsarbejder,  

 der er udført, ligesom revisor heri skal omtale eventuelle indberetninger til  

 bestyrelse og kommunalbestyrelse samt alle øvrige forhold, der har givet  

 anledning til bemærkninger.
 Revisionsprotokollen forelægges ved ethvert bestyrelsesmøde, og enhver  

 protokoltilførsel underskrives af samtlige bestyrelsesmedlemmer.
 I forbindelse med revisionen af årsregnskabet skal revisor i  

 revisionsprotokollen oplyse, om der er bemærkninger til de i  

 revisionsinstruksen anførte punkter, samt erklære, - at revisor  

 opfylder de i lovgivningen fastsatte habilitetsbestemmelser, - at  

 revisor under sin revision har modtaget alle de oplysninger, der er anmodet  

 om til bekræftelse af regnskabets rigtighed, samt - at revisor  

 herefter anser årsregnskabet for aflagt i overensstemmelse med gældende  

 regnskabsbestemmelser i lovgivningen, de med hjemmel heri udfærdigede  

 bestemmelser samt institutionens vedtægter.
 I revisionsprotokollen gengives revisors påtegning på årsregnskabet,  

 ligesom årsagen til eventuelle forbehold nærmere uddybes og forklares.
