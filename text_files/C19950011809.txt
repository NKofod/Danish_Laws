1. Indledning Finansministeriet og Centralorganisationernes Fællesudvalg og  

 Akademikernes Centralorganisation har den 15. juni 1995 indgået aftale om  

 frivillige fratrædelsesordninger i staten og folkekirken m.v.
Aftalen er  

 optaget som bilag til cirkulæret.
2. Generelt om rammeaftalen om frivillig fratræden Den centrale aftale om frivillig fratræden vil i den kommende to-års  

 periode være rammen for eventuelle lokalaftaler om frivillig fratræden, hvor  

 det er den lokale ledelse, der vurderer, om der skal etableres ordninger om  

 frivillig fratræden for ansatte, der fylder 60 år senest 1 år efter  

 lokalaftalens udløb.
Rammeaftalen giver hjemmel til indgåelse af lokale aftaler, der kan  

 tilskynde til frivillig fratræden, hvor den lokale ledelse finder det  

 hensigtsmæssigt at øge den naturlige afgang, fordi * personalereduktioner kan forudses at blive nødvendige, eller * hensynet til at rette op på en skæv aldersfordeling i særlige  

 situationer kan begrunde, at der aftales frivillige fratrædelsesordninger.
 De lokale aftaler kan inden for rammeaftalens grænser tilpasses de  

 konkrete lokale forhold.
 Lokalaftalen kan - hvis det findes hensigtsmæssigt - begrænses til at  

 gælde bestemte opgaveområder eller personalegrupper.
 Når der via lokalaftaler tilbydes frivillige fratrædelsesordninger, kan  

 ledelsen derimod ikke konkret bestemme, hvem blandt de over 60-årige, der  

 skal fratræde.
 Rammeaftalen giver mulighed for at tilbyde frivillig fratræden mere end en  

 gang, men en medarbejder kan ikke i henhold til eventuel senere lokalaftale  

 få et bedre tilbud end det, der følger af første tilbud.
 Anciennitetsbetingelsen for at få fratrædelsesgodtgørelse er ansættelse  

 »i staten« i modsætning til ansættelse ved institutionen, hvilket  

 gælder for fratrædelsesgodtgørelse efter funktionærloven.
 Som hidtil er det den lokale ledelse, der afgør, om rammeaftalen skal  

 bruges.
 Den enkelte institution/styrelse betaler som hidtil selv alle udgifter,  

 der er forbundet med den lokale aftale, inden for gældende bevillinger.
 Ved frivillig fratræden er det ikke en direkte forudsætning, at stillingen  

 nedlægges, dvs. stillingen kan besættes med en anden medarbejder.
3. Personkreds Lokalaftaler om fratrædelsesordninger kan omfatte grupper under  

 centralorganisationernes forhandlingsret samt Akademikernes  

 Centralorganisations overenskomstområde og kan som hidtil gælde for personer,  

 som er fyldt 60 år eller fylder 60 år inden 1 år efter udløbet af  

 lokalaftalen.
Fratrædelsen kan ikke finde sted, før de pågældende er fyldt 60  

 år.
 Følgende personalegrupper kan omfattes:
- tjenestemænd i staten og folkekirken - overenskomstansatte i staten, folkekirken og statstilskuds- berettigede  

 institutioner - tjenestemandslignende ansatte, der er ansat ved statstilskuds-  

 berettigede institutioner og er medlemmer af statsgaranterede pensionskasser - tjenestemandslignende ansatte i staten, folkekirken og ved  

 tilskudsberettigede institutioner med forsikringsmæssige pensionsordninger - civilarbejdere i forsvaret og fastansatte håndværkere i DSB med  

 tjenestemandspensionsrettigheder efter LKL § 22, stk. 11.
 Ansatte omfattet af lokalaftalen kan opsige stillingen betinget af, at  

 fratræden kan ske på vilkår, som anført i lokalaftalen.
 Tjenestemænd med tjenestefrihed uden løn er også omfattet af rammeaftalen.
4. Øvrige bemærkninger om lokalaftalen Der kan indgås flere lokalaftaler i løbet af rammeaftalens  

 gyldighedsperiode.
Den ansatte skal være fratrådt sin stilling inden eller  

 senest samtidig med, at lokalaftalen udløber.
Lokalaftalen kan maksimalt gælde i en periode på 8 måneder.
Hvis aftalen  

 gælder f.eks. i 8 måneder, kan interesserede melde sig lige indtil de 8  

 måneder udløb, idet fratræden som nævnt skal ske senest samtidig med, at  

 lokalaftalen udløber.
Tjenestemænd m.fl., der ikke er fyldt 67 år, får beregnet et  

 førtidspensionsfradrag efter gældende regler.
Det betyder, at tjenestemænd,  

 der går med lille fradrag og forpligter sig til at have maksimalt 200 timers  

 erhvervsarbejde pr. år, derfor som hidtil hvert år skal indsende erklæring om  

 erhvervsarbejdets omfang i det foregående år.
5. Lokal finansiering af fratrædelsesordningerne Ministerier og styrelser har med rammeaftalen hjemmel til at indgå lokale  

 aftaler om frivillige fratrædelsesordninger inden for mulighederne i  

 rammeaftalen, som er godkendt af Finansudvalget.
Det enkelte ministerium, styrelse eller institution afholder selv inden  

 for gældende bevillinger de udgifter, der følger af den lokale aftale.
Det  

 gælder også betaling for pensionsalderforbedringer for tjenestemænd m.fl.
 Herved sikres den nødvendige sammenhæng mellem dispositionsret og ansvar.
 På statstilskudsområder er det de enkelte tilskudsberettigede  

 institutioner (skoler), der kan indgå aftale, og som afholder udgifterne  

 forbundet hermed.
 Indholdet af fratrædelsesordningerne bestemmes lokalt ved aftale.
 Udgifter til rådighedsløn og ventepenge afholdes med 1/3 over de enkelte  

 finanslovsparagraffer og resten over finanslovens § 36. Pensionsvæsenet.
6. Vedrørende de enkelte ydelser * Supplerende ydelse, fratrædelsesbeløb og ekstraordinær løn udbetales  

 direkte af styrelsen til de pågældende personer.
 * Pensionsbidraget for overenskomstansatte indbetales af styrelsen til den  

 overenskomstmæssige pensionsordning.
 * For ekstraordinær forhøjelse af pensionsalderen for tjenestemænd m.fl.  

 skal der overføres et kapitalbeløb til finanslovens § 36. Pensionsvæsenet.
 Størrelsen fremgår af bilag 1. Beløbet overføres til finanslovens § 36.  

 Pensionsvæsenet, konto 36.12.31. Det vil eventuelt kunne afdrages over 2 år,  

 så det overføres til FL § 36 over de to kalenderår, der følger efter  

 fratrædelsestidspunktet, efter nærmere drøftelse med Statens  

 Regnskabsdirektorat.
 * Udbetaling af den supplerende ydelse ophører ved det 67. år.
 De i aftalens § 4, stk. 3-4, anførte beløb for den supplerende ydelse  

 gælder tilsvarende for fratrådte tjenestemænd, der modtager supplerende  

 ydelser i henhold til tidligere rammeaftaler om frivillige  

 fratrædelsesordninger.
 * Fratrædelsesbeløb efter rammeaftalens § 7 forfalder til betaling ved  

 fratrædelsen, med mindre andet er aftalt lokalt.
Fratrædelsesbeløbet efter § 7 kan i visse tilfælde have indflydelse på,  

 fra hvilket tidspunkt et medlem af en arbejdsløshedskasse kan overgå til  

 efterløn.
Det er vedkommende arbejdsløshedskasse, der som 1. instans træffer  

 afgørelse om tidspunktet for overgang til efterløn.
Den ansatte må derfor  

 rette henvendelse til sin arbejdsløshedskasse for vejledning.
 Regelgrundlaget er § 4 i Direktoratet for Arbejdsløshedsforsikringens  

 bekendtgørelse nr. 1063 af 15. december 1994 om overgang til, udtræden af og  

 genindtræden i efterlønsordningen.
 En medarbejder, der som led i frivillig fratræden opsiger sin stilling til  

 fratræden på et tidspunkt, der ligger så længe efter  opsigelsens  

 afgivelse, at arbejdsgiverens opsigelsesvarsel ville have været udløbet på  

 fratrædelsestidspunktet - hvis det i stedet for havde været arbejdsgiveren,  

 der havde opsagt medarbejderen fra stillingen - vil kunne overgå direkte fra  

 beskæftigelse til efterløn.
 Overgang til efterløn i tilslutning til frivillig fratræden kan være  

 problematisk, hvis lokalaftalens gyldighedsperiode er kortere, end  

 arbejdsgiverens opsigelsesvarsel i givet fald ville have været, eller hvis  

 medarbejderen fratræder så tidligt i lokalaftalens gyldighedsperiode, at  

 arbejdsgiverens opsigelsesvarsel i givet fald ikke ville være udløbet på  

 dette tidspunkt.
7. Specielt vedrørende statstilskudsområderne På tilskudsområderne er det den enkelte institution, f.eks. skole, der  

 beslutter, om aftalen skal anvendes, og som betaler udgifterne forbundet  

 hermed.
 Pensionsbidraget indbetales af institutionen/skolen til Statens  

 Regnskabsdirektorat, der konterer det på finanslovens § 36. Samtidig med  

 indbetalingen underrettes vedkommende statsgaranterede pensionskasse, der  

 herefter har grundlag for at forhøje pensionsalderen.
8. Rammeaftalens ikrafttræden og ophør Rammeaftalen har virkning fra 1. april 1995 og bortfalder uden opsigelse  

 pr. 31. marts 1997.
Lokale aftaler, der er indgået forud for udløbsdatoen, har gyldighed efter  

 deres indhold.
Lokale aftaler kan ifølge rammeaftalen have virkning i op til  

 8 måneder, hvorfor den lokale aftales ophørstidspunkt kan ligge efter 31.  

 marts 1997.
 Rammeaftalen udgør en forsøgsordning, der er forudsat evalueret i 1996.
9. Ikrafttræden Cirkulæret har virkning fra 1. april 1995. Samtidig ophæves  

 Finansministeriets cirkulære af 11. april 1991 om frivillige  

 fratrædelsesordninger for overenskomstansatte m.fl. i staten og folkekirken  

 m.v. og for tjenestemænd i staten, folkeskolen og folkekirken (APD. nr.  

 27/91) (* 2) og Finansministeriets cirkulære af 4. november 1993 om  

 frivillige fratrædelsesordninger for tjenestemænd, overenskomstansatte m.fl.  

 i staten og folkekirken (APD. nr. 90/93) (* 3).
Finansministeriet Den 15. juni 1995 P.M.V.
 E.B.
Lene Larsen BILAG 1 Styrelsens betaling til FL § 36 for tillæggelse af ekstra  

 pensionsalderår som led i frivillig fratræden efter rammeaftalen for  

 1995-97 AFTALE OM FRIVILLIGE FRATRÆDELSESORDNINGER I STATEN OG FOLKEKIRKEN M.V.
Kapitel 1. Indledning § 1.  Rammeaftalen omfatter tjenestemænd i staten og  

 folkekirken, de ikke-tjenestemandsansatte nævnt i § 11 samt  

 overenskomstansatte i staten og folkekirken m.v.
 Stk. 2.  Rammeaftalen danner grundlag for indgåelse af  

 lokale aftaler mellem den lokale ledelse og organisationsrepræsentanterne,  

 idet det forudsættes, at centralorganisationerne delegerer aftaleretten til  

 de lokale repræsentanter.
 Stk. 3.  Det overlades til de lokale aftaleparter at  

 udvælge, hvilke fratrædelsesydelser den lokale aftale skal indeholde, afstemt  

 efter de lokale forhold.
Stk. 4.  Aftalen anvendes i de situationer, hvor  

 ledelsen vurderer, at personalereduktioner er eller forudses at blive  

 nødvendige, og hvor det i den forbindelse vil være hensigtsmæssigt at fremme  

 den frivillige fratræden.
Hvis ledelsen vurderer, at det kan forudses, at  

 personaletilpasninger kan blive nødvendige for at rette op på en skæv  

 aldersfordeling, vil der i særlige tilfælde kunne indgås en aftale om  

 frivillig fratræden.
 § 2.  Den lokale aftale om fratrædelsesordning gælder  

 i en periode på op til 8 måneder regnet fra den aftalte ikrafttrædelsesdato.  

 Periodens længde fastlægges ved lokal aftale inden for denne ramme.
 Stk. 2.  Hvis en ansat er omfattet af en lokal aftale om  

 frivillig fratræden, kan den pågældende ikke i henhold til en eventuel senere  

 lokalaftale få et bedre tilbud, end det der følger af første tilbud.
 Stk. 3.  Hvis der melder sig et større antal til  

 fratræden end forudsat, udpeger ledelsen efter samråd med  

 tillidsrepræsentanten og efter drøftelse med de enkelte, hvem der konkret  

 skal fratræde.
Personkreds § 3.  Aftalen gælder for ansatte, der er fyldt 60  

 år inden den i § 2 fastlagte periodes udløb, og for ansatte, som i  

 perioden søger afsked på grund af alder under forudsætning af, at de fylder  

 60 år inden 1 år efter udløbet af lokalaftalens gyldighedsperiode.
 Stk. 2.  Aftalen gælder ikke ansatte, der afskediges  

 eller fratræder af andre grunde end aldersbetinget pension som f.eks. sygdom  

 eller anden utilregnelig årsag.
Kapitel 2. Tjenestemænd over 60 år Supplerende ydelse for 60-66 årige § 4.  Der kan ydes tjenestemænd, der er omfattet af §  

 3, en tidsbegrænset ydelse som supplement til pensionen.
Stk. 2.  Størrelsen af den i stk. 1 nævnte ydelse  

 afhænger af tjenestemandens alder på fratrædelsestidspunktet.
For  

 deltidsansatte udbetales en ydelse, hvis størrelse reduceres i forhold til  

 beskæftigelsens omfang.
 Stk. 3.  Der fastsættes følgende årlige beløb:
Stk. 4.  De i stk. 3 nævnte beløb procentreguleres pr.  

 1. januar 1996 med 1,08 pct.
Pr. 1. januar 1997 udgør procentreguleringen  

 2,18 pct.
Ekstraordinær pensionsalder eller fratrædelsesbeløb for 60-66  

 årige § 5.  De i § 3 nævnte tjenestemænd kan endvidere  

 tillægges 2 års ekstraordinær pensionsalder.
Ingen tjenestemænd kan dog opnå  

 mere end 37 års pensionsalder.
 Stk. 2.  I særlige tilfælde kan der tillægges 4 års  

 ekstraordinær pensionsalder, dog maksimalt for perioden fra fratrædelsen til  

 det fyldte 70. år.
 Stk. 3.  I stedet for tillæggelse af 4 års pensionsalder  

 efter stk. 2 kan ministerier og styrelser mv. udbetale tjenestemanden et  

 fratrædelsesbeløb, der maksimalt kan udgøre 6 måneders løn.
 Stk. 4.  Udbetales der fratrædelsesbeløb på indtil 6  

 måneders løn, kan der højst tillægges pågældende 2 års ekstraordinær  

 pensionsalder.
 Stk. 5.  Udbetales der fratrædelsesbeløb på indtil 3  

 måneders løn, kan der højst tillægges pågældende 3 års ekstraordinær  

 pensionsalder.
Stk. 6.  Fratrædelsesbeløb beregnes på samme måde som  

 løn under sygdom.
Der beregnes ikke særlig feriegodtgørelse af  

 fratrædelsesbeløbet.
67-69 årige § 6.  Der kan ydes en særlig fratrædelsesgodtgørelse  

 til tjenestemænd, der Stk. 2.  Godtgørelsen efter stk. 1, udgør mellem 1/12 og  

 1/9 af lønnen på fratrædelsestidspunktet for det antal måneder, der ved  

 fratrædelsen er tilbage indtil udgangen af den måned, hvor den pågældende  

 fylder 70 år.
Stk. 3.  Den i stk. 1 nævnte fratrædelsesgodtgørelse  

 udbetales på en gang ved fratrædelsen.
Vedrørende beregning af godtgørelsens  

 størrelse henvises til § 7, stk. 4.
Kapitel 3. Ikke-tjenestemænd over 60 år Fratrædelsesbeløb for 60-66 årige § 7.  Der kan ydes et fratrædelsesbeløb (en  

 godtgørelse) til ansatte, Stk. 2.  Fratrædelsesbeløbet (godtgørelsen), der ydes  

 uanset, om medarbejderen ved fratræden vil oppebære pension fra en  

 pensionsordning, som staten har bidraget til, eller folkepension, udgør et  

 beløb svarende til:
1 måneds løn efter 12 års uafbrudt beskæftigelse, 2 måneders løn efter 15 års uafbrudt beskæftigelse, og 3 måneders løn efter 18 års uafbrudt beskæftigelse.
 Stk. 3.  I særlige tilfælde kan der ydes  

 fratrædelsesbeløb (en godtgørelse) som beskrevet i stk. 1 og 2, men efter 9,  

 12 eller 15 års uafbrudt beskæftigelse i staten eller folkekirken, og med  

 beløb svarende til:
2 måneders løn efter 9 års uafbrudt beskæftigelse, 4 måneders løn efter 12 års uafbrudt beskæftigelse, og 6 måneders løn efter 15 års uafbrudt beskæftigelse.
Stk. 4.  Den i stk. 1, 2 og 3 nævnte godtgørelse  

 beregnes på samme måde som løn under sygdom.
Der indbetales ikke  

 egetpensionsbidrag og arbejdsgivers pensionsbidrag af godtgørelsen, ligesom  

 der ikke betales feriepenge/særlig feriegodtgørelse af fratrædelsesbeløbet.
 Stk. 5.  I godtgørelsen modregnes eventuel  

 fratrædelsesgodtgørelse efter funktionærlovens § 2A eller regler svarende  

 hertil.
Tjenestefrihed inden fratræden for 60-66 årige § 8.  En medarbejders anmodning om at kunne fratræde  

 sin stilling, således at vedkommende oppebærer sædvanlig løn i en  

 tjenestefrihedsperiode af indtil 7 måneders varighed - umiddelbart forud for  

 fratrædelsestidspunktet - kan imødekommes.
Der kan ikke gives tjenestefrihed  

 i tiden efter udløbet af lokalaftalens gyldighedsperiode.
 Stk. 2.  Tilgodehavende ferie forudsættes i videst  

 muligt omfang afholdt i tjenestefrihedsperioden.
Ekstraordinær pensionsbidragsindbetaling for 60-66 årige § 9.  Alternativt til §§ 7 og 8 kan der for  

 medarbejdere, der i henhold til overenskomst eller aftale med arbejdsgiveren  

 er omfattet af en pensionsordning, foretages ekstraordinær  

 pensionsbidragsindbetaling.
 Stk. 2.  Der indbetales i henhold til stk. 1 2 års  

 ekstraordinær pensionsbidrag til pensionsordningen (såvel egetbidrag som  

 arbejdsgiverbidrag), dog mindst 24 pct. af den pensionsgivende årsløn på  

 fratrædelsestidspunktet.
 Stk. 3.  I særlige tilfælde kan der indbetales maksimalt  

 4 års ekstraordinært pensionsbidrag, maks. 48 pct., henholdsvis 60 pct. på  

 områder, hvor det samlede pensionsbidrag er 15 pct. af lønnen.
 Stk. 4.  De i stk. 2 nævnte ekstraordinære  

 pensionsbidrag indbetales en gang for alle og udregnes på grundlag af  

 bidraget i den sidste normale lønudbetaling inden fratrædelsen.
 Stk. 5.  Der kan i henhold til stk. 2 og 3 maksimalt  

 ydes pensionsbidrag for perioden fra fratrædelsen til det fyldte 70. år.
67-69 årige § 10.  Der kan ydes en særlig fratrædelsesgodtgørelse  

 til ansatte, der Stk. 2.  Godtgørelsen udgør mellem 1/12 og 1/9 af  

 nettolønnen på fratrædelsestidspunktet for det antal måneder, der er tilbage  

 til den pågældendes 70. år.
Stk. 3.  Den i stk. 1 nævnte fratrædelsesgodtgørelse  

 udbetales en gang ved fratrædelsen.
Vedrørende beregning af godtgørelsen  

 henvises til § 7, stk. 4.
Særligt om ikke-tjenestemænd med tjenestemandspensionsrettigheder § 11.  For tjenestemandslignende ansatte ved  

 tilskudsinstitutionerne, der er medlemmer af statsgaranterede pensionskasser,  

 kan bestemmelserne i § 5 anvendes.
Vedkommende pensionskasses bestyrelse  

 orienteres om lokalaftalen og dens indhold.
 Stk. 2.  Bestemmelsen i § 5 kan ligeledes anvendes for  

 civilarbejdere i forsvaret og fastansatte håndværkere i DSB med  

 tjenestemandspensionsret i henhold til LKL § 22, stk. 11.
 Stk. 3.  Som alternativ til stk. 1 og 2 kan i stedet  

 anvendes bestemmelserne i §§ 7 og 8 for disse tjenestemandslignende ansatte.
 Stk. 4.  For 67-69 årige kan bestemmelsen i § 10  

 anvendes.
Kapitel 4. Ikrafttræden og ophør § 12.  Aftalen har virkning fra 1. april 1995 og  

 bortfalder uden opsigelse pr. 31. marts 1997.
 Stk. 2.  Lokalaftaler, der er indgået forud for  

 udløbsdatoen, har gyldighed efter deres indhold.
København, den 15. juni 1995 Statsansattes Kartel Finansministeriet Ove Hygum  P.M.V.
 E.B.
