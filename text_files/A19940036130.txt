 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om pristalsreguleret alderdomsforsikring og alderdomsopsparing, jf.  

 lovbekendtgørelse nr. 16 af 12. januar 1972, som senest ændret ved § 29 i lov  

 nr. 386 af 13. juni 1990, foretages følgende ændringer:
 1. I § 5 indsættes som stk. 4 og 5:
»Stk. 4.  Retten til indekstillæg efter § 6, stk.  

 2, bevares i uændret omfang, uanset om den årlige indbetaling efter stk. 3  

 reduceres med bidrag til arbejdsmarkedsfonde, som forsikringsselskaber og  

 pengeinstitutter efter § 11, stk. 5, i lov om arbejdsmarkedsfonde skal  

 indeholde i indbetalinger foretaget af en arbejdsgiver.
Den årlige  

 indbetaling på en indekskontrakt kan dog højst reduceres med et beløb, der  

 svarer til arbejdsmarkedsbidraget af den for kontrakten fastsatte  

 indbetaling.
Stk. 5.  Den årlige indbetaling efter stk. 3 kan  

 forhøjes med et beløb svarende til størrelsen af eventuelle bidrag til  

 arbejdsmarkedsfonde, som måtte blive indeholdt af forsikringsselskaber og  

 pengeinstitutter, jf. stk. 4. Indbetalingen kan dog ikke forhøjes med mere,  

 end hvad der svarer til arbejdsmarkedsbidraget af den for den enkelte  

 kontrakt fastsatte indbetaling.« 2. I § 6 indsættes i stk. 1 efter 1. pkt. som nyt  

 punktum:
»Såfremt interessentens indbetalinger reduceres med bidrag til  

 arbejdsmarkedsfonde, jf. § 5, stk. 4, kan ydelsen nedsættes  

 tilsvarende.« 3. Overalt i loven ændres »Økonomi- og budgetministeren«  

 til: »Finansministeren«.
 4. Overalt i loven ændres »handelsministeren« til:  

 »industri- og samordningsministeren«.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. januar 1994.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
