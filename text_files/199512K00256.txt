Nr LSF 256 Forslag til Lov om ændring af vurderingsloven og skattestyrelsesloven  

 (Justering vedrørende vurderingsorganisation, ophævelse af anonymitet i  

 landsskatteretskendelser og genoptagelsesregler m.v.) Fremsat af skatteministeren (Carsten Koch) den 24. april 1996 Vedtaget ved tredjebehandling den 29. maj 1996 Lov nr. 491 af 12/06/1996 § 1 I lov om vurdering af landets faste ejendomme, jf. lovbekendtgørelse nr.  

 876 af 18. oktober 1994, som ændret ved § 5 i lov nr. 1113 af 21. december  

 1994, foretages følgende ændringer:
 1. § 23, stk. 2, 1. pkt., affattes således:
»Et medlem af et vurderingsråd skal senest fratræde hvervet med  

 udgangen af den måned, hvor den pågældende fylder 70 år.« 2. § 23, stk. 4, affattes således:
»Stk. 4. Har en vurderingsformand forfald, fungerer en anden  

 vurderingsformand inden for skyldkredsen, jf. § 24, efter skyldrådsformandens  

 bestemmelse i den forhindredes sted.
Har en vurderingsmand forfald, kan  

 skyldrådsformanden beslutte, at den pågældendes suppleant fungerer i  

 stedet.« 3. § 47 affattes således:
»§ 47. Ligningsrådet kan bestemme, at offentlige myndigheder  

 og selskaber, fonde, foreninger, selvejende institutioner m.v. efter  

 anmodning er forpligtet til uden betaling at meddele vurderingsmyndighederne  

 de oplysninger, der kan tjene dem til vejledning ved udførelse af deres  

 hverv.
Det samme gælder oplysninger til Landsskatteretten.
Vægrer nogen sig  

 ved at meddele de begærede oplysninger, kan skatteministeren om fornødent  

 fremtvinge meddelelse af oplysningerne ved pålæg af daglige bøder.« 4. Efter § 47 indsættes:
»§ 47 A.
Når et dokument om overdragelse af fast ejendom  

 indleveres til påtegning efter § 38 i lov om stempelafgift, skal erhververen  

 give oplysning om overdragelsen og vilkårene for denne i en  

 salgsindberetning.
Dokumentet må ikke forsynes med påtegning om  

 ejendomsværdien, før behørig salgsindberetning er modtaget.
 Stk. 2. Skatteministeren bestemmer indberetningsskemaernes  

 udformning og kan fastsætte bestemmelser, hvorefter de skal afgives i indtil  

 3 eksemplarer.
Stk. 3. De myndigheder, der giver påtegning efter § 38 i lov om  

 stempelafgift, sender salgsindberetningerne til den centrale told- og  

 skatteforvaltning og andre myndigheder efter regler, der fastsættes af  

 skatteministeren.« § 2 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995, som  

 ændret ved § 2 i lov nr. 1104 af 20. december 1995 og lov nr. 310 af 24.  

 april 1996, foretages følgende ændringer:
 1. I § 4, stk. 3, 1. pkt. , ændres »stk. 2« til:  

 »stk. 1 og 2«.
 2. I § 28, stk. 2, indsættes som 3. pkt.:
»Kendelsen skal i øvrigt angive navnene på dem, der har deltaget i  

 afgørelsen.« 3. § 37 ophæves.
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. § 1, nr. 3, træder i kraft den 1. januar 1997.
Oprindeligt fremsat forslag § 1 I lov om vurdering af landets faste ejendomme, jf. lovbekendtgørelse nr.  

 876 af 18. oktober 1994, som ændret ved lov nr. 1113 af 21. december 1994,  

 foretages følgende ændringer:
 1. § 23, stk. 2, 1. pkt., affattes således:
 »Et medlem af et vurderingsråd skal senest fratræde hvervet med  

 udgangen af den måned, hvor den pågældende fylder 70 år.«.
 2. § 23, stk. 4, affattes således:
»Stk. 4. Har en vurderingsformand forfald, fungerer en anden  

 vurderingsformand inden for skyldkredsen, jf. § 24, efter skyldrådsformandens  

 bestemmelse i den forhindredes sted.
Har en vurderingsmand forfald, kan  

 skyldrådsformanden beslutte, at den pågældendes suppleant fungerer i  

 stedet.«.
 3. § 47 affattes således:
»§ 47. Ligningsrådet kan bestemme, at offentlige myndigheder  

 og selskaber, fonde, foreninger, selvejende institutioner m.v. efter  

 anmodning er forpligtet til uden betaling at meddele vurderingsmyndighederne  

 de oplysninger, der kan tjene dem til vejledning ved udførelse af deres  

 hverv.
Det samme gælder oplysninger til Landsskatteretten.
Vægrer nogen sig  

 ved at meddele de begærede oplysninger, kan skatteministeren om fornødent  

 fremtvinge meddelelse af oplysningerne ved pålæg af daglige bøder.«.
 4. Efter § 47 indsættes:
»§ 47 A.
Når et dokument om overdragelse af fast ejendom  

 indleveres til påtegning efter § 38 i lov om stempelafgift, skal erhververen  

 give oplysning om overdragelsen og vilkårene for denne i en  

 salgsindberetning.
Dokumentet må ikke forsynes med påtegning om  

 ejendomsværdien, før behørig salgsindberetning er modtaget.
 Stk. 2. Skatteministeren bestemmer indberetningsskemaernes  

 udformning og kan fastsætte bestemmelser, hvorefter de skal afgives i indtil  

 3 eksemplarer.
 Stk. 3. De myndigheder, der giver påtegning efter stempellovens §  

 38, sender salgsindberetningerne til den centrale told- og skatteforvaltning  

 og andre myndigheder efter regler, der fastsættes af skatteministeren.«.
§ 2 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995, som  

 ændret ved § 2 i lov nr. 1104 af 20. december 1995, foretages følgende  

 ændringer:
 1. I § 4, stk. 3, 1. pkt. , ændres »stk. 2« til:  

 »Stk. 1 og 2«.
 2. I § 28, stk. 2, indsættes som 3. pkt.:
»Kendelsen skal i øvrigt angive navnene på dem, der har deltaget i  

 afgørelsen.« 3. § 37 ophæves.
§ 3 Stk. 1 . Loven træder i kraft dagen efter bekendtgørelse i  

 Lovtidende, jf. dog stk. 2.
 Stk. 2. § 1, nr. 3, træder ikraft den 1. januar 1997.
Bemærkninger til lovforslaget Almindelige bemærkninger Lovforslagets formål og baggrund Lovforslaget har til formål at foretage mindre justeringer af strukturen  

 på vurderingsområdet og på skattestyrelsesområdet.
Samtidigt med fremsættelsen af lovforslaget vil skatteministeren søge om  

 Finansudvalgets tilslutning til, at der skabes bevillingsmæssig hjemmel til  

 udbetaling af engangsvederlag til vurderingsmænd og vurderingsformænd for  

 perioden 1. april 1996 til 31. december 1996. Engangsvederlaget er for  

 vurderingsmænd ca. 18.000 kr. og for vurderingsformænd ca. 5.000 kr., begge  

 beløb på årsbasis.
Engangsvederlaget er udover de faste årlige vederlag, jf.  

 finansloven for 1996, § 9. Skatteministeriet, tekstanmærkning nr. 55. På  

 forslag til finanslov for 1997 vil der ved en ændring af den nævnte  

 tekstanmærkning blive søgt hjemmel til en tilsvarende udbetaling af  

 engangsvederlag i 1997.
Forslaget om engangsvederlag skal ses på baggrund af, at det er vanskeligt  

 at nå at gennemføre alle besigtigelser af erhvervsejendomme som følge af den  

 20. almindelige vurdering.
Op mod 25 pct. af samtlige vurderingsmænd har  

 taget deres afsked siden 1. januar 1995, hvilket har øget arbejdspresset på  

 vurderingsrådene.
Ved nærværende lovforslag foreslås det, at medlemmer af vurderingsråd kan  

 fortsætte frem til udgangen af den måned, hvor de fylder 70 år.
Efter de  

 gældende regler kan et medlem af et vurderingsråd ikke genudnævnes, hvis den  

 pågældende ved sin tiltræden er fyldt 66 år.
Ligeledes foreslås, at skyldrådsformanden også kan indkalde suppleanten,  

 når en vurderingsmand permanent fratræder.
Suppleanten skal fungere indtil en  

 ny vurderingsmand er udnævnt.
Efter de gældende regler kan suppleanten kun  

 indkaldes, hvis vurderingsmanden har midlertidigt forfald.
Reglerne for  

 indkaldelse af suppleant for vurderingsformanden foreslås ændret tilsvarende.
 Endvidere foreslås bestemmelsen i skattestyrelseslovens § 37 overført til  

 vurderingsloven, da bestemmelsen omhandler salgsindberetninger vedrørende  

 fast ejendom til told- og skattemyndighederne.
Desuden foreslås, at Ligningsrådet kan bestemme, at offentlige myndigheder  

 og selskaber, fonde, foreninger, selvejende institutioner m.v. efter  

 anmodning uden betaling er forpligtet til at udlevere oplysninger af  

 betydning for vurderingen til vurderingsmyndighederne.
Efter de gældende  

 regler er denne pligt begrænset til offentlige myndigheder,  

 forsikringsselskaber, pengeinstitutter samt dige- og pumpelag og lignende  

 institutioner.
Med moderniseringen af den offentlige sektor er en række  

 tidligere offentligt administrerede opgaver blevet overladt til private  

 organisationer ligesom en række offentlige institutioner er blevet omdannet  

 til selskaber m.v.
Forslaget giver mulighed for, at vurderingsmyndighederne  

 fra disse organisationer eller selskaber mv. kan få oplysninger udleveret,  

 der er nødvendige for ejendomsvurderingen.
 Endelig indeholder forslaget en ændring af skattestyrelsesloven, der  

 tilsigter at give mulighed for konsekvensændringer ved genoptagelse inden for  

 3 års fristen samt en ændring af skattestyrelsesloven, der medfører, at  

 navnene på de personer, der har deltaget i en afgørelse truffet af  

 landsskatteretten, skal fremgå af landsskatterettens kendelser.
Administrative og provenumæssige konsekvenser Forslaget om at udvide skyldrådsformandens mulighed for at indkalde en  

 suppleant vil gøre vurderingsorganisationen mere fleksibel.
Derudover har  

 forslaget ikke nævneværdige administrative konsekvenser.
Som nævnt i lovforslagets almindelige bemærkninger vil spørgsmålet om  

 honoreringen af vurderingsmænd og vurderingsformænd uafhængigt af dette  

 lovforslag blive rejst overfor Finansudvalget.
Den midlertidige forhøjelse af  

 honoreringen skønnes at koste 6,9 mill. kr. i 1996 og 9,2 mill. kr. i 1997.
 Forslaget har ingen provenumæssige konsekvenser.
Erhvervs- og miljømæssige konsekvenser Lovforslaget har ingen erhvervs- eller miljømæssige konsekvenser.
Forhold til EU-retten Lovforslaget har ingen EU-retlige konsekvenser.
Bemærkninger til lovforslagets enkelte bestemmelser Til § 1 Til nr. 1 Forslaget medfører, at et medlem af vurderingsrådet kan fortsætte som  

 vurderingsrådsmedlem frem til udgangen af den måned, hvor medlemmet fylder 70  

 år.
Efter de gældende regler kan et vurderingsrådsmedlem ikke genudnævnes,  

 hvis den pågældende er fyldt 66 år.
De nuværende regler skal ses på baggrund  

 af de tidligere regler om, at der normalt kun skulle foretages en almindelig  

 ejendomsvurdering hvert fjerde år.
Med overgangen til årlige almindelige  

 vurderinger fra og med 1998 gør dette hensyn sig ikke længere gældende, og  

 det vil derfor være muligt fremover at foretage en mere fleksibel udskiftning  

 af vurderingsrådsmedlemmer.
Til nr. 2 Ændringerne medfører, at der også kan indkaldes en suppleant for en  

 vurderingsmand, når den pågældende fratræder permanent.
Suppleanten skal  

 fungere i vurderingsmandens sted indtil en ny vurderingsmand er udnævnt.
 Efter de gældende regler kan en suppleant kun indkaldes, når  

 vurderingsmanden har midlertidigt forfald.
De nugældende regler forudsætter således, at en ny vurderingsformand eller  

 en ny vurderingsmand kan udpeges relativt hurtigt.
Det har imidlertid vist  

 sig, at der godt kan gå længere tid fra, at et vurderingsrådsmedlem er  

 fratrådt til et nyt medlem er udnævnt.
Regeringen har derfor fundet det  

 hensigtsmæssigt, at indkaldelse af suppleanten kan ske ved permanent forfald.
For vurderingsformænd gælder den særregel, at det er en anden af  

 skyldkredsens vurderingsformænd, der efter skyldrådsformandens bestemmelse  

 fungerer, når vurderingsformanden har midlertidigt forfald.
På dette område  

 foreslås tilsvarende, at sådan bestemmelse kan træffes, også når  

 vurderingsformanden har permanent forfald.
Til nr. 3 Efter de gældende regler er offentlige myndigheder, pengeinstitutter,  

 forsikringsselskaber samt dige- og pumpelag og deslige institutioner  

 forpligtet til på begæring at meddele vurderingsmyndighederne oplysninger,  

 der er nødvendige for udførelsen af deres hverv.
 Med moderniseringen af den offentlige sektor er en række tidligere  

 offentligt administrerede opgaver blevet overladt til private organisationer  

 ligesom en række offentlige institutioner er blevet omdannet til selskaber  

 m.v.
 Forslaget giver mulighed for, at vurderingsmyndighederne fra disse  

 organisationer eller selskaber mv. kan få oplysninger udleveret, der er  

 nødvendige for ejendomsvurderingen, hvis Ligningsrådet godkender, at den  

 nævnte organisation eller selskab m.v. skal være pligtig hertil.
Til nr. 4 Der er tale om en redaktionel overførelse af bestemmelsen fra  

 skattestyrelseslovens § 37 til vurderingsloven, jf. forslagets § 2, nr. 3.
Til § 2 Til nr. 1 Bestemmelserne i § 4, stk. 2 og 3, blev gennemført ved lov nr. 1104 af 20.  

 december 1995.
 Efter § 4, stk. 2, kan der tillades ekstraordinær genoptagelse af en  

 skatteansættelse, dvs. af mere end tre år gamle indkomstår, hvis forholdene i  

 særlig grad taler derfor.
 Efter § 4, stk. 3, kan skattemyndighederne - uanset forhøjelsesfristerne  

 efter § 35 - foretage sådanne reguleringer af skatteansættelser for andre  

 indkomstår, som er en direkte følge af en ekstraordinær genoptagelse.
 Det foreslås, at denne adgang efter § 4, stk. 3, til at foretage  

 konsekvensændringer for andre indkomstår udvides til også at omfatte  

 ændringer, der er en direkte følge af en ordinær genoptagelse, dvs. af op til  

 tre år gamle indkomstår.
Til nr. 2 Det foreslås, at navnene på de personer, der har deltaget i en afgørelse  

 truffet af Landsskatteretten, skal fremgå af Landsskatterettens kendelse.
 Disse personer kan være retsmedlemmer, jf. skattestyrelseslovens § 20,  

 stk. 2, eller embedsmænd, der er udpeget hertil af Landsskatterettens  

 præsident, jf. skattestyrelseslovens § 20, stk. 6.
 Med forslaget sikres klageren kendskab til, hvilke personer, der har  

 deltaget i klagens afgørelse, men ikke kendskab til den enkeltes  

 stemmeafgivelse.
 Forslagets gennemførelse forventes at kunne styrke den almindelige tillid  

 til Landsskatterettens virke, herunder modvirke eventuelle  

 habilitetskonflikter.
Til nr. 3 Der henvises til bemærkningerne til forslagets § 1, nr. 4.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om vurdering af landets faste ejendomme, jf. lovbekendtgørelse nr.  

 876 af 18. oktober 1994, som ændret ved lov nr. 1113 af 21. december 1994,  

 foretages følgende ændringer:
 1. § 23, stk. 2, 1. pkt., affattes således:
 »Et medlem af et vurderingsråd skal senest fratræde hvervet med  

 udgangen af den måned, hvor den pågældende fylder 70 år.«.
 2. § 23, stk. 4, affattes således:
»Stk. 4. Har en vurderingsformand forfald, fungerer en anden  

 vurderingsformand inden for skyldkredsen, jf. § 24, efter skyldrådsformandens  

 bestemmelse i den forhindredes sted.
Har en vurderingsmand forfald, kan  

 skyldrådsformanden beslutte, at den pågældendes suppleant fungerer i  

 stedet.«.
§ 23. For hver vurderingskreds udnævner skatteministeren et  

 vurderingsråd bestående af en vurderingsmand og to vurderingsmænd.  

 Skatteministeren udnævner endvidere en suppleant for hver vurderingsmand.  

 Forud for udnævnelsen indhentes indstilling fra vedkommende amtsråd, for  

 vurderingskredse inden for Københavns og Frederiksberg kommuner dog fra  

 vedkommende kommunalbestyrelse.
Der skal indstilles 3 personer sideordnet for  

 hvert hverv i vurderingsrådet.
Indstillingen skal være ledsaget af en  

 angivelse af de pågældendes kvalifikationer til at bestride hvervet.  

 Udnævnelse sker for fire år ad gangen.
Genudnævnelse kan finde sted.
Opfylder  

 den hidtidige vurderingsformand betingelserne for at kunne fortsætte i  

 hvervet, skal den pågældende være en af de tre indstillede personer.  

 Medlemmer af vurderingsråd skal være bosat i vurderingskredsen eller en af de  

 kommuner, som vurderingskredsen omfatter.
Skatteministeren kan i ganske  

 særlige tilfælde dispensere fra bopælskravet.
Valgene gælder for en periode  

 på 4 år, således at funktionsperioden for et medlem af et vurderingsråd  

 starter den 1. maj i det år, hvor den kommunale valgperiode starter.
Stk. 2. Et medlem af vurderingsrådet må på tidspunktet for sin  

 tiltræden ikke være fyldt 66 år.
Medlemmer af kommunalbestyrelser samt af  

 Ligningsrådet, Landsskatteretten og skatteankenævnet kan ikke udnævnes som  

 medlemmer af vurderingsrådet.
Et medlem af vurderingsrådet, der indvælges i  

 en kommunalbestyrelse eller bliver medlem af Ligningsrådet, Landsskatteretten  

 eller et skatteankenævn, skal fratræde.
Stk. 3. Afgår et medlem af vurderingsrådet i løbet af  

 funktionsperioden, udnævnes en efterfølger for den tilbageværende del af  

 perioden.
Stk. 1 finder tilsvarende anvendelse.
Stk. 4. Har en vurderingsformand midlertidigt forfald, fungerer en  

 anden vurderingsformand inden for skyldkredsen, jf. § 24, efter  

 skyldsrådsformandens bestemmelse i den forhindredes sted.
Har en  

 vurderingsmand midlertidigt forfald, kan skyldrådsformanden beslutte, at den  

 pågældendes suppleant fungerer i stedet.
 Stk. 5. Medlemmer af vurderingsrådet kan, dersom deres vandel  

 eller den måde, hvorpå de udfører deres arbejde, giver anledning dertil,  

 afskediges af skatteministeren.
 Stk. 6. Skatteministeren kan fastsætte regler for  

 vurderingsrådenes virksomhed.
 3. § 47 affattes således:
»§ 47. Ligningsrådet kan bestemme, at offentlige myndigheder  

 og selskaber, fonde, foreninger, selvejende institutioner m.v. efter  

 anmodning er forpligtet til uden betaling at meddele vurderingsmyndighederne  

 de oplysninger, der kan tjene dem til vejledning ved udførelse af deres  

 hverv.
Det samme gælder oplysninger til Landsskatteretten.
Vægrer nogen sig  

 ved at meddele de begærede oplysninger, kan skatteministeren om fornødent  

 fremtvinge meddelelse af oplysningerne ved pålæg af daglige bøder.«.
§ 47. Offentlige myndigheder, pengeinstitutter, assuranceselskaber  

 samt dige- og pumpelag og deslige institutioner er på begæring forpligtet til  

 uden betaling af meddele vurderingsmyndighederne de oplysninger, der kan  

 tjene dem til vejledning ved udførelsen af deres hverv.
Det samme gælder  

 oplysninger til Landsskatteretten.
Vægrer nogen sig ved at meddele de  

 begærede oplysninger, afgør skatteministeren, hvorvidt han er pligtig dertil,  

 og kan om fornødent fremtvinge oplysningernes meddelelse ved pålæg af daglige  

 bøder.
 4. Efter § 47 indsættes:
»§ 47 A.
Når et dokument om overdragelse af fast ejendom  

 indleveres til påtegning efter § 38 i lov om stempelafgift, skal erhververen  

 give oplysning om overdragelsen og vilkårene for denne i en  

 salgsindberetning.
Dokumentet må ikke forsynes med påtegning om  

 ejendomsværdien, før behørig salgsindberetning er modtaget.
 Stk. 2. Skatteministeren bestemmer indberetningsskemaernes  

 udformning og kan fastsætte bestemmelser, hvorefter de skal afgives i indtil  

 3 eksemplarer.
 Stk. 3. De myndigheder, der giver påtegning efter stempellovens §  

 38, sender salgsindberetningerne til den centrale told- og skatteforvaltning  

 og andre myndigheder efter regler, der fastsættes af skatteministeren.«.
§ 2 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995, som  

 ændret ved § 2 i lov nr. 1104 af 20. december 1995, og senest ved lov nr. xxx  

 af xx. april 1996, foretages følgende ændringer:
 1. I § 4, stk. 3, 1. pkt. , ændres »stk. 2« til:  

 »Stk. 1 og 2«.
§ 4. Den kommunale skattemyndighed kan genoptage en  

 skatteansættelse, når den skattepligtige fremlægger nye oplysninger, som kan  

 medføre en ændret skatteansættelse.
Begæringen om genoptagelse skal indgives  

 inden 3 år efter udløbet af det pågældende indkomstår.
Hvis den  

 skattepligtiges indkomstår ikke er sammenfaldende med kalenderåret, regnes  

 fristen fra udløbet af det år, som indkomståret træder i stedet for.
 Stk. 2. Skatteministeren kan tillade, at en genoptagelsesanmodning  

 som nævnt i stk. 1, 1. pkt., der fremsættes skriftligt efter udløbet af  

 fristen i stk. 1, 2. pkt., imødekommes, når forholdene i særlig grad taler  

 derfor.
Stk. 3. I tilfælde, hvor en genoptagelsesanmodning imødekommes  

 efter stk. 2, kan skattemyndighederne uanset § 35 foretage sådanne  

 reguleringer af skatteansættelser for andre indkomstår, som er en direkte  

 følge af den begærede ansættelsesændring.
En genoptagelsesanmodning, der er  

 imødekommet efter stk. 2, kan ikke tilbagekaldes.
 Stk. 4. Reglerne i kapitel 3 anvendes tilsvarende, når den  

 kommunale skattemyndighed har givet afslag på en begæring efter reglerne i  

 stk. 1.
 2. I § 28, stk. 2, indsættes som 3. pkt.:
»Kendelsen skal i øvrigt angive navnene på dem, der har deltaget i  

 afgørelsen.« § 28. Landsskatteretten afgør de indkomne klager ved en kendelse.  

 Uanset klagens indhold er Landsskatteretten berettiget til at påkende  

 ansættelsen eller vurderingen i sin helhed.
Ved klager over værdiansættelsen  

 af enkelte aktiver eller passiver i dødsboer kan Landsskatteretten påkende  

 værdiansættelsen af boets øvrige aktiver og passiver.
 Stk. 2. Kendelsen skal indeholde oplysninger om forskellige  

 meninger under afstemningen både vedrørende resultatet og begrundelsen.  

 Kendelsen skal desuden angive stemmetallet for hver opfattelse, og det skal  

 fremgå, om retsformanden har afgivet dissens.
 3. § 37 ophæves.
 § 37. Når et dokument om overdragelse af fast ejendom indleveres  

 til påtegning efter § 38 i lov om stempelafgift, skal erhververen give  

 oplysning om overdragelsen og vilkårene for denne i en salgsindberetning.  

 Dokumentet må ikke forsynes med påtegning om ejendomsværdien, før behørig  

 salgsindberetning er modtaget.
 Stk. 2. Skatteministeren bestemmer indberetningsskemaernes  

 udformning og kan fastsætte bestemmelser, hvorefter de skal afgives i indtil  

 3 eksemplarer.
 Stk. 3. De myndigheder, der giver påtegning efter stempellovens §  

 38, sender salgsindberetningerne til den centrale told- og skatteforvaltning  

 og andre myndigheder efter regler, der fastsættes af skatteministeren.
