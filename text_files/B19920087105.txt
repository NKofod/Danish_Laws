 I medfør af § 1, stk. 1, § 2, stk. 2, samt § 3, § 5 og § 7, stk. 2, i lov  

 nr. 193 af 24. maj 1972 om fyrværkeri, § 40 i brandloven, jf.  

 lovbekendtgørelse nr. 365 af 28. juli 1983, og efter bemyndigelse fra  

 justitsministeren jf. § 9 i lov angående sprængstoffer, jf. lovbekendtgørelse  

 nr. 624 af 15. september 1986 fastsættes:
Overdragelse, erhvervelse og anvendelse af  

 fyrværkeri § 1.  Ifølge § 2, stk. 1, i lov om fyrværkeri må  

 fyrværkeri ikke overdrages, erhverves eller anvendes uden politiets  

 tilladelse.
 Stk. 2.  Fra forbuddet i stk. 1 undtages følgende  

 fyrværkeri:
 § 2.  Tilladelse til erhvervelse og anvendelse af  

 fyrværkeri efter § 1, stk. 1, kan meddeles af politiet, når der dokumenteres  

 en særlig interesse heri, f.eks. når fyrværkeriet ønskes anvendt i  

 forlystelsesetablissementer eller i forbindelse med festligheder og lignende,  

 hvortil offentligheden eller en større kreds har adgang (dyrskuer, byfester,  

 rundskuer og lignende).
Stk. 2.  Tilladelse meddeles af politiet på det sted,  

 hvor fyrværkeriet skal anvendes, og skal angive det tilladte kvantum og den  

 måde fyrværkeriet må anvendes på.
I tvivlstilfælde indhenter politiet  

 erklæring fra Statens Brandinspektion.
 § 3.  Til rederier, skibsførere, kutterejere og andre,  

 der har behov for materiel til nødsignaler, kan der af politiet på det sted,  

 hvor ansøgeren har bopæl eller forretningssted, udstedes såvel enkeltstående  

 som generelle tilladelser i indtil 5 år til erhvervelse og anvendelse af  

 typegodkendt fyrværkeri, jf. § 9, stk. 3.
 Stk. 2.  Politiets tilladelse til erhvervelse og  

 anvendelse af typegodkendt fyrværkeri, jf. § 9, stk. 3, er ikke nødvendig,  

 såfremt erhvervelsen sker hos skibsprovianteringshandlere og forhandlere af  

 skibsinventar mod forevisning og afstempling af vedkommende skibs tilsynsbog.
§ 4.  Tilladelse til overdragelse af fyrværkeri, der  

 er omfattet af § 1, stk. 1, samt af typegodkendt fyrværkeri, jf. § 9, stk. 3,  

 meddeles af politiet på det sted, hvor ansøgeren har forretningssted.  

 Tilladelsen meddeles som enkeltstående eller generel tilladelse i indtil 5  

 år.
Skibsprovianteringshandlere og forhandlere af skibsinventar kan dog  

 overdrage typegodkendt fyrværkeri, jf. § 9, stk. 3, uden tilladelse.
Fremstilling og indførsel af fyrværkeri § 5.  Statens Brandinspektion meddeler tilladelse til  

 fremstilling og indførsel af fyrværkeri og fastsætter de nærmere vilkår for  

 tilladelserne.
 Stk. 2.  Ansøgning om tilladelse til fremstilling eller  

 indførsel af fyrværkeri skal indgives senest 3 måneder før varens  

 fremstilling eller indførsel, med mindre anden skriftlig aftale er indgået  

 mellem fabrikanten/importøren og Statens Brandinspektion.
§ 6.  Ansøgning om tilladelse til fremstilling af  

 fyrværkeri skal indeholde oplysning om § 7.  Ansøgning om tilladelse til indførsel af  

 fyrværkeri skal vedlægges ordrebekræftelse, faktura eller lignende  

 indeholdende oplysning om varens art og fremstillingssted.
Ansøgningen skal  

 endvidere vedlægges en erklæring om, hvorvidt fyrværkeriet er omfattet af det  

 i § 1, stk. 2, nævnte fyrværkeri.
Stk. 2.  Importører skal, hvis erklæring herom er  

 afgivet, ved varens modtagelse stikprøvevis undersøge, hvorvidt fyrværkeriet  

 er omfattet af det i § 1, stk. 2, nævnte fyrværkeri.
Såfremt fyrværkeriet  

 ikke er omfattet af det i § 1, stk. 2, nævnte fyrværkeri, skal Statens  

 Brandinspektion underrettes herom.
 § 8.  Til brug ved behandlingen af ansøgninger om  

 tilladelse til fremstilling eller indførsel af fyrværkeri kan Statens  

 Brandinspektion lade prøver af fyrværkeri underkaste en teknisk undersøgelse.  

 Udgifterne hertil afholdes af ansøgeren.
 § 9.  Fyrværkeri, herunder det i § 1, stk. 2, nævnte  

 skal konstrueres og udformes i overensstemmelse med bestemmelserne i bilaget  

 til denne bekendtgørelse, jf. dog stk. 3. Bestemmelserne i bilagets punkter  

 8-15 gælder dog ikke fyrværkeri til eksport eller fyrværkeri, der ikke  

 udleveres til køberen, men affyres af fabrikanten (importøren) eller af en  

 person, der er ansat hos denne eller udpeget af denne, og som er fortrolig  

 med afbrænding af fyrværkeri.
 Stk. 2.  Saturnmissiler, helikoptere og lignende  

 artikler, hvis flugt i luften ikke kan styres, må ikke indføres eller  

 fremstilles.
 Stk. 3.  Nødsignaler og linekastningsapparater til skibe  

 skal konstrueres og typegodkendes i henhold til Søfartsstyrelsens  

 bestemmelser.
Salg, mærkning og opbevaring af fyrværkeri  

 samt salg af kemikalier § 10.  Fyrværkeri må ikke sælges til personer under 18  

 år.
Fra dette forbud undtages fyrværkeri, der er omfattet af § 1, stk. 2, nr.  

 2, samt knallerter.
 Stk. 2.  Fyrværkeri må ikke sælges ved selvbetjening.  

 Fra dette forbud undtages fyrværkeri, der er omfattet af § 1, stk. 2, nr. 3.
 Stk. 3.  Fyrværkeri må kun sælges ved fjernsalg efter  

 forud indhentet tilladelse fra Statens Brandinspektion.
 § 11.  Følgende kemikalier må ikke sælges til personer  

 under 18 år:
§ 12.  Fyrværkeriartikler skal være forsynet med  

 påskrift om artiklens betegnelse og eventuelt fabrikationsnummer samt enten  

 navn og hjemsted, varemærke eller særlige kendetegn for fabrikanten eller  

 importøren.
Anvendes varemærke eller kendetegn, skal meddelelse herom gives  

 til Statens Brandinspektion.
 Stk. 2.  På større fyrværkeriartikler skal tillige  

 anbringes en kortfattet brugsanvisning.
 Stk. 3.  Mærkningen af fyrværkeri skal foretages inden  

 udlevering fra forhandler.
§ 13.  I forretningslokaler eller lokaler i  

 forbindelse hermed kan opbevares indtil 50 kg fyrværkeri.
I øvrige  

 erhvervslokaler kan opbevares indtil 50 kg fyrværkeri, såfremt der ikke i  

 samme lokaler findes brandfarlige væsker eller F-gas, og indtil 100 kg,  

 såfremt der ikke findes andet brandfarligt oplag i form af oplag af papir,  

 pap, træ, stearinlys eller lignende.
Tilladelse til opbevaring af større  

 mængder meddeles af politiet efter indhentet erklæring fra Statens  

 Brandinspektion.
 Stk. 2.  Bestemmelserne i stk. 1 omfatter ikke  

 fyrværkeri, der er omfattet af § 1, stk. 2, nr. 3.
 Stk. 3.  I andre husrum og huse må opbevares indtil 5 kg  

 fyrværkeri.
 § 14.  Fyrværkeri skal opbevares med forsigtighed og  

 mindst 2 meter fra enhver varmekilde og mindst 5 meter fra brandfarligt  

 oplag.
Stk. 2.  Forhandlerens beholdninger af fyrværkeri skal  

 opbevares i godkendt transportemballage, i tætte trækasser (skabe) eller i  

 træforede metalkasser (skabe) med tætsluttende lukke.
Kasserne (skabene), der  

 skal være mærket »Farlig: Fyrværkeri«, må kun indeholde fyrværkeri  

 og skal anbringes utilgængeligt for publikum.
Opbevares fyrværkeri i  

 forretningslokaler eller i lokaler i forbindelse hermed, skal der i nærheden  

 af kasserne (skabene) med fyrværkeri forefindes passende slukningsmidler.
 Stk. 3.  Uanset bestemmelserne i stk. 2 kan der dog  

 udstilles eet eksemplar (enhed eller detailpakning) af hver type fyrværkeri,  

 der forhandles fra forretningen.
Stk. 4.  Tobaksrygning er forbudt i lokaler, hvor der  

 opbevares fyrværkeri.
Dette skal tilkendegives ved skiltning i  

 overensstemmelse med bestemmelserne i Arbejdsministeriets bekendtgørelse nr.  

 505 af 19. november 1990 om sikkerhedsskiltning.
 Stk. 5.  Affyring af fyrværkeri i lokaler, hvor der  

 opbevares eller udstilles fyrværkeri, brandfarlige væsker eller F-gas, er  

 ikke tilladt.
 § 15.  Ved enhver levering af fyrværkeri til  

 detailhandlere skal der medfølge en vejledning vedrørende sikkerhedsmæssige  

 forhold ved opbevaring og anvendelse af fyrværkeri.
Stk. 2.  Ved enhver overdragelse til forbruger af andet  

 fyrværkeri end det i § 1, stk. 2, nr. 3, nævnte, skal der udleveres en  

 vejledning vedrørende anvendelsen af fyrværkeri.
I sortimentspakninger skal  

 vejledningen være indlagt i pakningen eller påtrykt denne.
 Stk. 3.  De i stk. 1 og 2 nævnte vejledninger skal være  

 godkendt af Statens Brandinspektion.
Kontrol og prøveudtagning § 16.  Efter § 4 i lov om fyrværkeri har Statens  

 Brandinspektion og politiet til enhver tid uden retskendelse mod behørig  

 legitimation adgang til virksomheder, der fremstiller, indfører eller  

 forhandler fyrværkeri, og kan i forbindelse hermed for fabrikantens eller  

 importørens regning udtage prøver af fyrværkeriartikler og underkaste disse  

 en teknisk undersøgelse.
 Stk. 2.  I tilfælde, hvor prøveudtagningen sker hos en  

 detailhandler, godtgør Statens Brandinspektion eller politiet detailhandleren  

 indkøbsprisen og opkræver beløbet hos importøren eller fabrikanten.
 Straf og ikrafttræden m.v.
§ 17.  Overtrædelse af § 7, stk. 2, §§ 9-12 og § 15  

 straffes med bøde.
Overtrædelse af § 13, stk. 1 og stk. 3, og § 14 straffes  

 efter § 11 i lov angående sprængstoffer, jf. lovbekendtgørelse nr. 624 af 15.  

 september 1986, med bøde eller under særlig skærpende omstændigheder med  

 hæfte.
 § 18.  Bekendtgørelsen træder i kraft den 4. november  

 1992.
 Stk. 2.  § 5, stk. 2, og § 10, stk. 3, træder dog først  

 i kraft den 1. januar 1993.
 Stk. 3.  Justitsministeriets bekendtgørelse nr. 550 af  

 19. november 1976 som ændret ved bekendtgørelse nr. 1 af 3. januar 1978  

 ophæves.
Indenrigsministeriet, den 23. oktober  

 1992 Thor Pedersen / W.
Willerslev-Olsen Bilag 1 Konstruktion og udformning af fyrværkeri i henhold til § 9 1. Raketter skal være forsynet med en stiv og lige styrepind til  

 sikring af rakettens balance i flugten og konstrueret således, at ild og glød  

 er slukket ved nedslaget efter normal lodret flugt.
2. Raketter må maximalt veje 400 g inkl. styrepind.
Rakethylstret  

 skal mindst være 60 mm langt og mindst 10 mm i diameter.
 3. Raketter må ikke udkaste udelukkende røde stjerner, som kan  

 forveksles med nødblus.
 4. Raketfaldskærmsblus må ikke vise rødt lys.
 5. Røgsignaler må ikke afgive orangegul røg.
 6. Heksehyl og lignende artikler skal være forsynet med en  

 sikkerhedslunte.
7. Fyrværkeri må ikke være konstrueret til at holdes i hånden  

 under affyring.
Det i § 1, stk. 2, nr. 3, nævnte fyrværkeri samt bengalske  

 fakler er undtaget herfra.
 8. Fyrværkeri må ikke indeholde strygesats.
9. Knaldhætter (amorces) og knaldbånd (amorcesbånd) må højst  

 indeholde 7,5 g fulminatfri knaldsats pr. 1.000 stk.
Knaldhætter må kun  

 forhandles i flade cirkulære æsker af mindst 0,5 mm tykt pap eller i anden  

 mindst lige så god emballage.
Hver æske må højst indeholde 100 knaldhætter  

 (knaldpunkter) a 5 mg knaldsats eller 50 knaldhætter (knaldpunkter) a 7,5 mg  

 knaldsats.
Knaldbånd må kun forhandles i solid papemballage eller anden lige  

 så god emballage.
Hver pakning må højst indeholde 6 ruller knaldbånd a 100  

 knaldpunkter a 5 mg knaldsats eller 6 ruller knaldbånd a 50 knaldpunkter a  

 7,5 mg knaldsats.
 10. Knaldperler skal være fabrikeret på sølvfulminatbasis og må  

 højst indeholde 2,5 g knaldsats pr. 1.000 stk., eller på grundlag af andet af  

 Statens Brandinspektion godkendt kemikalie.
11. Knaldpropper (hundepropper) må højst indeholde 0,025 g sats  

 pr. stk.
Satsen må kun indeholde rødt phosphor og kaliumklorat.
Knaldpropper  

 må kun forhandles i solide papæsker eller anden lige så god emballage, hvor  

 hver enkelt prop fastholdes i bunden af æsken.
Hver æske må højst indeholde  

 25 knaldpropper.
 12. Knallerter skal være fabrikeret på sølvfulminatbasis og må  

 højst indeholde 2,5 g knaldsats pr. 1.000 stk.
 13. Bordbomber skal være fabrikeret på basis af nitreret cellulose  

 og må højst indeholde 1 g heraf pr. stk.
14. Japanske bordbomber må højst indeholde 7,5 g fulminatfri  

 knaldsats pr. 1.000 stk.
Er de fabrikeret på sølvfulminatbasis, må de højst  

 indeholde 2,5 g knaldsats pr. 1.000 stk.
 15. Stjernekastere må ikke være forsynet med særlig tændsats.
