Skriftlig fremsættelse (12. april  

 2000) Miljø- og energiministeren (Svend Auken):
 Herved tillader jeg mig for Folketinget at  

 fremsætte:
Forslag til lov om ændring af lov om elforsyning  

 (Udligning af miljøvenlig elektricitet m.v.) (Lovforslag nr.
L 275).
Et flertal af Folketingets partier indgik den 22. marts  

 2000 en aftale om blandt andet rammerne for den videre tilrettelæggelse  

 af biomasseaftalen, udligningen af omkostningerne til den prioriterede  

 produktion samt egenproducenters betaling til prioriteret strøm.  

 Lovforslaget udmønter denne del af aftalen.
Herudover gives der med  

 lovforslaget hjemmel til at sikre udnyttelse af den fulde kapacitet i de  

 kollektive elnet.
I henhold til den gældende lovgivning er alle  

 elforbrugere her i landet forpligtet til at aftage deres  

 forholdsmæssige andel af den miljøvenlige elproduktion og  

 afholde omkostningerne forbundet hermed.
Opgørelsen og fordelingen  

 heraf sker særskilt i forsyningsområderne henholdsvis vest og  

 øst for Storebælt.
Dette medfører imidlertid en  

 skævdeling, idet langt den væsentligste del af de vedvarende  

 energianlæg er installeret i det jysk/fynske område.
Med henblik  

 på at sikre, at alle forbrugere   uanset hvilket forbrugsområde  

 de er knyttet til   aftager den samme forholdsmæssige andel og dermed  

 har de samme muligheder for at handle frit på elmarkedet, lægges  

 der med lovforslaget op til, at der mellem landsdelene skal ske en udligning  

 af den elproduktion, der er baseret på vedvarende energi.
Den ovenfor nævnte forpligtelse til at aftage  

 miljøvenlig elproduktion bliver i henhold til den gældende  

 praksis beregnet ud fra forbrugerens totale elforbrug, det såkaldte  

 bruttoprincip.
Med lovforslaget foreslås det, at miljø- og  

 energiministeren kan fastsætte regler om, at egenproducenter af  

 elektricitet under nærmere angivne betingelser kun skal aftage  

 miljøvenlig elektricitet i forhold til det forbrug, som aftages gennem  

 det kollektive elforsyningsnet, det såkaldte nettoprincip.
 Det foreslås endvidere, at miljø- og  

 energiministeren kan fastsætte regler om udnyttelsen af kapaciteten i  

 det kollektive elforsyningsnet med henblik på at sikre, at det frie  

 elmarked kan fungere fuldt ud.
Endelig foreslås, at miljø- og  

 energiministeren kan beslutte, at nærmere angivne anlæg til  

 produktion af VE-anlæg skal opføres efter afholdelse af  

 licitation.
Formålet er at sikre, at omkostningerne nedbringes mest  

 muligt i forbindelse med udbygningen af disse nærmere angivne  

 VE-anlæg.
Lovforslaget vurderes ikke at have væsentlige  

 økonomiske, administrative, miljømæssige eller EU-retlige  

 konsekvenser.
Lovforslaget har erhvervsmæssige konsekvenser i form af,  

 at der med forslaget om udligning sker et fald i udgiften til el i det  

 vestlige Danmark og en tilsvarende stigning i udgifterne i det østlige  

 Danmark.
Det foreslås, at miljø- og energiministeren  

 fastsætter tidspunktet for lovens ikrafttræden.
Det  

 foreslås herunder, at dele af loven kan træde i kraft før  

 andre dele af loven.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
