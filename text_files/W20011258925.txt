Landsskatteretskendelse Moms, fradrag, kursusvirksomhed A A/S's klage skyldes, at told- og skatteregionen har anset alle  

 omkostninger, der medgår til overnatning og bespisning for at  

 være omfattet af fradragsbegrænsningen i momslovens § 42, stk.  

 3.
 Det er fremgår af sagens oplysninger, at den af selskabet drevne  

 virksomhed består af:
- 	Uddannelse, undervisning, efteruddannelse og anden kursusvirksomhed,  

 såvel momspligtige som momsfrie kurser - 	Rådgivning og konsulentbistand inden for farmaceutisk  

 praksis - 	Salg af varer og ydelser, for eksempel undervisningsmateriale,  

 telefon mv. til momspligtige kurser - 	Udlejning af konferencecenter, dvs. værelsesudlejning og  

 bespisning samt udlejning af kursuslokaler.
 Selskabets repræsentant har fremlagt et katalog, der beskriver  

 kursusvirksomheden.
Der er enighed mellem selskabet og regionen om, hvilke aktiviteter der er  

 momspligtige, og hvilke der er momsfrie.
Der er tillige enighed om  

 principperne for beregning af momsfradragsretten for selskabet.
 Told- og skatteregionen har ved den påklagede afgørelse anset  

 følgende omkostninger for at være omfattet af den  

 begrænsede momsfradragsret efter momslovens § 42, stk. 3:
- 	indkøb af mad og drikkevarer - 	indkøb af rengøring, vask af linned - 	køb af udstyr til værelser (bord, seng, lamper,  

 sengetøj og -linned mv.) - 	indretning af værelser og bygninger (opførelse,  

 vedligeholdelse og reparation) - 	indretning af køkkenlokaler (opførelse,  

 vedligeholdelse, reparation m.v.) - 	driftsmidler til brug for køkkenet - 	rengøring af køkken og driftsmidler Selskabets repræsentant har over for Landsskatteretten nedlagt  

 principal påstand om, at selskabet har fuld momsfradragsret for alle  

 udgifter, der relaterer sig til selskabets egen hotel- og  

 restaurationsvirksomhed.
Subsidiært har repræsentanten nedlagt  

 påstand om, at selskabet har fuld momsfradragsret for udgifter ved  

 opførelse og indretning af bygninger, køb af udstyr til  

 værelserne, indretning af køkkenlokaler, køb af  

 driftsmidler til køkkenet samt rengøring af køkken og  

 driftsmidler og lignende.
 Repræsentanten har til støtte for den principale  

 påstand henvist til bemærkningerne til lovforslagene L124/1993 og  

 L258/1995. I bemærkningerne til forslaget til ændringer i  

 momslovens § 42 (lovforslag nr. 124/1993) er anført:
" Efter de foreslåede regler i § 13, stk. 1, nr. 3, 2. pkt., skal  

 der betales afgift af erhvervsrelateret kursusvirksomhed.
Det følger  

 af bestemmelsens stk. 1 om begrænsninger i fradragsretten, at  

 indkøb af hotel- og restaurationsydelser ikke kan fradrages.
I  

 bestemmelsens stk. 2 præciseres rækkevidden heraf for  

 indkøb m.v. af de pågældende ydelser til brug for  

 deltagere i denne kursusvirksomhed. " Repræsentanten har anført, at dette må fortolkes  

 således, at det ikke har været lovgivers hensigt at  

 begrænse den almindelige fradragsret for momspligtige  

 kursusvirksomheder til andre indkøb end hotel- og  

 restaurationsydelser.
Repræsentanten har videre anført, at  

 "følgende ydelser" i bemærkningerne ikke kan udvides til tillige  

 at omfatte varer.
 Endvidere har repræsentanten anført, at den begrænsede  

 momsfradragsret på 25 % blev indført ved lov nr. 428 af 14. juni  

 1995. I bemærkningerne til § 42, stk. 2, og § 42, stk. 3, (lovforslag  

 nr. 258/1995) er anført:
" Til nr. 4 Det foreslås, at der indføres en begrænset fradragsret  

 på 25 pct. af afgiften af hotel- og restaurationsydelser.... " " Til nr. 5 Ændringen er en konsekvens af ændringen i nr. 4. Det  

 foreslås således, at der indføres samme begrænsede  

 fradragsret på 25 pct. for virksomheder, der driver afgiftspligtig  

 kursusvirksomhed efter lovens § 13, stk. 1, nr. 3, 2. pkt., med hensyn til  

 disse virksomheders indkøb m.v., som vedrører overnatning og  

 bespisning af virksomhedens kursusdeltagere m.v. " Repræsentanten har anført, at henvisningen i nr. 5 til nr. 4  

 må indebære, at begrænsningen i momsfradragsretten alene  

 vedrører den samme type udgifter, som er omfattet af nr. 4. Efter  

 denne bestemmelse vedrører begrænsningen alene hotel- og  

 restaurationsydelser.
Bestemmelsen indeholder ikke begrænsninger for  

 andre udgiftstyper.
Dette støttes tillige af, at henvisningen i § 42,  

 stk. 3, til § 13, stk. 1, nr. 3, 2. pkt., må medføre, at den  

 begrænsede fradragsret alene vedrører "eksterne" hotel- og  

 restaurationsudgifter.
Momsfradragsretten vedrørende driften af  

 konferencecentret skal derimod behandles efter de almindelige regler om  

 fradragsret for moms for hotel- og restaurationsvirksomheder.
Da hotel- og  

 restaurationsvirksomhed er momspligtigt, er det repræsentantens  

 opfattelse, at alle udgifter, der kan henføres til denne aktivitet,  

 berettiger til fuld momsfradragsret.
Endelig har repræsentanten anført, at det vil være i  

 strid med artikel 17, stk. 6, sidste pkt., i 6. momsdirektiv, hvis  

 vedtagelsen af de foreslåede lovbestemmelser i L124/1993 og L258/1995  

 havde begrænset virksomhedernes ret til momsfradrag for omkostninger,  

 for hvilke der ikke var begrænsninger i den nationale momslovgivning  

 ved vedtagelsen af 6. moms-direktiv.
Repræsentanten har herved henvist  

 til EF-dommen af 19. september 2000 i C-177/99 og C-181/99 (Ampafrance  

 SA).
Til støtte for den subsidiære påstand har  

 repræsentanten anført, at på baggrund af  

 lovbemærkningerne må lovgiver have tilsigtet en symmetri mellem  

 momslovens § 42, stk. 2, og stk. 3. En kursusdeltager har således,  

 uafhængig af sin momsmæssige status, fuld fradragsret for moms  

 på deltagergebyret, uanset om der i et vist omfang indgår ophold  

 og forplejning i kursusafgiften.
Der vil således kun være  

 momsmæssig symmetri, hvis kursusvirksomheden opnår  

 begrænset momsfradragsret for de udgifter til forplejning og hotel, der  

 indgår i kurset.
Symmetrien vil derimod ikke være opnået,  

 hvis begrænsningen omfatter andre udgifter end de direkte hotel- og  

 restaurationsudgifter.
Repræsentanten har videre anført, at der sker en  

 likviditetsforskydning for så vidt angår bygnings- og  

 inventarindkøb i forhold til, hvis hotel- og restaurationsydelserne  

 var indkøbt eksternt.
Repræsentanten har tillige anført,  

 at udtagning efter momslovens § 5, stk. 2, alene omhandler forbrug, og dette  

 anses ikke for at være tilfældet for så vidt angår  

 udgifter vedrørende bygninger og inventaranskaffelser.
 Endelig har repræsentanten for så vidt angår bygninger  

 anført, at det vil være i strid med momslovens § 39 at  

 begrænse momsfradragsretten med henvisning til momslovens § 42, stk.  

 3.
 Landsskatteretten skal udtale:
 Momslovens § 42, stk. 2 og 3, har følgende ordlyd:
 " Stk. 2. Virksomheder kan uanset bestemmelserne i stk. 1, nr. 5 og 6,  

 fradrage 25 pct. af afgift af hotel- og restaurationsydelser, i det omfang  

 udgifterne hertil er af strengt erhvervsmæssig karakter.
Stk. 3. Virksomheder, der driver kursusvirksomhed efter § 13, stk. 1, nr.  

 3, 2. pkt., kan fradrage 25 pct. af afgift af indkøb m.v., som  

 vedrører overnatning og bespisning af virksomhedens kursusdeltagere  

 m.v., i det omfang indkøbet heraf står i et rimeligt forhold til  

 de afholdte udgifter. " Af bemærkningerne til lovforslaget L258/1995 fremgår  

 følgende:
" Til nr. 4 Det foreslås, at der indføres en begrænset fradragsret  

 på 25 pct. af afgiften af hotel- og restaurationsydelser.  

 Restaurationsydelser omfatter alene udgifter til egentlige  

 restaurationsbesøg, men ikke udgifter til forretningsfrokoster og  

 -middage i virksomhedens egen kantine.
Der henvises i øvrigt til  

 forslagets almindelige bemærkninger.
Til nr. 5 Ændringen er en konsekvens af ændringen i nr. 4. Det  

 foreslås således, at der indføres samme begrænsede  

 fradragsret på 25 pct. for virksomheder, der driver afgiftspligtig  

 kursusvirksomhed efter lovens § 13, stk. 1, nr. 3, 2. pkt., med hensyn til  

 disse virksomheders indkøb m.v., som vedrører overnatning og  

 bespisning af virksomhedens kursusdeltagere m.v.
Det er en betingelse for  

 fradragsretten, at indkøbene m.v. står i et rimeligt forhold til  

 de afholdte kurser m.v. " Af momslovens § 5, stk. 2, fremgår:
" Med levering mod vederlag sidestilles udtagning af varer og ydelser,  

 når de tages i anvendelse til formål som nævnt i § 42, stk.  

 1 og 3, såfremt der er opnået fuld eller delvis fradragsret ved  

 indkøb, fremstilling m.v. af de pågældende varer og  

 ydelser. " Landsskatteretten finder, henset til ordlyden af og forarbejderne til  

 momslovens § 42, stk. 2 og 3, at fradragsbegrænsningen i § 42, stk. 3,  

 omfatter mere end eksterne hotel- og restaurationsydelser.
Retten har tillige  

 henset til, at den momspligtige kursusvirksomheds indkøb af eksterne  

 hotel- og restaurationsydelser ville være omfattet af momslovens § 42,  

 stk. 2.  Retten finder videre under hensyntagen til sammenhængen mellem  

 momslovens § 42, stk. 2 og 3, at kursusvirksomhedens indkøb m.v., som  

 vedrører overnatning og bespisning omfatter samtlige udgifter herved,  

 herunder udgifter til opførelse og indretning af bygninger, køb  

 af udstyr til værelserne, indretning af køkkenlokaler,  

 køb af driftsmidler til køkkenet samt rengøring af  

 køkken og driftsmidler m.v.
Det bemærkes herved, at der forud  

 for vedtagelsen af lov nr. 375 af 18. maj 1994, hvor kursusvirksomheder af  

 den her omhandlede art var momsfritaget, for momsregistrerede virksomheder  

 gjaldt fradragsbegrænsninger svarende til de ved denne lov i § 42, stk.  

 1, indsatte.
Da kursusvirksomheder af den her omhandlede art blev  

 momspligtige ved vedtagelsen af denne lov, indførtes i § 42, stk. 3,  

 en begrænsning i disse virksomheders fradragsret for moms af udgifter  

 til overnatning og bespisning af kursusdeltagerne.
Baggrunden herfor var, at  

 kursusdeltagerne i det omfang de var momspligtige, kunne foretage fradrag for  

 momsen af kursusudgiften, herunder for den del af momsen, der kunne  

 henføres til overnatning og bespisning, og som for kursusdeltagerne  

 var at sidestille med restaurationsydelser og hotelophold.
Denne bestemmelse  

 og den senere ved lov nr. 428 af 14. juni 1995 indførte lempelse af  

 fradragsbegrænsningen (jf. § 42, stk. 2 og 3, som citeret ovenfor)  

 sikrer således den samme afgiftsbelastning vedrørende  

 sådanne ydelser, uanset om de leveres af kursusvirksomheder i  

 forbindelse med en undervisningsleverance eller af en restaurant/et  

 hotel.
 Bestemmelsen findes derfor heller ikke at være uforenelig med  

 artikel 17, stk. 6, sidste pkt., i 6. momsdirektiv, idet vedtagelsen heraf  

 ikke har medført yderligere undtagelser til fradragsretten end dem,  

 der var gældende ved vedtagelsen af 6. momsdirektiv.
 Endelig finder retten, at det ikke er i strid med momslovens § 39 at  

 begrænse fradragsretten for så vidt angår udgifter til  

 opførelse, reparation m.v. af bygninger med henvisning til momslovens  

 § 42, stk. 3.
 Den påklagede afgørelse stadfæstes derfor.
