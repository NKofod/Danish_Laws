 Til samtlige eksportautoriserede svine-, kreatur-, og fjerkræslagterier,  

 opskæringsvirksomheder og frysehuse samt veterinærkontrollen ved disse.
Vedrørende laboratoriemetoden ved undersøgelse for Salmonella i fersk svine-, okse-, samt fjerkrækød, der eksporteres til Sverige.
 Med cirkulæreskrivelse den 23. november 1993, J.nr. 5 a 561-97-0/91,  

 meddelte Veterinærdirektoratet nye retningslinier for den frivillige  

 kontrolordning med forekomst af Salmonella i fersk kød og fersk fjerkrækød,  

 der eksporteres til Sverige.
 Den ved cirkulæreskrivelsen vedlagte laboratorieforskrift, bilag 2,  

 dateret 23. november 1993,  Laboratoriemetode til påvisning af Salmonella  

 i fersk kød og fersk fjerkrækød, herunder vurdering af analyseresultatet,  

  er ved en beklagelig fejltagelse ikke den gældende foreskrift.
 Under henvisning hertil fremsendes den gældende foreskrift, bilag 2, J.nr.  

 5 a 561-97-0/91,  Laboratoriemetode til påvisning af Salmonella i fersk  

 kød og fersk fjerkrækød, herunder vurdering af analyseresultatet,  

  dateret den 20. december 1993, som erstatter og ugyldiggør bilag 2, dateret  

 den 23. november 1993.
 P.V.V.
 e.b.
J.
Valentin Petersen Laboratoriemetode til påvisning af Salmonella i fersk kød, herunder  

 vurdering af analyseresultater.
 Metodik:
 Som angivet i NMKL nr. 71, 4. udgave, 1991 med følgende ændringer og  

 præciseringer:
 Pkt. 4.1: Sterilisering foretages ved 121 grader C +- 1 grad C i 15  

 minutter.
Pkt. 4.2.: Ved opformering skal der benyttes Rappaport-Vassiliadisboullion  

 af enten mærket MERCK nr. 7700 eller mærket OXOID nr.
CM 866. Mærket OXOID  

 nr.
CM 669 er derimod mindre velegnet.
 Pkt. 7.1: Prøverne modtages på laboratoriet indpakket i stomacherposer  

 (højst 5 prøver i hver pose).
Pkt. 7.2 og 7.2.1: Der foretages normal præopformering, efter at der er  

 tilsat peptonbuffer (pkt. 4.1) i forholdet 1 del prøve til 9 dele  

 peptonbuffer.
Er der 5 prøver a ca. 25 g tilsættes 1125 ml peptonbuffer.  

 Såfremt stomacherposens volumenkapacitet er utilstrækkelig til 5 prøver,  

 samles prøver under pkt. 7.1 i stedet 4 ad gangen, og der tilsættes 900 ml  

 peptonbuffer.
Stomacherposen med indhold kan inkuberes i overensstemmelse med pkt.  

 7.2.3. Såfremt inkuberingen af stomacherposen giver praktiske vanskeligheder,  

 overføres indholdet af stomacherposen til en 1 liter steril RED CAP, og der  

 tilsættes peptonbuffer.
RED CAP med indhold inkuberes i overensstemmelse med  

 pkt. 7.2.3.
 Pkt. 7.4: Som fast seleketiv/indikativt substrat benyttes enten Rambach  

 agarplade eller BLSF.
 Inkubation ved 37 grader C +- 1 grad C i 18-24 timer.
 Pkt. 7.5: Rambach-agerpladen: Røde, svagt røde og rosa kolonier bedømmes  

 som Salmonella-suspekte.
Pkt. 7.6: Fra BLSF/Rambach-agarpladen podes suspekte kolonier og stikkes i  

 TSJ og lysin-jern-agar.
Typisk reaktion i TSJ er rød/gul/luft/sværtning og  

 typisk reaktion i lysinjern-agar er lilla/lilla/luft/sværtning.
Fra TSJ foretages agglutination med O-antiserum.
Typisk Salmonellareaktion  

 er agglutination med O-antiserum.
 Det skal bemærkes, at enkelte Salmonella-typer har atypiske reaktioner.
Den isolerende bakteriestamme indsendes til typebestemmelse på Statens  

 Veterinære Serumlaboratorium.
Ved indsendelse skal det angives hvorfra  

 bakteriestammen er isoleret, J.nr. 5a 561-97-0/91, samt virksomhedens  

 autorisationsnummer.
Ved problemer med blandingsflora, samt atypiske  

 reaktioner skal Veterinærdirektoratets Laboratorium, Ringsted, kontaktes.
 I bilag 3, FLOWDIAGRAM OVER ISOLATION AF SALMONELLA, er givet en oversigt  

 over laboratoriemetoden til påvisning af Salmonella i fersk kød.
 GLP og kvalitetskontrol:
De laboratoriemæssige undersøgelser skal ske under iagttagelse af god  

 laboratoriemæssig praksis samt kvalitetskontrol.
Der skal henvises til  

 »Veterinærdirektoratets håndbog for mikrobiologiske laboratorier - en  

 vejledning om god laboratoriemæssig praksis (GLP) og kvalitetskontrol ved  

 mikrobiologiske laboratorier«.
Særlig opmærksomhed skal rettes mod  

 kontrol af temperaturen i termostater, samt at der ved den interne  

 kvalitetskontrol altid køres med såvel positiv som negativ kontrol.
 For at kunne dokumentere, at meddelte analyseresultater er tilvejebragt på  

 en kvalitetsmæssig tilfredsstillende måde, er det nødvendigt, at alle  

 betydende data vedrørende prøveudtagning, herunder prøvens identitet,  

 undersøgelsesprogram, anvendt apparatur m.v., bliver registreret.
 Vedrørende Weekend.
Da de kritiske steder i analysen er præopformeringen i peptonbuffer, og  

 den selektive opformering i Rappaport-Vassiliadis, kan  

 Salmonella-undersøgelsen påbegyndes mandag-onsdag.
Inkuberede BLSF/Rambach  

 agarplader flyttes fra 37 grader C termostat lørdag, til køleskab.
Hvis  

 laboreatoriet har lørdagsvagt, kan Salmonella-undersøgelsen endvidere  

 påbegyndes torsdag.
Inkuberede BLSF/Rambach plader bliver da stående i 37  

 grader C termostat indtil mandag (d.v.s. højst 2 dage).
 Prøverne udtaget sidst på ugen (fredag og eventuelt torsdag) opbevares i  

 køleskab indtil mandag.
Bilag 3 FLOWDIAGRAM OVER ISOLATION AF SALMONELLA 5 prøver af 25 g i 1125 ml peptonbuffer, subsidiært 4 prøver a 25 i 900 ml peptonbuffer.
 Inkuberes ved 37 grader C +- 1 grad C i 18-24 timer.
 Deraf 0,1 ml i 10 ml Rappaport-Vassiliadis-bouillon.
 Inkuberes ved 41,5 grader C (+- 0,5 grader C) i 20-24 timer.
Hvirvles op.
Med et stort podeøje (2,5-3 mm) udstryges på Rambach eller BLSF agar.
 Rambach plader inkuberes ved 37 grader C i 18-24 timer.
Prøverne (Rappaport-Vassiliadis) inkuberes igen ved 41,5 grader C i 20-24 timer.
Ved overvoksede Rambach eller BLSF plader eller formodning om, at der er Salmonella tilstede, foretages endnu en udstrygning efter 20-24 timer fra Rappaport-Vassiliadis opformering.
Suspekte kolonier stikkes i TSJ og lysin-jern-agar og inkuberes ved 37 grader C i 18-24 timer.
Materiale fra TSJ benyttes til agglutination med Polyvalent-Salmonella-O-antiserum.
Det skal sikres, at den undersøgte koloni ikke er spontan- agglutinabel ved afprøvning af reaktionen i en fysiologisk saltvandsopløsning.
Den isolerede bakteriestamme indsendes til typebestemmelse på Statens Veterinære Serumlaboratorium.
