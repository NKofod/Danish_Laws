Klage  

 over at læge og sygeplejerske i et fængsel ikke opdagede at en indsat havde  

 byld i halsen Nævnet fandt ikke grundlag for at kritisere hverken  

 sygeplejersken eller fængselslægen.
 Nævnet lagde for så vidt angik sygeplejersken blandt  

 andet vægt på, at patienten ikke var i en akut eller livstruende situation,  

 idet han havde ondt i halsen, men var velbefindende.
 For så vidt angik fængselslægen lagde nævnet blandt  

 andet vægt på, at hun ved den objektive undersøgelse fandt hævede mandler med  

 belægninger og ikke noget tegn på en bagvedliggende byld.
Nævnet oplyste, at bylddannelse undertiden kan være en  

 komplikation til halsbetændelse.
Det var nævnets opfattelse, at det forhold,  

 at  

 patienten efterfølgende udviklede en byld, ikke er et udtryk for manglende  

 omhu  

 og samvittigsfuldhed fra fængselslægens side, men et udtryk for at sygdommen  

 kan udvikle sig på denne måde.
