 I medfør af § 22, stk. 2, og stk. 5, i lov om ferie, jf.
bekendtgørelse af lov om ferie nr. 167 af 24. februar 1997, fastsættes følgende:
Fordelingen af forældet og uhævet feriegodtgørelse m.v.
§ 1.  Af den forældede og uhævede feriegodtgørelse  

 m.v., jf. lovens § 21 og § 22, stk. 1, som vedrører optjeningsårene 1995,  

 1996 og 1997, tilfalder 60 pct. statskassen og 40 pct.
Arbejdsmarkedets  

 Feriefond.
Såfremt der er givet tilladelse efter lovens § 22, stk. 3, til at  

 anvende uhævet feriegodtgørelse til andet formål, tilfalder de 40 pct. dette  

 andet formål (i praksis en privat feriefond) i stedet for Arbejdsmarkedets  

 Feriefond.
Indbetaling af statskassens andel § 2.  Forældet og uhævet feriegodtgørelse m.v.  

 indbetales som hidtil i sin helhed af FerieKonto eller af de pågældende  

 arbejdsgivere til Arbejdsmarkedets Feriefond eller for den uhævede  

 feriegodtgørelses vedkommende til en privat feriefond, hvis der er givet  

 tilladelse efter § 22, stk. 3. Inden den 10. i den måned, der følger efter  

 indbetalingstidspunktet, påhviler det modtageren af beløbet at indbetale  

 statskassens andel på 60 pct. til Arbejdsministeriets girokonto nr. 7 17 60  

 82 vedrørende uhævet feriegodtgørelse m.v. og at indsende dokumentation for  

 det indbetalte beløb til Arbejdsministeriet, Holmens Kanal 20, 1060 København  

 K.
Udbetaling af statskassens andel § 3.  Såfremt der sker udbetaling af beløb i medfør af  

 lovens § 22, stk. 4, kan den, der har udbetalt beløbet, få 60 pct. heraf  

 refunderet enten ved skriftlig henvendelse til Arbejdsministeriet eller ved  

 modregning i indbetalinger efter § 2. Såfremt der foretages modregning, skal  

 der særskilt fremsendes dokumentation herfor til Arbejdsministeriet.
Ikrafttræden § 4.  Bekendtgørelsen træder i kraft den 30. april  

 1997.
