Erstatningsansvarslovens § 26, tortgodtgørelse ved forbrydelser mod kønssædeligheden m.v., nævnets j.nr. 11-520-21277 Ansøger, der var 12 år og udviklingshæmmet, blev i en periode på ca. 6 måneder seksuelt krænket af skadevolder, der var hendes stedfar.
Skadevolder blev idømt fængsel i 2 år og 6 måneder for overtrædelse af straffelovens § 222, stk. 1, stk. 2, og stk. 3, bl.a. for at have samleje med ansøgers mor, mens ansøger befandt sig ved siden af, samt at have forsøgt at skaffe sig samleje med ansøger.
Han blev derudover dømt for at have befølt ansøger på brysterne og i skridtet.
 Ansøgers mor blev idømt 3 måneders fængsel for medvirken til overgrebene, da hun vidste eller burde vide, at ansøger blev udsat for overgrebene af stedfaren.
 Nævnet tilkendte ansøger 50.000 kr. henset til karakteren af krænkelserne, ansøgers unge alder, at stedfaren udnyttede sin psykiske og fysiske overlegenhed samt endelig den tidsmæssige udstrækning af krænkelserne.
