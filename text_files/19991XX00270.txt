Skriftlig fremsættelse (12. januar  

 2000) Socialministeren (Karen Jespersen):
 Jeg tillader mig herved for Folketinget at  

 fremsætte:
Forslag til lov om ændring af lov om  

 retssikkerhed og administration på det sociale område, lov om  

 social service, lov om aktiv socialpolitik og lov om psykologer (Om  

 sammensætningen af de sociale nævn m.v., Det Rådgivende  

 Praksisudvalg, Det Sociale Råd, advokatbistand, psykologers  

 tavshedspligt m.v.) (Lovforslag nr.
L 166).
 Forslaget indeholder forskellige ændringer i  

 retssikkerhedsloven, aktivloven, serviceloven og psykologloven.
Der er allerede nu en række erfaringer fra de  

 arbejdsmarkedsrettede fornyelser i bistandslovsreformen.
Således har  

 der vist sig behov for ændringer i sammensætningen i de sociale  

 nævn.
I dag afgøres sagerne af enten et stort eller et lille  

 nævn.
Det store nævn består af statsamtmanden, der er  

 formand for nævnet og en repræsentant fra henholdsvis  

 kommuneforeningen i amtet, amtskommunen, Landsorganisationen i Danmark, Dansk  

 Arbejdsgiverforening og De Samvirkende Invalideorganisationer.
Det lille  

 nævn består udover statsamtsmanden, der er formand for  

 nævnet, kun af medlemmet fra kommuneforeningen, amtskommunen og De  

 Samvirkende Invalideorganisationer.
Opdelingen af sager mellem de to  

 nævn er bestemt af,  hvilken lov sagen vedrører.
Denne opdeling  

 giver ikke en tilstrækkelig sammenhæng i sagernes behandling, og  

 bl.a.
LO og DA har fremsat ønske om en større sammenhæng  

 mellem de enkelte sager og deres afgørelse, fx afgørelser om  

 førtidspension efter lov om social pension og afgørelser om  

 støtte til bil efter serviceloven, der begge har betydning for en  

 borgers tilknytning til arbejdsmarkedet, og som i dag ligger i henholdsvis  

 det store og det lille nævn.
Det foreslås derfor, at der sker en  

 yderligere opdeling ud fra de enkelte ydelser og ikke udelukkende ud fra de  

 enkelte love.
Tilsvarende har der vist sig behov for oprettelse af  

 Rådet for den sociale indsats på det rummelige arbejdsmarked i  

 Socialministeriet og Det Rådgivende Praksisudvalg i Den Sociale  

 Ankestyrelse.
Herved samles og styrkes den sociale indsats på det  

 rummelige arbejdsmarked.
Med forslaget lovfæstes og styrkes Det Sociale  

 Råd og udvides med en partsrepræsentation, der inddrager de  

 centrale aktører.
Rådet er rådgivende for Socialministeren  

 i spørgsmål vedrørende den sociale indsats på det  

 rummelige arbejdsmarked.
Med forslaget ændres Det Centrale  

 Koordinationsudvalgs opgaver, idet Det Centrale Koordinationsudvalgs  

 funktioner i forhold til koordinationsudvalgene samles i  Det Sociale  

 Råd.
Det Centrale Koordinationsudvalg foreslås samtidig  

 ændret, således at udvalget får til opgave at bistå  

 Den Sociale Ankestyrelse med vejledning og praksiskoordinering med  

 udgangspunkt i Den Sociale Ankestyrelses opgavevaretagelse.
Navnet  

 foreslås ændret til Det Rådgivende Praksisudvalg.
 Det har i visse tilfælde været vanskeligt at  

 udpege medlemmer til de sociale nævn, der opfylder kravet om  

 bopæl eller erhverv i amtet.
Udgangspunktet for udpegningen af nævnsmedlemmer har  

 bl.a. været, at de har tilknytning til amtet og dermed kender de lokale  

 geografiske, demografiske og arbejdsmarkedsmæssige forhold.
Det har  

 derfor været et krav, at de boede i amtet, arbejdede der eller havde en  

 tilsvarende tilknytning til amtet.
Det foreslås derfor, at  

 socialministeren i særlige tilfælde kan udpege personer, der ikke  

 har bopæl i amtet.
Det vil således kun være i særlige  

 tilfælde, at hovedreglen om bopæl eller arbejde i amtet fraviges  

 ved udpegningen.
Det har endvidere vist sig, at samme person i visse  

 tilfælde er medlem både af et socialt nævn og Ankestyrelse.  

 For at styrke tilliden til såvel de sociale nævn og Ankestyrelsen  

 foreslås det, at medlemskab af det sociale nævn udelukker  

 medlemskab af Ankestyrelsen.
Tilsvarende foreslås det, at et medlem af  

 Ankestyrelsen heller ikke kan blive medlem af nævnet.
Det foreslås videre, at der indføres  

 klageadgang over afgørelser om efterlevelseshjælp til personer,  

 der ikke har ophold her i landet.
Afgørelserne træffes af Den  

 Sociale Sikringsstyrelse.
Med bestemmelsen skabes hjemmel i  

 retssikkerhedsloven til, at Den Sociale Sikringsstyrelses afgørelser  

 om efterlevelseshjælp kan indbringes for Ankestyrelsen.
 I serviceloven foreslås det at  præcisere, at  

 kommunen og amtskommunen som i andre sager efter den sociale lovgivning kan  

 klage over det sociale nævns godkendelser og afgørelser i sager  

 om magtanvendelse.
Efter forhandling med Advokatrådet,  

 Justitsministeriet og Statsamtmandsforeningen foreslås en  

 bemyndigelsesbestemmelse til, at statsamtet har en kreds af advokater til at  

 varetage sagerne om frihedsberøvelse (tilbageholdelse i boligen og  

 flytning uden samtykke) for de personer, der omfattes af foranstaltningerne  

 vedrørende magtanvendelse m.v.
Der er en tilsvarende ordning på  

 værgemålsområdet.
Der er tale om en frivillig ordning for  

 personen, der har brug for advokatbistand.
Personen kan altid vælge sin  

 egen advokat, hvad enten personen allerede har sin egen advokat eller  

 vælger en advokat som følge af selve sagen.
I psykologloven betyder den foreslåede ændring  

 at alle psykologer - autoriserede som ikke autoriserede - får en  

 lovbestemt tavshedspligt og samtidig bliver omfattet af de almindelige  

 vidneudelukkelsesregler i retsplejeloven.
Borgerne får herved en  

 ensartet retsbeskyttelse, uanset hvilken psykolog de vælger.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
