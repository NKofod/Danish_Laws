Vedligeholdelse  

 af viden og færdigheder, som er nødvendige for ansattes sikkerhed Arbejdsmiljøklagenævnet har på møde den 25. oktober  

 2005 behandlet Deres klage over Arbejdstilsynets afgørelse af 17. december  

 2004  

 vedrørende konflikthåndtering hos XXX.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i,  

 at der ikke er grundlag for i henhold til arbejdsmiljøloven at stille krav om  

 yderligere uddannelse og instruktion i selvforsvar ved XXX i forhold til den  

 nuværende instruktion i selvforsvar 2 gange årligt af 1 times varighed.
BEGRUNDELSE Arbejdsmiljøklagenævnet har ved afgørelsen lagt vægt  

 på, at emnet konflikthåndtering indgår med 166 timer i  

 psykologiundervisningen  

 på grunduddannelsen samt at der ved anvendelse af rollespil er undervisning i  

 håndtering af vanskelige situationer, ligesom emnet indgår i faget  

 polititeori.
 Arbejdsmiljøklagenævnet har endvidere lagt vægt på, at  

 der er indført yderligere instruktion i selvforsvar 2 gange årligt à 1 times  

 varighed, samt at de ansatte af arbejdsgiver er instrueret i at trække sig  

 fra  

 farlige situationer af hensyn til egen sikkerhed.
 De har i Deres klage anført, at det ikke altid er  

 muligt at trække sig fra farlige situationer, samt at de ansatte ikke kan  

 huske  

 de selvforsvarsgreb, som de har lært på uddannelsen.
 Arbejdsmiljøklagenævnet bemærker, at det afgørende er,  

 at arbejdsgiveren har instrueret i muligheden for at trække sig fra farlige  

 situationer.
 Derudover er det afgørende hvilket niveau af selvforsvar,  

 der synes tilstrækkeligt og rimeligt i forhold til kravene i reglerne.
 Nævnet finder, at der i tilstrækkeligt omfang er  

 etableret instruktion i selvforsvar.
 Arbejdsmiljøklagenævnet henviser til lov om  

 arbejdsmiljø, jf. lovbekendtgørelse nr. 784 af 11. oktober 1999 § 38 og § 39  

 og  

 bekendtgørelse nr. 559 af 17. juni 2004 om arbejdets udførelse § 7 samt § 17  

 og  

 § 18.
 Arbejdsmiljøklagenævnet fastholder således  

 Arbejdstilsynets afgørelse af 17. december 2004.
På klagenævnets  

 vegne XXX 1. Sagsforløb Arbejdstilsynet fremstiller sagen på følgende måde:
 Sagen er startet med sikkerhedsrepræsentant XXXs brev  

 af 5. december 2002 til Arbejdstilsynet, hvorved han anmelder XXX for  

 overtrædelse af Arbejdsmiljøloven, idet XXX ikke i arbejdstiden får den  

 nødvendige  

 fysiske træning samt vedligeholdelse af selvforsvar, herunder førergreb.  

 (Anmeldelse med 25 bilag vedlagt). Det fremgår af anmeldelsen, at XXX i  

 forbindelse med et sikkerhedsudvalgsmøde var gjort bekendt med, at forholdet  

 ville blive anmeldt til Arbejdstilsynet.
 Arbejdstilsynet besluttede at lade problematikken indgå  

 i et tilpasset tilsyn hos XXX i foråret 2003. I samme periode foretog  

 Arbejdstilsynet i Sønderjylland tilpassede tilsyn hos flere af amtets XXX,  

 hvor  

 problematikken ligeledes blev berørt.
Det tilpassede tilsyn hos XXX strakte sig over to besøg  

 henholdsvis den 13. og den 26. marts 2003, og blev afsluttet med udkast til  

 tilsynsrapport den 7. april 2003. Herved blev virksomheden vurderet som en  

 niveau 2-virksomhed, og der blev påpeget et væsentligt problem vedrørende  

 kontrolanordning på ventilation, samt afgivet 4 vejledninger om  

 temperaturforhold, skærmarbejde, brugsanvisninger og rengøring.
Samtidig blev  

 det oplyst, at der kunne forventes yderligere rapporter vedrørende  

 Arbejdstilsynets undersøgelser af det psykiske arbejdsmiljø.
 Det psykiske arbejdsmiljø, herunder spørgsmålet om  

 vedligeholdelse af færdigheder i konflikthåndtering (selvforsvar), blev  

 herefter i Arbejdstilsynet behandlet videre som et detailtilsyn.
De væsentlige faktiske oplysninger i sagen er  

 fremkommet ved -  

 	  

 indledende møde med  

 repræsentanter for ledelse og ansatte den 13. marts 2003 -  

 	  

 gruppesamtale med 9  

 betjente fra XXX den 26. marts 2003 -  

 	  

 møde med ledelsen den  

 30. april 2003 -  

 	  

 skriftlig redegørelse  

 fra XXX den 30. maj 2003 I løbet af juni og juli 2003 søgtes afholdt et  

 afsluttende møde, men det måtte opgives, og sagen afsluttedes med tre breve  

 af  

 22. juli 2003 fra Arbejdstilsynet -  

 	  

 Vedrørende psykisk  

 arbejdsmiljø. XXX, som redegør for, at sagen afsluttes uden reaktion  

 vedrørende  

 det psykiske arbejdsmiljø, bortset fra spørgsmålet om selvforsvar.
-  

 	  

 Vedrørende uddannelse  

 til varetagelse af egen sikkerhed.
XXX, som meddeler, at  

 Arbejdstilsynet har  

 besluttet at undlade at træffe afgørelse på det foreliggende grundlag.
 -  

 	  

 Arbejdstilsynets  

 besøg hos XXX, XXX og XXX - Vedrørende konflikthåndtering, som redegør  

 for de  

 tre sager, hvor spørgsmålet om vedligeholdelse af de ansattes kvalifikationer  

 til varetagelse af egen sikkerhed har været rejst, og hvorved Arbejdstilsynet  

 anmoder XXXs centrale afdeling om nogle oplysninger til brug for vurderingen  

 af  

 den rejste problematik.
 Oplysninger fra XXX er herefter indgået ved brev af 22.  

 januar 2004 og telefonsamtale 20. februar 2004. Klageren har desuden afgivet  

 supplerende oplysninger på et møde med Arbejdstilsynet den 27. maj 2004. Der  

 er  

 ikke herefter indgået yderlige faktiske oplysninger, før den påklagede  

 afgørelse  

 er truffet.
 Afgørelsen:
 Afgørelsen henviser til tilsynsbesøgene i januar - maj  

 2003 og Arbejdstilsynets anmodning af juli 2003 om nærmere oplysninger  

 vedrørende vedligeholdelse af kvalifikation til varetagelse af egen  

 sikkerhed.
 Det angives, at XXX har oplyst, at konflikthåndtering  

 indgår med 166 timer i psykologiundervisningen på grunduddannelsen, at der  

 derudover undervises i håndtering af vanskelige situationer ved rollespil og  

 cases, at emnet indgår i undervisning og at der derudover har været  

 forskellige  

 konkrete uddannelsesmæssige tiltag i forbindelse med konkrete situationer og  

 vedligeholdelseskurser.
 Fra sagen nævnes følgende faktiske oplysninger:
-  

 	  

 at flere ansatte hos XXX  

 har oplevet truende og konfliktfyldte situationer, og en enkelt ansat har  

 været  

 alene om en påvirket person -  

 	  

 at flere ansatte  

 aktuelt oplever usikkerhed om egne evner til selvforsvar, idet uddannelsen  

 hidtil kun er blevet vedligeholdt hvert 6. eller 7. år, -  

 	  

 at der lokalt er  

 iværksat yderligere træning i selvforsvar 1 time x 2 årligt, -  

 	  

 at det fra  

 ledelsesside er tilkendegivet overfor de ansatte, at egen sikkerhed altid går  

 forud for opgavens løsning, så man skal trække sig ud af situationer, som man  

 ikke er tilstrækkeligt bemandet til at kunne løse.
Arbejdstilsynet har vurderet, at der ikke er  

 tilstrækkeligt grundlag for i henhold til Arbejdsmiljøloven at stille krav om  

 yderligere uddannelse og instruktion.
Der er herved især lagt vægt på, at der  

 gives en solid grunduddannelse, og at der er instrueret om at trække sig fra  

 visse situationer af hensyn til egen sikkerhed.
Afgørelsen er truffet i henhold til Arbejdsmiljølovens  

 § 38 og bekendtgørelse om arbejdets udførelse § 7, 17 og 18. 2. Arbejdstilsynets afgørelse Arbejdstilsynet traf den 17. december 2004 følgende  

 afgørelse:
 Det er Arbejdstilsynets vurdering, at der ikke er  

 tilstrækkeligt grundlag for i henhold til Arbejdsmiljøloven at stille krav om  

 yderligere uddannelse og instruktion.
Arbejdstilsynet har herved især lagt vægt på, at der  

 gives en solid grunduddannelse, og at der er instrueret om at trække sig fra  

 visse situationer af hensyn til egen sikkerhed. 3. Klagen til Arbejdsmiljøklagenævnet Med brev af 20. december 2004 har De klaget til  

 Arbejdsmiljøklagenævnet.
 Undertegnede vil som sikkerhedsrepræsentant klage over  

 den afgørelse, som er blevet udsendt fra Arbejdstilsynet den 17. december  

 2004  

 angående ovennævnte journalnr.
 Jeg klager over den vurdering og afgørelse som  

 Arbejdstilsynet kommer frem til, idet AT udtaler, at der ikke er  

 tilstrækkelig  

 grundlag for i henhold til Arbejdsmiljøloven at stille krav om yderligere  

 uddannelse og instruktion, idet Arbejdstilsynet især har lagt vægt på, at der  

 gives en solid grunduddannelse, og at der er instrueret om at trække sig fra  

 visse situationer af hensyn til egen sikkerhed.
 Jeg vil fremføre, at AT har udtalt sig om et emne, som  

 det tydeligt viser, at man ikke har forstand på.
Man nævner f.eks., at vi er instrueret i at trække sig  

 fra stedet af hensyn til egen sikkerhed.
Sådan foregår det ikke i  

 virkeligheden.
Vi kan ikke trække os, når vi står midt i situationen.  

 Forventer  

 AT, at vi f.eks. kan trække os fra xxx.
XXXs dagligdag er således, at vi ikke  

 ved, hvornår vi kommer i en fysisk konflikt og mange af konflikterne kan du  

 ikke komme ud af, før der kommer assistance.
Man nævner, at der er givet en solid grunduddannelse.  

 Jeg har nu i 2 år trænet XXX i selvforsvar 2 gange om året.
Jeg må  

 konstatere,  

 at mine kollegaer ikke kan huske de selvforsvarsgreb, som de i tidernes  

 morgen  

 (mellem 10 og 20 år siden) har lært.
Jeg valgte derfor kun at undervise dem i  

 4  

 forskellige førergreb.
Sidste gang jeg havde dem, måtte jeg vise dem igen,  

 idet  

 de ikke kunne huske dem.
Så den solide grunduddannelse giver jeg intet for.  

 Jeg  

 ville hellere have en uddannelse, der blev vedligeholdt.
Så selv 2 gange  

 træning om året er jævnfør min erfaring ikke nok.
Såfremt XXX ikke får mere selvforsvar, tvinger man dem  

 mere tit til XXX.
Er det det man vil? Jeg undrer mig også over, at AT ikke har rettet  

 henvendelse til evt.
Idrætshøjskoler eller andre højere læreranstalter, der  

 kunne vejlede om, hvor meget selvforsvar og fysisk træning der skal gives,  

 for  

 at selvforsvar sidder på rygmarven. 4. Arbejdstilsynets udtalelse Arbejdstilsynet har med brev af 2. februar 2005 sendt  

 sagen til Arbejdsmiljøklagenævnet.
Arbejdstilsynet vurderer, at afgørelsen bør  

 fastholdes.
Der henvises herved til den begrundelse, som er angivet i  

 afgørelsen. 5. Nyt efter klagen Intet nyt.
6. Regler Lov om arbejdsmiljø, jf. lovbekendtgørelse nr. 784  

 af 11. oktober 1999 Arbejdets udførelse § 38.  

  

 Arbejdet skal planlægges,  

 tilrettelægges og udføres således, at det sikkerheds- og sundhedsmæssigt er  

 fuldt forsvarligt.
 Stk. 2.  

  

 Anerkendte normer eller standarder, som har  

 sikkerheds- eller sundhedsmæssig betydning, skal følges.
§ 39.  

  

 Arbejdsministeren kan fastsætte  

 nærmere regler om, hvilke krav der skal være opfyldt, for at arbejdet kan  

 anses  

 for fuldt forsvarligt planlagt, tilrettelagt og udført, herunder om 1)  

 	  

 sikkerheds- og  

 sundhedsmæssige foranstaltninger vedrørende arbejder, arbejdsprocesser og  

 -metoder, f.eks. for at undgå sammenstyrtning, nedstyrtning, sammenskridning,  

 rystelser, stråling, støj eller eksplosions-, brand- eller sundhedsfare ved  

 luftarter, dampe, støv og røg, hede, kulde eller lugt, sygdomssmitte eller  

 forkerte arbejdsstillinger, bevægelser eller belastninger, 2)  

 	  

 forbud mod særligt  

 farlige arbejder, arbejdsprocesser og -metoder, 3)  

 	  

 opslag eller egnet  

 markering.
Bekendtgørelse  

 nr. 559 af 17. juni 2004 om arbejdets udførelse Arbejdets udførelse Almene krav § 7.  

  

 Arbejdet skal i alle led udføres  

 sikkerheds- og sundhedsmæssigt fuldt forsvarligt ud fra både en enkeltvis og  

 samlet vurdering af de fysiske, ergonomiske og psykosociale forhold i  

 arbejdsmiljøet, som på kort eller lang sigt kan have indvirkning på den  

 fysiske  

 eller psykiske sundhed.
 Stk. 2.  

  

 Ved arbejde, som virker fysisk eller psykisk  

 skadeligt eller belastende på kort eller lang sigt, kan Arbejdstilsynet  

 stille  

 krav om, at særlige arbejdsmiljømæssige foranstaltninger skal gennemføres.  

 Sådanne foranstaltninger kan være særlige velfærdsforanstaltninger og andre  

 arbejdsmiljømæssige foranstaltninger, som er nødvendige for at forebygge  

 sygdom,  

 nedslidning, ulykker m.v.
Oplæring og instruktion § 18.  

  

 Arbejdsgiveren skal sørge for, at hver  

 enkelt ansat, uanset ansættelsesforholdets karakter og varighed får en  

 tilstrækkelig og hensigtsmæssig oplæring og instruktion i at udføre arbejdet  

 på  

 farefri måde.
Der skal gives oplysninger om de ulykkes- og sygdomsfarer, der  

 eventuelt er forbundet med deres arbejde, herunder om arbejdsmedicinske  

 undersøgelser, den ansatte har adgang til.
Oplæring og instruktion skal  

 navnlig  

 ske i forbindelse med:
1)  

 	  

 ansættelsen, 2)  

 	  

 forflyttelse eller  

 ændring af arbejdsopgaverne, 3)  

 	  

 indførelse eller  

 ændring af arbejdsudstyr og 4)  

 	  

 indførelse af ny  

 teknologi.
 Stk. 2.  

  

 Den i stk. 1, nævnte oplæring og  

 instruktion skal tilpasses udviklingen, herunder forekomsten af nye  

 faremomenter,  

 og skal om nødvendigt gentages regelmæssigt.
 § 19.  

  

 Arbejdsgiveren afholder eventuelle  

 udgifter til den i § 18, nævnte oplæring, som skal foregå i  

 arbejdstiden.
 7.  

 AT-anvisninger, AT-meddelelser m.v.
