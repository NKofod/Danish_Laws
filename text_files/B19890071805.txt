I medfør af § 1, stk. 1 og 2, § 7 og § 16, stk. 6, i lov om administration af Det europæiske økonomiske Fællesskabs forordninger om markedsordninger for landbrugsvarer m.v., jf. lovbekendtgørelse nr. 731 af 13. november 1987, fastsættes:
 § 1.  Denne bekendtgørelse vedrører anvendelse af den  

 i artikel 5 c i forordning (EØF) nr. 804/86 om den fælles markedsordning for  

 mælk og mejeriprodukter omhandlede tillægsafgift for mælk og mejeriprodukter,  

 samt den i artikel 7, stk. 1, i forordning (EØF) nr. 857/84 fastsatte adgang  

 til reduktion af basisandele ved overdragelse af arealer fra en  

 mælkeproducerende bedrift.
 § 2.  Ved anvendelse af afgiften betragtes Danmark som  

 eet område, jf. artikel 1, stk. 2, i forordning (EØF) nr. 857/84.
 Stk. 2.  Afgiftsordningen gennemføres efter formel B,  

 jf. artikel 5 c, stk. 1, i forordning (EØF) nr. 804/68.
 § 3.  For hver opkøber af mælk og mejeriprodukter  

 fastsættes af EF-direktoratet en referencemængde, jf. artikel 5 c, stk 1, i  

 forordning (EØF) nr. 804/68.
 Stk. 2.  Referencemængden fastsættes til summen af  

 basisandelene for de producenter, der leverer til opkøber fradraget den del  

 af basisandelene, der er suspenderet, jf. § 4, stk. 5. Referencemængden skal  

 i givet fald justeres i overensstemmelse med artikel 6 a og artikel 7, stk.  

 2, i forordning (EØF) nr. 857/84.
 Stk. 3.  For det enkelte afgiftsår anvendes forskellen  

 mellem summen af de udnyttede dele af de i stk. 1 nævnte referencemængder og  

 den ikke suspenderede del af den i artikel 5 c i forordning (EØF) nr. 804/68  

 nævnte nationale garantimængde således, at hver enkelt opkøber tildeles en  

 supplerende mængde svarende til en fast procentdel af opkøberens  

 referencemængde.
 § 4.  Hver producent tildeles en basisandel og en  

 basisfedtprocent i overensstemmelse med reglerne i stk. 3-7.
Stk. 2.  Den del af basisandelen, som ikke er  

 suspenderet i medfør af stk. 5, udgør den mængde mælk justeret i henhold til  

 § 8 af egen produktion, som producenten under alle omstændigheder har ret til  

 at levere til en opkøber uden afgift.
Leverer producenten til opkøber mælk og  

 mejeriprodukter, der ikke er af egen produktion, skal dette samtidig  

 skriftligt meddeles til opkøber med angivelse af mængde.
Såfremt producenten  

 har modtaget produkter, som kan være indgået i leverancerne til opkøber,  

 anses produkterne for leveret til opkøber, medmindre andet godtgøres.
 Stk. 3.  Tildelingsgrundlaget er den mængde mælk eller  

 mejeriprodukter, som producenten har leveret til en opkøber i en periode på  

 52 uger, begyndende den 3. januar 1983, eventuelt forhøjet med en mængde  

 beregnet på grundlag af tildelt supplerende samt overdragne basisandele.
 Stk. 4.  Basisandelen fastsættes til  

 tildelingsgrundlaget multipliceret med koefficienten 0,949 med tillæg af  

 10.000 kg.
Stk. 5.  For afgiftsåret 1989/90 suspenderes 4,7 pct. af  

 den i stk. 4 nævnte basisandel.
Producenter, der pr. 3. april 1989 rådede  

 over en basisandel, vil uden ansøgning i januar kvartal 1990 få udbetalt  

 kompensation for suspensionen.
Stk. 6.  Basisfedtprocenten fastsættes til det  

 gennemsnitlige, procentuelle fedtindhold i den mængde mælk, producenten eller  

 tidligere indehavere af basisandelen har leveret til opkøber i en periode på  

 52 uger.
Er levering påbegyndt senest den 9. april 1984, begynder perioden  

 enten den 9. april 1984 eller den 8. april 1985, idet den periode, der  

 medfører den højeste basisfedtprocent, anvendes.
Er levering påbegyndt efter  

 den 9. april 1984, men senest den 8. april 1985, begynder perioden den 8.  

 april 1985. Er levering påbegyndt efter den 8. april 1985, begynder perioden  

 på det tidspunkt, hvor levering påbegyndes, og den i § 8, stk. 2, nævnte  

 justering foretages ikke for leverancer i det afgiftsår, hvor levering  

 påbegyndes.
Stk. 7.  Producenter, som i løbet af et afgiftsår  

 endeligt ophører med at levere mælk eller mejeriprodukter til en opkøber,  

 tildeles ikke en basisandel for de efterfølgende afgiftsår.
Basisandelen for  

 afgiftsåret, hvori producenten endeligt ophører, reduceres til den leverede  

 mængde justeret i henhold til § 8, hvis denne er mindre end den tildelte  

 basisandel.
 § 5.  Ved salg, bortforpagtning, arv eller  

 overdragelse på lignende måder i sin helhed af en bedrift, hvortil der er  

 knyttet en basisandel, overføres basisandelen til erhververen, jf. dog stk. 4  

 og § 5 a.
Stk. 2.  Ved salg, bortforpagtning, arv eller  

 overdragelse på lignende måder af en del af en bedrift, hvortil der er  

 knyttet en basisandel, beslutter opkøber efter ansøgning fra parterne,  

 hvilken del af basisandelen, der skal anses for overført til erhververen  

 under hensyntagen til de arealer, der har bidraget til bedriftens  

 mælkeproduktion samt parternes aftale, jf. dog stk. 4 og § 5 a.
Ved  

 forpagtning medfølger ikke basisandel, såfremt vejafstanden mellem bedriften  

 og tilforpagtede arealer overstiger 25 km.
Vejafstanden beregnes efter  

 reglerne i § 9, stk. 1, nr. 1, i lov om landbrugsejendomme.
Stk. 3.  Overdragelse, som nævnt i stk. 1 og 2, skal  

 skriftligt meddeles opkøber af overdrager og erhverver inden 4 uger efter  

 overdragelsestidspunktet.
Ansøgninger vedrørende eet afgiftsår skal være  

 indgivet inden fire uger efter udgangen af dette for at få virkning for  

 afgiftsåret.
Med mindre særlige omstændigheder foreligger meddeler opkøber  

 skriftligt inden 4 uger efter meddelelsens modtagelse parterne hvilken del af  

 basisandelen, der overføres og fra hvilken dato, overførslen har virkning.  

 Overførslen har virkning fra overdragelsestidspunktet, dog tidligst fra  

 tidspunktet for indgåelse af aftale om overdragelse.
Parterne kan afkræves  

 dokumentation f.eks. i form af notering i tinglyst skøde, ejendomspåtegning  

 eller vidneunderskrift vedrørende aftalen om overdragelse og den faktiske  

 iværksættelse.
 Stk. 4.  Supplerende basisandele tildelt i henhold til §  

 6, stk. 1, kan i særlige tilfælde i forbindelse med overdragelse som nævnt i  

 stk. 1 og 2, inddrages helt eller delvis under hensyntagen til de forhold,  

 der har begrundet tildelingen.
Stk. 5.  I tilfælde af ekspropriation af hele eller en  

 del af bedriften, afståelse heraf som led i en jordfordeling i henhold til  

 lov om jordfordeling mellem landejendomme, jf. lovbekendtgørelse nr. 63 af  

 14. februar 1983 eller udløb af en forpagtningskontrakt indgået før 1. april  

 1984 uden mulighed for at videreføre forpagtningen på tilsvarende  

 betingelser, kan den basisandel, der hviler på bedriften eller den del af  

 bedriften, som afstås, helt eller delvis stilles til rådighed for den  

 producent, som afstår jorden, såfremt denne har til hensigt at fortsætte  

 mælkeproduktionen.
Meddelelse om ekspropriation og jordfordeling skal  

 indsendes til opkøber.
§ 5 a.  Ved hel eller delvis overdragelse ved salg,  

 bortforpagtning, arv eller gave af en mælkeproducerende bedrift reduceres den  

 medfølgende basisandel med 33%, såfremt erhververen, dennes ægtefælle eller  

 børn under 18 år på overdragelsestidspunktet er tildelt en basisandel.
Hvis  

 erhververen er under 18 år reduceres ligeledes, såfremt en af dennes forældre  

 er tildelt en basisandel.
Ved første forlængelse af en forpagtningskontrakt  

 indgået før 1. december 1989 reduceres den overdragne basisandel.
 Stk. 2.  Reduktion sker dog ikke i de i §§ 17 og 17 a i  

 lov om landbrugsejendomme nævnte tilfælde, såfremt der ikke efter lovens  

 regler kan gives tilladelse til samdrift af den overdragne bedrift, og den på  

 overdragelsestidspunktet ejede bedrift fordi vejafstanden beregnet efter  

 lovens § 9, stk. 1, nr. 1, overstiger 25 km.
 Stk. 3.  Der sker heller ingen reduktion ved  

 overdragelse på visse mindre øer.
 Stk. 4.  De basisandele, der frigøres i medfør af stk.  

 1, lægges til den nationale reserve.
Stk. 5.  Såfremt der efter bestemmelserne i lov om  

 landbrugsejendomme kan gives tilladelse til erhvervelse af midlertidig  

 adkomst på en ejendom, eller såfremt erhvervelse sker med henblik på  

 afhændelse af anden mælkeproducerende bedrift, vil der ikke ske reduktion af  

 den overdragne basisandel, såfremt den på overdragelsestidspunktet ejede,  

 mælkeproducerende bedrift afhændes inden for en tidsfrist på 1 år.
Ved  

 udløbet af denne frist reduceres basisandelen med virkning fra  

 overdragelsestidspunktet, dog tidligst fra afgiftsårets begyndelse, såfremt  

 der ikke er sket afhændelse af den på overdragelsestidspunktet ejede bedrift.
§ 6.  Ansøgning om fastsættelse af en supplerende  

 basisandel på grundlag af de i forordning (EØF) nr. 857/84 art. 4 nævnte  

 forhold indsendes af producenten til vedkommende opkøber.
Ansøgninger  

 vedrørende et afgiftsår kan indgives fra afgiftsårets begyndelse og behandles  

 i den rækkefølge, de indkommer.
Ansøgninger, der er opkøber i hænde senest  

 den 3. mandag i maj i afgiftsåret anses for indkommet samtidig.
Stk. 2.  Producenter kan på grundlag af godkendte  

 forbedringsplaner, som er indgivet til Jordbrugsdirektoratet inden den 1.  

 marts 1984, men som gennemføres i en senere afgiftsperiode, få forhøjet den  

 tildelte basisandel.
Producenter, som har fået tildelt en basisandel på  

 grundlag af de i forordning (EØF) nr. 857/84 artikel 3, nr., 1 og 2, nævnte  

 grundlag, kan fra afgiftsåret 1985/86 få forhøjet den tildelte basisandel,  

 såfremt det planlagte produktionsmål ikke kan realiseres inden for denne.  

 Ansøgning herom skal af producenten indsendes til opkøber og være denne i  

 hænde senest den 31. marts forud for begyndelsen af det afgiftsår, for  

 hvilket forhøjelsen skal være gældende.
 Stk. 3.  Såfremt den sidste dag for indsendelse af  

 ansøgninger falder på en helligdag, en søndag eller en lørdag, udløber  

 ansøgningsfristen med udgangen af den følgende arbejdsdag.
 § 7.  Indberetning om de mængder mælk eller  

 mælkeækvivalent, som opkøbes, skal af opkøber indsendes til EF-direktoratet,  

 Frederiksborggade 18, 1360 København K.
 Stk. 2.  Afgiftspligtige opkøbere skal indbetale det  

 skyldige afgiftsbeløb til EF-direktoratet ved check eller på postgiro nr. 8  

 08 98 09.
 Stk. 3.  Som afgiftsår anvendes en periode på 52 uger.  

 Den første periode på 52 uger begynder den mandag, som følger efter den 2.  

 april 1984.
§ 8.  Afgiften skal af opkøber pålægges de  

 producenter, som har leveret mælk eller mejeriprodukter til opkøber i  

 afgiftsåret.
Afgiftsbeløbet påhviler den producent, som havde seneste  

 leverance af mælk fra bedriften inden udløbet af afgiftsåret.
Beløbet skal  

 anføres særskilt i opkøberens afregninger til producenten.
Stk. 2.  Den af en producent i et afgiftsår til opkøber  

 leverede mængde mælk justeres under hensyntagen til mælkens fedtindhold.  

 Producentens leverance justeres op henholdsvis ned med 0,18% pr. 0,01  

 procentpoint, det gennemsnitlige, procentuelle fedtindhold i den leverede  

 mælk ligger over henholdsvis under producentens basisfedtprocent.
Såfremt de  

 samlede, opadgående justeringer er mindre end de samlede, nedadgående  

 justeringer korrigeres de nedadgående justeringer med en koefficient.
Denne  

 koefficient fastsættes således, at summen af justeringerne hos producenterne  

 giver nul.
 § 9.  Beregningsgrundlaget for afgiftsbeløbet, som  

 producenten er pligtig til at betale, er den af producenten til opkøber i et  

 afgiftsår leverede mængde mælk justeret i henhold til § 8 og med tillæg af  

 mælkeækvivalenter for til opkøber leverede mængder af andre mejeriprodukter.  

 Leverede mængder mælk og mælkeækvivalenter, som ikke er af egen produktion,  

 medregnes ikke i beregningsgrundlaget og belægges forlods med afgift.
 Stk. 2.  Producenten har pligt til betaling af afgift  

 for den del af beregningsgrundlaget, som overstiger den ikke suspenderede del  

 af hans basisandel med tillæg af den i stk. 4 nævnte frimængde.
 Stk. 3.  Den frimængde, som i et afgiftsår er til  

 rådighed under en opkøber, svarer til summen af de ikke udnyttede dele af  

 producenternes basisandele med fradrag af de suspenderede dele af disse.
 Stk. 4.  Den i stk. 3 nævnte frimængde anvendes således,  

 at hver enkelt producent tildeles en frimængde svarende til en fast  

 procentdel af producentens basisandel.
 § 10.  EF-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal lade sig registrere hos  

 EF-direktoratet.
EF-direktoratet tildeler efter ansøgning nævnte producenter  

 en referencemængde, såfremt der er ledige mængder til rådighed indenfor den  

 nationale garantimængde.
Stk. 3.  EF-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår overstiger vedkommendes referencemængde med tillæg  

 af eventuel frimængde.
Afgiftsbeløb skal indbetales til EF-direktoratet ved  

 check eller på postgirokonto nr. 8 08 98 09.
Stk. 4.  For producenter, som sælger mælk eller  

 mejeriprodukter direkte til forbrug, finder § 5, samt § 6, stk. 2,  

 tilsvarende anvendelse, idet de pågældende meddelelser og ansøgninger  

 indsendes til EF-direktoratet.
Alle leverancer, som ikke sker til en opkøber,  

 og som ikke anses for videreleveret til en opkøber i medfør af § 4, stk. 2,  

 anses for leverancer til direkte forbrug.
 § 11.  Statskontrollen med Mejeriprodukter og Æg m.m.  

 fører tilsyn med overholdelsen af bestemmelserne vedrørende gennemførelsen af  

 den i § 1 nævnte afgift.
 § 12.  Afgørelser truffet af opkøber i henhold til  

 denne bekendtgørelse kan af vedkommende producent indbringes for  

 EF-direktoratet inden 4 uger efter, at afgørelsen er meddelt klageren.
 Stk. 2.  Afgørelser truffet af EF-direktoratet i henhold  

 til denne bekendtgørelse kan af vedkommende producent indbringes for  

 Landbrugsministeriet inden 4 uger efter, at afgørelsen er meddelt klageren.
 § 13.  Overtrædelse af § 4, stk. 2., 2. pkt., § 5,  

 stk. 3, 1. pkt., § 7 stk. 1 og 2, §§ 8, 9 og 10, stk. 2, 1. pkt., straffes  

 med bøde, medmindre højere straf er forskyldt i henhold til § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987. For overtrædelser, der begås af aktieselskaber,  

 andelsselskaber el. lign., kan der pålægges selskabet som sådant bødeansvar,  

 jf. § 16. stk. 8 i loven.
§ 14.  Bekendtgørelsen træder i kraft den 1. december  

 1989. § 5 a har virkning for aftaler indgået denne dag eller senere.
For  

 aftaler indgået inden den 1. december 1989 vedrørende overdragelse senest den  

 31. marts 1990 foretages ingen reduktion såfremt meddelelsesfristen i § 5,  

 stk. 3, overholdes.
 Stk. 2.  Bekendtgørelse nr. 567 af 22. september 1988 om  

 tillægsafgift på mælk og mejeriprodukter ophæves.
