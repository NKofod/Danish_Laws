Fremsat den 5. november  

 2004 af Anne Baastrup (SF), Aage Frandsen (SF),  

 Kamal Qureshi (SF) og Villy Søvndal (SF) Forslag til folketingsbeslutning om  

 sikring af unges ret til selvbestemmelse ved valg af partner, forhindring af  

 tvangsægteskaber og reel hjælp til unge, der er truet af denne tvang Folketinget opfordrer regeringen til snarest at sikre, at myndige danske borgere selv kan vælge  

 deres partner og får ret til at bo sammen i Danmark at ændre straffeloven, således at det klart fremgår, at  

 det er strafbart direkte eller indirekte at tvinge familiemedlemmer til at  

 indgå ægteskab at pålægge kommunerne en pligt til at foretage  

 opsøgende arbejde blandt unge med anden etnisk baggrund for at hjælpe dem til  

 at afklare sig over for familien i tilfælde af, at de oplever en direkte  

 eller  

 indirekte trussel om tvang i forbindelse med det fremtidige valg af ægtefælle at pålægge kommunerne en pligt til at stille en bolig  

 med socialpædagogisk bistand til rådighed for unge, der er i en situation,  

 hvor  

 de oplever en direkte eller indirekte trussel om tvang i forbindelse med  

 deres  

 fremtidige valg af ægtefælle at pålægge kommunerne en pligt til at stille rådgivning  

 og mægling til rådighed for de unge, der oplever en direkte og indirekte  

 trussel om tvang i forbindelse med deres fremtidige valg af ægtefælle,  

 således  

 at truslen kan elimineres og de unges kontakt med familien bevares.
 at indføre en ret og en pligt til informeret samtykke  

 fra den person, der ønsker familiesammenføring.
 at sikre, at en familiesammenført ægtefælle har ret til  

 mindst 7 års underhold betalt af ægtefællen, hvis ægteskabet ophører, inden  

 varig opholdstilladelse opnås.
 at pålægge kommunerne at hjælpe mennesker, der ønsker  

 at komme ud af et tvangsægteskab.
Bemærkninger til forslaget Tvangsægteskaber er alvorlige angreb på det enkelte menneskes  

 selvbestemmelse.
Tvangsægteskaber er socialt og kulturelt stigmatiserende.  

 Der  

 er imidlertid ikke megen konkret viden om, i hvilket omfang der sker tvang i  

 forbindelse med unges indgåelse af ægteskab.
Grænseområdet mellem arrangerede  

 ægteskaber og tvangsægteskaber kan desuden være hårfint.
Under alle  

 omstændigheder  

 har det vist sig vanskeligt at afdække omfanget.
 Ikke desto mindre er dansk lovgivning blevet ændret i en sådan  

 grad, at unge, der følger såvel det personlige som det samfundsmæssige ønske  

 om  

 at tage ud i verden og studere, ikke må falde i den fælde at forelske sig og  

 samtidig  

 gøre sig forhåbninger om at kunne bosætte sig i Danmark efterfølgende.
 Det kan først ske efter det fyldte 28. år på grund af en  

 kombination af 24-års-reglen og tilknytningskravet.
 Man burde kunne forvente et veldefineret og veldokumenteret  

 overblik over problemets omfang, inden man tog vidtgående lovgivningsmæssige  

 skridt med så omfattende konsekvenser, som tilfældet har været.
 Det er imidlertid ikke sket.
Det har efter forslagsstillernes opfattelse medført en helt uacceptabel  

 lovgivning i Danmark.
Da problemets omfang ikke er kendt, for så vidt angår  

 tvangsægteskaber, kan der heller ikke siges noget om lovens virkning for den  

 tilsigtede gruppe.
Til gengæld kan det konstateres, at lovgivningen har haft  

 en  

 række utilsigtede konsekvenser for borgere, som ikke var målgruppe for  

 lovgivningen.  

 Et meget tyndere grundlag skal man lede længe efter, fordi man desuden de  

 facto  

 har indført to myndighedsaldre.
 Lovgivningen strider efter SFs opfattelse mod et progressivt og  

 internationalt menneskesyn og giver Danmark en helt usædvanlig position i  

 verdenssamfundet.
 Det er SFs opfattelse, at hverken stat eller forældre skal bestemme,  

 hvem man skal gifte sig med.
Det er den unge, som skal leve med sit valg af ægtefælle i fremtiden.  

 Derfor er det også den unge, der suverænt skal foretage valget uden nogen  

 form  

 for tvang, hverken direkte eller indirekte, fra nogen i familien eller fra  

 staten eller statslige institutioner.
Er man fyldt 18 år, er man myndig og  

 skal  

 kunne gifte sig med hvem man vil.
 Derfor foreslår SF, at reglerne om, at familiesammenføring først  

 kan ske efter det fyldte 24. år, ophæves, herunder også tilknytningskravet.
 Samtidig foreslår SF, at der skal ske en ændring i straffeloven,  

 således at det klart fremgår, at enhver form for tvang eller trussel om tvang  

 af direkte eller indirekte karakter er strafbar.
 Men en sådan bestemmelse kan ikke stå alene.
 SF forestiller sig derfor, at der i kommende familiesammenføringsregler  

 skal etableres et system, hvor familiesammenføring med henblik på ægteskab  

 kun  

 skal kunne ske på baggrund af en samtale med myndighederne, hvor der afgives  

 informeret samtykke om konsekvenserne, inden der bevilges  

 familiesammenføring.
Ved indgåelse af ægteskab skal man forpligte sig til at følge  

 gældende dansk ret vedrørende ret til skilsmisse.
SF ønsker desuden en regel  

 indført om, at man som herboende er forpligtet til at forsørge sin tidligere  

 ægtefælle i en 7-års-periode, hvis ægteskabet afbrydes inden for 7 år,  

 medmindre det kan dokumenteres, at det er den familiesammenførte, der har  

 ansvaret for ægteskabets ophævelse eller parterne er enige om at ophæve  

 ægteskabet.
 Der skal desuden etableres bedre hjælp til mennesker, der ønsker  

 at komme ud af tvangsægteskaber, herunder forbedret økonomisk støtte til  

 krisecentre for både mænd og kvinder og bedre botilbud og støtte til  

 mennesker,  

 der er brudt ud af tvangsægteskaber, eller som har været udsat for påtvungne  

 ægteskabstiltag.
 Det er også nødvendigt, at de unge får en reel mulighed for at  

 blive oplyst om de forskellige måder, hvorpå familien kan indramme den unge i  

 en tvangssituation, som det er usigelig svært dels at erkende og dels at  

 reagere adækvat på.
 Derfor er det bl.a. vigtigt, at kommunerne får en forpligtelse  

 til at foretage et opsøgende arbejde blandt unge med anden etnisk oprindelse,  

 hvor det bliver muligt at fortælle dem, hvordan situationer kan opstå, hvor  

 tvangen eller presset kan fornemmes, og hvad den unge kan gøre for at få  

 forældrene eller familien til at forstå, at sådan fungerer samfundet ikke i  

 Danmark.
 SF foreslår derfor familierelaterede rådgivningsmuligheder,  

 mentorordninger, konfliktmæglingstilbud etc., som kan forsøge at bygge bro  

 mellem generationerne.
Uddannelsesinstitutionerne er helt centrale i dette arbejde.
Som  

 det gælder på alle mulige andre sociale områder, spiller uddannelse en  

 central  

 rolle for frigørelse og selvbestemmelse.
Derfor bør indsatsen for at sikre,  

 at  

 unge med anden etnisk baggrund får en uddannelse, styrkes.
Studievejledningen  

 på uddannelsesinstitutionerne (på alle niveauer) bør styrkes i en generel  

 bestræbelse på at kunne støtte unge, der skal bryde med negativ social arv.  

 Dette vil for unge med anden etnisk baggrund bl.a. bidrage til højere  

 gennemførelsesprocenter og større chance for social- og samfundsmæssig  

 succes,  

 hvilket igen vil styrke den enkelte i frigørelsen fra overleverede  

 kulturmønstre, som virker hæmmende eller decideret ødelæggende for den unges  

 liv, herunder f.eks. tvangsægteskab.
 SF forestiller sig også, at både eksisterende og nye projekter,  

 der arbejder med unge med anden etnisk baggrund, får økonomisk mulighed for  

 at  

 bidrage til oplysning om de unges rettigheder og deres muligheder for hjælp.  

 Særlig interessant for dette arbejde mener SF at »pigeklubber« for unge piger  

 og kvinder med anden etnisk baggrund kunne være.
Men også drenge og unge mænd  

 med anden etnisk baggrund bør gøres til selvstændig genstand for oplysning om  

 deres rettigheder og muligheder for hjælp, hvis de forsøges påtvunget et  

 ægteskab.  

 Desuden vil oplysning om konsekvenserne og de alvorlige problemer forbundet  

 med  

 tvangsægteskaber, særlig rettet mod drenge og unge mænd med anden etnisk  

 baggrund, kunne bidrage til at bryde et patriarkalsk kulturmønsters praksis i  

 Danmark.
I et ligestillingsperspektiv er holdningsbearbejdning blandt visse  

 unge mænd med anden etnisk baggrund nødvendig, således at de forstår og  

 respekterer  

 deres søstres ret til selvbestemmelse.
 Gennemgående for arbejdet såvel med de unge selv som med  

 forældre- og bedsteforældregenerationerne må være, at de unge skal rustes til  

 at kunne leve i Danmark på præmisser, der giver dem muligheder, ikke  

 begrænsninger.
Samtidig skal de opsøgende socialarbejdere have en vifte af  

 tilbud, de unge kan trække på.
Kommunerne kan ikke spise de unge af med ord,  

 hvis de står midt i en voldsom konflikt med deres familie.
Kommunen skal rent  

 faktisk være i stand til at hjælpe dem konkret.
Hjælpen skal både rette sig  

 mod  

 det akutte behov og tilrettelægges med henblik på at etablere reel mulighed  

 for,  

 at de unge kan bevare en konstruktiv kontakt med familien, når stormen er  

 drevet over.
Derfor er det af afgørende  

 vigtighed, at kommunerne får en forpligtelse til at stille en bolig til  

 rådighed  

 for den unge, der er nødsaget til at forlade familien for en kortere eller  

 længere tid − en bolig, hvortil der er knyttet socialpædagogisk  

 bistand,  

 så den unge får en ordentlig støtte.
Samtidig er det vigtigt, at kommunen får  

 en forpligtelse til at stille med et beredskab, som giver familien og den  

 unge  

 en mulighed for  efter konfrontationen  at få forbindelse med  

 hinanden igen  

 og genoptage forholdet på den unges betingelser om retten til at bestemme  

 over  

 eget liv eller at have ovennævnte beredskab for at forhindre, at det  

 overhovedet er nødvendigt med en konfrontation, men at en form for mægling  

 kan  

 etablere en dialog mellem familien og den unge, således at familien forstår,  

 at  

 når de vil deres barns bedste, er det nødvendigt i Danmark at overlade valget  

 om den unges fremtid til den unge selv.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af unges ret til selvbestemmelse ved valg af  

 partner, forhindring af tvangsægteskaber og reel hjælp til unge, der er truet  

 af denne tvang.
(Beslutningsforslag nr.
B 47).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
