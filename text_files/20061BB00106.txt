Fremsat den 2. marts 2007 af Per Clausen (EL),  

 Jørgen  

 Arbo-Bæhr  

 (EL), Line Barfod (EL) og Rune Lund (EL) Forslag til folketingsbeslutning om  

 nye specialer i tandbehandlingen Folketinget opfordrer regeringen til senest den 1. januar 2008 at  

 tage initiativ til at få oprettet specialer i tandbehandling inden for  

 følgende  

 områder:
  

 	  

 ældretandpleje,   

 	  

 børne- og  

 ungetandpleje og   

 	  

 kæbe- og bidproblemer.
Bemærkninger til forslaget Danmark adskiller sig fra de øvrige nordiske lande ved kun at  

 have to tandlægespecialer, nemlig almindelig ortodonti  

 (tandretning/regulering)  

 og hospitalsodontologi.
Dette står i skarp modsætning til det øvrige  

 sundhedssystem,  

 hvor der findes en lang række specialer.
Den ringe specialiseringsgrad giver for lav kvalitet og for  

 dårlig sikkerhed for patienterne.
Mere specialisering af tandplejen er en  

 forudsætning for, at danskere med tandproblemer kan få en optimal behandling.  

 Dette synspunkt støttes da også af både Patientforeningen Danmark og  

 tandlægeprofessionen.
Således rettede Dansk Tandlægeforening, Tandlægernes  

 Nye  

 Landsforening, Odontologisk Institut, Københavns Universitet, og Odontologisk  

 Institut, Aarhus Universitet, i juli 2003 henvendelse til indenrigs- og  

 sundhedsministeren  

 om nedsættelse af en arbejdsgruppe, der skulle fremkomme med overvejelser om  

 nye kliniske specialer.
 Da det danske tandlægelige behandlingssystem i modsætning til  

 det øvrige sundhedssystem ikke kender til en veldefineret opdeling i  

 specialer,  

 har tandlægen ikke altid den fornødne ekspertise i netop den behandling,  

 han/hun  

 foretager.
Patienter med behov for specialiseret behandling befinder sig i  

 et system, der bygger på en høj grad af egenbetaling.
En behandling, der ikke  

 er tilstrækkelig, kan derfor ikke blot medføre fysiske og psykiske problemer,  

 men kan også have økonomiske konsekvenser for borgeren, hvis en skade skal  

 rettes.
 Der bør derfor indføres tre nye specialer inden for henholdsvis  

 ældretandpleje, børne- og ungetandpleje samt kæbe- og bidområdet.
Ældretandpleje Mange ældre har tandproblemer, som de behøver specialisthjælp  

 til.
End del tandlæger, og navnlig de yngre, kan nemlig ikke håndtere et  

 ældre tandsæt,  

 der består af kroner, broer og fyldninger.
Derfor er der brug for et speciale  

 i  

 ældretandpleje.
 Specialet bør ikke kunne erhverves i forbindelse med  

 tandlægeuddannelsen, men først når tandlægen har opnået en solid erfaring  

 inden  

 for de forskellige discipliner i almen tandpleje.
Børne- og ungetandpleje Også børn og unge kræver kompetence på specialistniveau,  

 hvilket man har indset i Sverige, Norge, Finland og Island.
Børn er under  

 såvel  

 fysisk som psykisk udvikling.
Dette stiller særlige krav til faglig dygtighed  

 inden for de sygdomme, som er typiske for børn og unge, nemlig behovet for  

 behandling af caries i tidlig alder, tanddannelsesforstyrrelser,  

 slimhindelidelser  

 i børneårene m.v.
Det kræver tillige gode kommunikative evner og indlevelse,  

 hvis f.eks. forebyggelsesindsatsen skal bære frugt.
Tandlægen skal have  

 interesse  

 for skånsom tandbehandling, da børn har en anden oplevelse af smerte end  

 voksne  

 og kan risikere at udvikle en livslang tandlægeskræk.
Børne- og ungetandlægen bør desuden på grundlag af  

 samfundsmæssig viden målrette indsatserne over for bestemte grupper af børn  

 og  

 unge.
Mens danske børn generelt har oplevet et fald i forekomsten af caries,  

 er  

 der stadig grupper, hvor forekomsten er alt for stor.
 I Sundhedsstyrelsens vejledning fra 2006 »Retningslinjer for  

 omfang af og krav til kommunal og regional tandpleje« anbefales det, at der  

 findes højt kvalificerede tandlæger inden for f.eks. pædodonti (børne- og  

 ungetandpleje). Et sådant speciale er imidlertid endnu ikke oprettet.
Kæbe- og bidproblemer Tandlægepatienter, der lider af kæbe- og bidproblemer  som ofte  

 opstår efter en fejlbehandling  er ilde stedt i Danmark og må ofte  

 efter mange  

 års forgæves behandlingsforsøg rejse til udlandet i forsøget på at blive  

 raske  

 igen.
Dr.
A.
C.
Fonder og  

 hans forskerhold har påvist sammenhæng mellem tandsæt, bidfunktion og den  

 generelle  

 helbredstilstand.
Kæbe- og bidproblemer kan medføre et bredt spektrum af  

 problemer  

 af såvel lokal som mere almen karakter: problemer med kropsholdning, skævhed  

 i  

 ryggen, muskelsmerter, smerter i nakke og skulder, svimmelhed m.v.
Der  

 henvises  

 til følgende artikler: »  

  

 The dental distress syndrome (DDS)  

«,  

 A.C.
Fonder.  

 I: Basal Facts. 1984;6(1):17-29, og  

 »  

 The dental distress syndrome quantified  

«, A.C.
Fonder.
I: Basal Facts. 1987;9(4):141-67.
Der er således tale om et tandlægeligt område med sammenhænge  

 til det lægelige område.
Tandlæger er ikke læger, og læger er ikke tandlæger,  

 så når patienten bliver ramt af sygdom eller skader, hvor det naturlige  

 samspil  

 mellem tænder, muskler og nerver påvirkes, står vedkommende i et  

 ingenmandsland.
Patienten bliver sjældent oplyst om, at skader på  

 tyggeorganet  

 kan have alvorlige og nogle gange invaliderende følgevirkninger.
Det er et  

 tabuemne, som ingen rigtig vil tage sig af, og patienten må klare sig igennem  

 behandlingssystemet og hverdagen på må og få.
 Et tandlægespeciale på området  med god kontakt til det  

 lægelige fagområde  vil kunne hjælpe disse udsatte tandpatienter.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nye specialer i tandbehandlingen.
(Beslutningsforslag nr.
B 106).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
