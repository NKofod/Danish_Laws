 Herved bekendtgøres lov om investeringsfonds, jfr.  

 lovbekendtgørelse nr. 401 af 19. august 1983, med de ændringer og  

 tilføjelser, der følger af lov nr. 576 af 15. december 1983 og lov nr. 209 af  

 16. maj 1984.
 § 1.  Henlæggelse til investeringsfond i  

 overensstemmelse med de i denne lov givne regler kan fradrages i den  

 skattepligtige indkomst for det indkomstår, for hvilket henlæggelse foretages  

 ("henlæggelsesåret").
 § 2.  (* 1) Berettiget til at foretage henlæggelse til  

 investeringsfond er skattepligtige personer, selskaber, foreninger,  

 institutioner m. v., der driver selvstændig erhvervsvirksomhed, jfr. dog stk.  

 2 og 3.
 Stk. 2.  Henlæggelse til investeringsfond kan dog ikke  

 foretages af dødsboer samt indkøbsforeninger og produktions- og  

 salgsforeninger.
 Stk. 3.  Henlæggelse til investeringsfond kan heller  

 ikke foretages af følgende virksomheder og personer:
 1. Banker, sparekasser, andelskasser, vekselerere,  

 bankierer, finansierings- og investeringsvirksomheder.
 2. Forsikringsselskaber.
§ 3.  Henlæggelser til investeringsfonds kan kun  

 anvendes til forlods afskrivning på anskaffelsesudgifter vedrørende maskiner,  

 inventar og lignende driftsmidler, der udelukkende benyttes erhvervsmæssigt,  

 skibe til erhvervsmæssig brug, bygninger, hvorpå skattemæssig afskrivning kan  

 foretages, og særlige installationer i sådanne bygninger, samt dræningsanlæg  

 på jordbrugsbedrifter, jfr. nærmere § 7. Det samme gælder, hvor de nævnte  

 aktiver benyttes til forsøgseller forskningsvirksomhed, som er knyttet til  

 den skattepligtiges erhverv. (* 2) Stk. 2.  (* 3) Henlæggelser til investeringsfonds kan  

 ikke benyttes til forlods afskrivning på maskiner, inventar og andre  

 driftsmidler, hvis levealder ikke overstiger 3 år, eller hvis  

 anskaffelsespris er 3.500 kr. eller derunder, såfremt den skattepligtige i  

 henhold til afskrivningslovens § 3, stk. 1 eller 2, vælger fuldt ud at  

 fradrage anskaffelsessummen i den skattepligtige indkomst for det indkomstår,  

 hvori anskaffelsen finder sted.
De 3.500 kr. pristalsreguleres efter  

 afskrivningslovens § 3, stk. 2.
 Stk. 3.  Henlæggelser til investeringsfonds kan ikke  

 benyttes til forlods afskrivning på den aftalte eller beregnede  

 anskaffelsessum for aktiver, der ikke er leveret eller fuldført.
 Stk. 4.  Henlæggelser til investeringsfonds kan ikke  

 benyttes til forlods afskrivning på særlige installationer såsom  

 centralvarmeanlæg, elevatorer o. lign. i bygninger, der ikke kan gøres til  

 genstand for skattemæssig afskrivning.
 Stk. 5.  (* 4) Overfører samlevende ægtefæller aktiver  

 fra den ene ægtefælles erhvervsvirksomhed til anvendelse i den anden  

 ægtefælles erhvervsvirksomhed, kan den anden ægtefælle ikke benytte  

 henlæggelser til investeringsfonds til forlods afskrivning på de overførte  

 aktiver.
 Stk. 6.  Har en ægtefælle i væsentligt omfang deltaget i  

 driften af den anden ægtefælles eller begges erhvervsvirksomhed, kan dennes  

 investeringsfondshenlæggelser anvendes til forlods afskrivning på aktiver,  

 der i det pågældende indkomstår anskaffes til virksomheden.
 Stk. 7.  (* 5) Uanset bestemmelsen i stk. 1 kan  

 henlæggelser til investeringsfonds ikke anvendes til forlods afskrivning på  

 anskaffelsesudgifter vedrørende personbiler, der er indregistreret til privat  

 personbefordring eller til udlejning uden fører.
 Stk. 8.  (* 6) Henlæggelser til investeringsfonds kan  

 ikke anvendes til forlods afskrivning på aktiver, der er omfattet af afsnit  

 VA i lov om skattemæssige afskrivninger.
 § 3A.Skattepligtige, der som kommanditister deltager i en virksomhed, kan  

 ikke benytte henlæggelser til investeringsfonds til forlods afskrivning på  

 aktiver, der omfattes af denne virksomhed.
Stk. 2.  (* 7) Skattepligtige personer kan kun benytte  

 henlæggelser til investeringsfonds til forlods afskrivning på aktiver i en  

 virksomhed, såfremt antallet af ejere af virksomheden er højst 10 og den  

 skattepligtige person i ikke uvæsentligt omfang deltager i driften af  

 virksomheden.
Ministeren for skatter og afgifter eller den, ministeren  

 bemyndiger dertil, kan tillade, at henlæggelserne benyttes, selv om antallet  

 af ejere i den selvstændige virksomhed overstiger 10, når særlige forhold  

 taler herfor.
Stk. 3.  (* 8) Kravet om, at den skattepligtige skal  

 deltage i virksomheden med personlig arbejdsindsats i ikke uvæsentligt  

 omfang, gælder for det indkomstår, hvor henlæggelsen anvendes til forlods  

 afskrivning, og for det følgende indkomstår.
Bliver den skattepligtige  

 uarbejdsdygtig som følge af alvorlig sygdom eller invaliditet efter, at  

 midler er hævet og anvendt til forlods afskrivning, bortfalder kravet om  

 personlig arbejdsindsats i den resterende del af perioden.
Drives  

 virksomheden af ægtefæller i forening, gælder reglen i 2. pkt., når en af  

 ægtefællerne bliver uarbejdsdygtig.
Hvis kun en af ægtefællerne driver  

 virksomheden, gælder 2. pkt., når denne ægtefælle bliver uarbejdsdygtig.  

 Kravet om personlig arbejdsindsats bortfalder tilsvarende i tilfælde af den  

 skattepligtiges eller dennes ægtefælles død eller konkurs samt ved  

 virksomhedsophør.
 Stk. 4.  Ministeren for skatter og afgifter kan tillade,  

 at kravet om personlig arbejdsindsats efter stk. 2 og 3 fraviges, når særlige  

 omstændigheder taler derfor og henlæggelse til investeringsfond er foretaget  

 inden 17. maj 1983.
§ 4.  Henlæggelsen kan højst andrage 25 pct. af  

 overskuddet af selvstændig erhvervsvirksomhed i henlæggelsesåret - opgjort  

 efter reglerne for opgørelse af skattepligtig indkomst - med tillæg af  

 renteudgifter og valutakurstab og med fradrag af rente- og udbytteindtægter,  

 herunder skattegodtgørelse efter § 17 A i lov om indkomstbeskatning af  

 aktieselskaber m. v., samt valutakursgevinst, som indgår i opgørelsen af  

 dette overskud.
Henlæggelsen skal mindst andrage 5.000 kr. (* 9) Stk. 2.  Foretager den skattepligtige  

 forskudsafskrivning på den aftalte byggesum for et skib efter  

 afskrivningslovens § 14 eller på maskiner m. v. og bygninger efter  

 afskrivningslovens afsnit IV A, formindskes den henlæggelse, som han kan  

 foretage for det pågældende indkomstår, med forskudsafskrivningens beløb.
Stk. 3.  (* 10) Såfremt en skattepligtig både driver en  

 erhvervsmæssig virksomhed, der berettiger til henlæggelse til  

 investeringsfond efter § 2, stk. 1, og en virksomhed, der efter § 2, stk. 3,  

 ikke berettiger til henlæggelse, kan der kun foretages henlæggelse på  

 grundlag af overskuddet i førstnævnte virksomhed.
Det samme gælder, hvor en  

 del af en virksomhed ikke er berettiget til investeringsfondshenlæggelse  

 efter § 2, stk. 3. I disse tilfælde er det en betingelse for henlæggelse til  

 investeringsfond, at der aflægges en særskilt skattemæssig opgørelse over  

 overskuddet i den berettigede virksomhed eller del af denne.
§ 5.  (* 11) Efter henlæggelsesårets udløb, men inden  

 udløbet af fristen for indgivelse af selvangivelse for henlæggelsesåret skal  

 på særlig konto i et af de pengeinstitutter, der er nævnt i stk. 6, indsættes  

 et beløb lig den foretagne henlæggelse.
Når særlige omstændigheder taler  

 derfor, kan ministeren for skatter og afgifter dog godkende  

 investeringsfondshenlæggelsen, selv om indskud foretages for sent.
 Stk. 2.  (* 12) For skattepligtige personer, der skal  

 føre regnskab i henhold til bogføringsloven eller skattekontrolloven, eller  

 som uden at have pligt dertil fører et regnskab, der vedlægges  

 selvangivelsen, skal indskuddet på særlig konto kun andrage 70 pct. af  

 henlæggelsen til investeringsfond.
 Stk. 3.  For selskaber, foreninger og institutioner  

 m.v., der skal føre regnskab i henhold til bogføringsloven, skal indskuddet  

 på særlig konto kun andrage 50 pct. af henlæggelsen til investeringsfond.
 Stk. 4.  Indskud på særlig konto af kun 70 pct.  

 henholdsvis 50 pct. af henlæggelsen er betinget af, at de pågældende  

 regnskaber efter skattemyndighedernes skøn kan danne grundlag for  

 skatteansættelsen.
 Stk. 5.  Den særlige konto betegnes "konto for  

 investeringsfond" og skal bære påtegning om den skattepligtiges navn,  

 adresse og eventuelle personnummer eller CIR-nummer samt om virksomhedens  

 regnskabsår og om henlæggelsesåret.
 Stk. 6.  Konto for investeringsfond kan oprettes i  

 danske banker og sparekasser samt i andelskasser, der er medlemmer af  

 Foreningen Danske Andelskasser, og som deltager i en gensidig garanti for  

 investeringsfondskonti i andelskasser under foreningen og underkaster sig de  

 kontrolforanstaltninger med hensyn til disse konti, som fastsættes af  

 ministeren for skatter og afgifter.
Stk. 7.  (* 13) Indskud på en konto kan dog helt eller  

 delvis undlades, når den skattepligtige inden udløbet af fristen efter stk. 1  

 for at foretage indskud opfylder betingelserne i § 8 for at hæve beløb af  

 samme størrelse.
Ministeren for skatter og afgifter kan fastsætte nærmere  

 regler, hvorefter den skattepligtige skal afgive oplysninger og dokumentation  

 for, at betingelserne i § 8 er opfyldt.
Beløb, der er omfattet af 1. pkt.,  

 behandles efter reglerne om indskud.
 § 6.  En henlæggelse til investeringsfond kan benyttes  

 fra og med det indkomstår, der følger efter henlæggelsesåret.
Stk. 2.  (* 14) Henlæggelsen skal være anvendt i sin  

 helhed inden 6 år efter udløbet af henlæggelsesåret.
Denne frist kan efter  

 derom indgivet andragende i det enkelte tilfælde forlænges af ministeren for  

 skatter og afgifter eller den, han bemyndiger dertil, når den pågældende  

 dokumenterer, at det skyldes ham utilregnelige årsager, at anvendelse ikke  

 har fundet sted inden fristens udløb.
 Stk. 3.  Har en skattepligtig foretaget henlæggelse til  

 investeringsfond for flere indkomstår, skal henlæggelsen vedrørende et givet  

 indkomstår først kunne benyttes, når tidligere henlæggelser er benyttet fuldt  

 ud.
 § 7.  Benyttelse af henlæggelser til investeringsfonds  

 til forlods afskrivning på et aktiv, jfr. § 3, kan kun ske for det  

 indkomstår, for hvilket skattemæssig afskrivning efter de i  

 skattelovgivningen i øvrigt indeholdte regler første gang kan foretages på  

 det pågældende aktiv.
 Stk. 2.  Det forlods afskrevne beløb kan ikke fradrages  

 ved opgørelsen af den skattepligtige indkomst.
 Stk. 3.  Når henlæggelser til investeringsfonds er  

 benyttet til forlods afskrivning på et aktiv, skal skattemæssig afskrivning  

 på dette aktiv efter de i skattelovgivningen i øvrigt indeholdte regler kun  

 kunne foretages på anskaffelsessummen med fradrag af det forlods afskrevne  

 beløb.
§ 8.  (* 15) Når en skattepligtig ønsker helt eller  

 delvis at anvende en henlæggelse til investeringsfond, hæves et til  

 forlodsafskrivningen svarende beløb på kontoen efter § 5. I de i § 5, stk. 2  

 og 3, nævnte tilfælde hæves dog kun 70 pct. henholdsvis 50 pct. af  

 forlodsafskrivningen.
Pengeinstituttet må dog først udbetale midlerne, når  

 det har modtaget et udfyldt skema fra den skattepligtige.
Ministeren for  

 skatter og afgifter fastsætter de nærmere regler om dette skema.
 § 9.  Er en foretagen investeringsfondshenlæggelse  

 ikke eller ikke fuldt ud benyttet til forlods afskrivning inden udløbet af  

 den frist, der er nævnt i § 6, stk. 2, medregnes det ikke anvendte  

 henlæggelsesbeløb med tillæg af 5 pct. for hvert år fra henlæggelsesårets  

 udløb og indtil fristens udløb i den skattepligtige indkomst for  

 henlæggelsesåret.
Stk. 2.  (* 16) Når særlige omstændigheder taler derfor,  

 kan ministeren for skatter og afgifter tillade, at en foretagen  

 investeringsfondshenlæggelse ikke anvendes som nævnt i § 3, stk. 1, selv om  

 fristen efter § 6, stk. 2, ikke er udløbet.
I så fald medregnes det nævnte  

 henlæggelsesbeløb med tillæg af 5 pct. for hvert år fra henlæggelsesårets  

 udløb og indtil udløbet af det indkomstår, hvori ansøgning indgives, i den  

 skattepligtige indkomst for henlæggelsesåret.
Stk. 3.  Det beløb, der er indsat på kontoen for  

 investeringsfond, jfr. § 5, sikrer skattekravet efter stk. 1 og 2 og kan ikke  

 hæves, før skatten er betalt.
Ministeren for skatter og afgifter kan  

 fastsætte nærmere regler om adgangen til at hæve beløb efter denne  

 bestemmelse.
§ 10.  (* 17) I tilfælde af den skattepligtiges død  

 eller konkurs, eller hvis erhvervsvirksomheden ophører eller afhændes eller  

 et selskab eller en forening m.v. likvideres uden konkursbehandling,  

 medregnes ikke anvendte henlæggelsesbeløb med tillæg af 5 pct. for hvert år  

 fra henlæggelsesårenes udløb og indtil udløbet af døds-, konkurs-, ophørs-,  

 afhændelses- eller likvidationsåret i den skattepligtige indkomst for  

 henlæggelsesårene.
Bestemmelsen i § 9, stk. 3, finder tilsvarende anvendelse.
 Stk. 2.  Hvor erhvervsvirksomheden afhændes eller  

 ophører, kan ministeren for skatter og afgifter eller den, han bemyndiger  

 dertil, tillade, at henlæggelsen opretholdes på de oprindelige vilkår,  

 såfremt indehaveren inden 1 år efter afhændelsen eller ophøret overtager en  

 anden virksomhed.
Stk. 3.  I tilfælde, hvor indehaveren af en  

 erhvervsvirksomhed afgår ved døden, kan ministeren for skatter og afgifter  

 eller den, han bemyndiger dertil, tillade, at henlæggelsen overtages af den  

 efterlevende ægtefælle på de for afdøde gældende betingelser, såfremt  

 virksomheden tilhørte fællesboet, og dette af den efterlevende ægtefælle  

 overtages til hensidden i uskiftet bo.
Hvor boet skiftes, kan tilsvarende  

 tilladelse meddeles en enearving efter afdøde.
 § 10A. (* 17) Er der hævet midler på den i § 5 nævnte konto for  

 investeringsfond, uden at den til det hævede beløb svarende henlæggelse kan  

 forlods afskrives på de aktiver, hvorpå der ifølge skemaet til  

 pengeinstituttet skulle foretages en sådan afskrivning, medregnes de ikke  

 anvendte henlæggelsesbeløb med tillæg af 5 pct. for hvert år fra  

 henlæggelsesårenes udløb og indtil udløbet af det indkomstår, hvori midlerne  

 er hævet, i den skattepligtige indkomst for henlæggelsesårene.
Stk. 2.  Den skattepligtige kan vælge i stedet at  

 overføre den ikke anvendte henlæggelse til forlods afskrivning på andre  

 aktiver, hvorpå forlods afskrivning kan foretages efter denne lov.
I så fald  

 skal forlods afskrivning ske ved enhver anskaffelse af de nævnte aktiver,  

 indtil hele beløbet er anvendt.
 Stk. 3.  Har forlods afskrivning efter stk. 2 ikke eller  

 ikke fuldt ud kunnet foretages senest for det indkomstår, der følger efter  

 det indkomstår, hvori midlerne er hævet, anvendes stk. 1. I så fald skal  

 tillæg dog beregnes indtil udløbet af det indkomstår, hvori forlods  

 afskrivning senest kunne foretages.
 § 11.  (* 17) Med bøde straffes den, der forsætligt  

 eller ved grov uagtsomhed afgiver urigtige eller vildledende oplysning i det  

 skema, der er nævnt i § 8.
 Stk. 2.  I forskrifter, der udstedes i medfør af § 5,  

 stk. 7, § 9, stk. 3, § 10, stk. 1, eller § 18, kan der fastsættes straf af  

 bøde for den, der forsætligt eller groft uagtsomt overtræder bestemmelser i  

 forskrifterne.
 Stk. 3.  Den, der begår den nævnte overtrædelse med  

 forsæt til skatteunddragelse, straffes med bøde, hæfte eller fængsel indtil 2  

 år.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 11A. (* 17) Skønnes en overtrædelse ikke at ville medføre højere straf  

 end bøde, kan statsskattedirektoratet tilkendegive den pågældende, at sagen  

 kan afgøres uden retslig forfølgning, såfremt denne erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 11 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
 § 12.  Forlods afskrivning efter denne lov  

 sidestilles, hvor andet ikke er foreskrevet, med skattemæssige afskrivninger,  

 der foretages efter lov om skattemæssige afskrivninger m. v.
§ 13.  Bogførings- eller regnskabspligtiges regnskaber  

 skal for henlæggelsesåret og følgende år opstilles således, at de indeholder  

 de posteringer, der er fornødne af hensyn til kontrollen med foretagne  

 henlæggelser til investeringsfonds og med henlæggelsernes behørige  

 anvendelse.
Nærmere regler herom fastsættes af ministeren for skatter og  

 afgifter.
 § 14.  Overdragelse, pantsætning eller andre  

 retshandler med hensyn til foretagne indskud på en konto for investeringsfond  

 kan ikke finde sted, ligesom indskuddene ej heller kan gøres til genstand for  

 kreditorforfølgning, jfr. dog § 10.
 § 15.  Renter, der tilskrives en konto for  

 investeringsfond, kan hæves i overensstemmelse med de af vedkommende  

 pengeinstitut fastsatte regler herom.
 § 16.  Foretagne henlæggelser til investeringsfonds  

 kan ikke fradrages ved opgørelsen af den skattepligtige formue.
 Stk. 2.  Det på en konto for investeringsfond  

 indestående beløb medregnes ved opgørelsen af den skattepligtige formue med  

 det fulde beløb.
 § 17.  (* 18) Er indskud på konto for investeringsfond  

 foretaget med 70 pct. henholdsvis 50 pct. af henlæggelsen, jfr. § 5, stk.  

 2-3, og statuerer ligningskommissionen, at det aflagte regnskab ikke kan  

 danne grundlag for skatteansættelsen, jfr. § 5, stk. 4, indrømmes fradrag for  

 investeringsfondshenlæggelse med et beløb lig indskuddet på kontoen.
Stk. 2.  Den skattepligtige kan i de i stk. 1 nævnte  

 tilfælde inden en måned efter datoen for ligningskommissionens afgørelse  

 meddele, at han ønsker helt at opgive at foretage henlæggelse for det  

 pågældende henlæggelsesår, eller at han ønsker den foretagne henlæggelse  

 opretholdt i fuldt omfang.
I førstnævnte tilfælde har han, når  

 indkomstansættelsen er reguleret i overensstemmelse med den fremsatte  

 begæring, ret til at hæve det foretagne indskud på kontoen.
I sidstnævnte  

 tilfælde skal han inden en måned fra datoen for ligningskommissionens  

 afgørelse ved yderligere indbetaling bringe det samlede indskud på kontoen op  

 på et beløb lig den foretagne henlæggelse; denne indbetaling skal ske uden  

 hensyn til klage over ligningskommissionens afgørelse.
 Stk. 3.  Et i medfør af bestemmelsen i stk. 2 foretaget  

 yderligere indskud på en konto for investeringsfond betragtes som foretaget  

 samtidig med det oprindelige indskud for det pågældende henlæggelsesår.  

 Forrentning begynder dog først ved indskuddets foretagelse.
 § 18.  Ministeren for skatter og afgifter bemyndiges  

 til at fastsætte de nærmere regler for pengeinstitutternes medvirken ved  

 ordningen og for tilsynet med de i pengeinstitutterne oprettede konti for  

 investeringsfonds.
 Stk. 2.  Ministeren for skatter og afgifter fastsætter i  

 øvrigt de nærmere regler for gennemførelse af denne lov og bemyndiges til at  

 afholde de hermed forbundne udgifter.
 § 18A. (Ophævet).
 § 18B. (Ophævet).
 § 19.  Denne lov gælder ikke for Færøerne og Grønland.
--- Lov nr. 188 af 20. maj 1983, ved hvis § 1, der er foretaget indføjelse af  

 § 3, stk. 8, § 3A, stk. 2, og § 18A samt ændringer i § 5, stk. 1, § 8 og §  

 17, stk. 1, indeholder i § 2 følgende ikrafttrædelses- og  

 overgangsbestemmelse:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1 og 2, har virkning for anskaffelser,  

 der har fundet sted den 17. maj 1983 eller senere.
Stk. 3.  § 1, nr. 3, 4 og 5, har virkning for  

 henlæggelser for henlæggelsesåret 1983 og senere år.
For personer, hvis  

 indkomstår 1983 er udløbet inden 17. maj 1983, finder nr. 3-5 dog først  

 anvendelse for henlæggelser for henlæggelsesåret 1984 og senere år.
--- Lov nr. 201 af 25. maj 1983, ved hvis § 2, der er foretaget ændring i § 3,  

 stk. 2, indeholder i § 7, stk. 1, bl.a. følgende bestemmelse:
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere. - - - --- Lov nr. 576 af 15. december 1983, ved hvis § 2, der er indsat en ny  

 bestemmelse som § 3, stk. 9, indeholder i § 5 følgende  

 ikrafttrædelsesbestemmelser:
§ 5 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  Loven har virkning for aktiver, hvor skriftlig  

 aftale om erhvervelsen ikke er indgået før den 30. november 1983, og for  

 forbedringsudgifter vedrørende disse aktiver.
Loven har endvidere virkning  

 for aktiver, der overføres fra afskrivningsberettiget eller privat benyttelse  

 til den brug, der er nævnt i afsnit V A, den 30. november 1983 eller senere.
--- Lov nr. 209 af 16. maj 1984 (ændring af administrationen) indeholder i § 3  

 følgende ikrafttrædelses- og overgangsbestemmelser:
§ 3 Stk. 1.  Loven træder i kraft den 1. oktober 1984. § 1,  

 nr. 2, træder dog i kraft den 1. juli 1984.
 Stk. 2.  § 1, nr. 2, har ikke virkning for aktiver, hvor  

 skriftlig aftale om erhvervelsen er indgået før den 1. juli 1984, såfremt  

 forlods afskrivning på de nævnte aktiver foretages senest ved udgangen af  

 indkomståret 1985.
 Stk. 3.  § 1, nr. 4, træder i kraft dagen efter  

 bekendtgørelsen i Lovtidende og har virkning fra og med 17. maj 1983.  

 Anmodning om dispensation efter § 3A, stk. 4, skal indgives inden 1. oktober  

 1984, hvis den skattepligtige skal efterbeskattes efter § 9, stk. 1, i  

 indkomståret 1983, eller hvis den skattepligtige efter 17. maj 1983 har  

 anmodet om frigivelse af investeringsfondshenlæggelse efter § 9, stk. 2.
 Stk. 4.  § 1, nr. 5, har virkning fra og med  

 indkomståret 1985.
 Stk. 5.  § 1, nr. 11, har virkning for efterbeskatning  

 af investeringsfondshenlæggelser efter § 9, stk. 2, når ansøgning indgives  

 den 1. oktober 1984 eller senere.
Ministeriet for skatter og afgifter, den  

 15. august 1984 Isi Foighel / Jens Drejer (* 1) Bestemmelsen i § 2, finder i den her anførte affattelse anvendelse  

 fra og med indkomståret 1983, jfr. § 2 i lov nr. 195 af 18. maj 1982.
(* 2) I følge § 19A i lov nr. 197 af 18. maj 1982 skal anskaffelsessummen  

 for afskrivningsberettigede dræningsanlæg på jordbrugsbedrifter, bygninger og  

 installationer i sådanne bygninger, der anskaffes den 1. januar 1982 eller  

 senere, omregnes til kontantværdi.
Fra lovens ikrafttræden den 3. juni 1982  

 kan der kun frigives investeringsfondsmidler til forlods afskrivning på den  

 kontant omregnede anskaffelsessum.
 I tilfælde, hvor der er frigivet investeringsfondsmidler inden lovens  

 ikrafttræden den 3. juni 1982, og hvor forlods afskrivning på grund af reglen  

 i § 19A ikke kan foretages fuldt ud, forholdes som beskrevet i § 10 i lov nr.  

 197 af 18. maj 1982.
 (* 3) § 3, stk. 2, i den her anførte affattelse har virkning for  

 anskaffelser, der foretages i indkomståret 1983 og senere, jfr. § 7, stk. 1,  

 i lov nr. 201 af 25. maj 1983.
 (* 4) Bestemmelsen i § 3, stk. 5, i den her anførte affattelse finder  

 anvendelse fra og med indkomståret 1983, jfr. § 9 i lov nr. 227 af 26. maj  

 1982.
 (* 5) Bestemmelsen i § 3, stk. 7, har virkning for anskaffelser, der har  

 fundet sted den 17. maj 1983 eller senere, jfr. § 2, stk. 2, i lov nr. 188 af  

 20. maj 1983.
(* 6) Bestemmelsen i § 3, stk. 8, der blev indsat som stk. 9 ved lov nr.  

 576 af 15. december 1983, har virkning for aktiver, hvor skriftlig aftale om  

 erhvervelsen ikke er indgået før den 30. november 1983 og for  

 forbedringsudgifter vedrørende disse aktiver.
Bestemmelsen har endvidere  

 virkning for aktiver, der 30. november 1983 eller senere overføres fra  

 afskrivningsberettiget eller privat benyttelse til den brug, der er nævnt i  

 afskrivningslovens afsnit V A.
(* 7) Bestemmelsen i § 3A, stk. 2, har virkning for anskaffelser, der har  

 fundet sted den 17. maj 1983 eller senere, jfr. § 2, stk. 2, i lov nr. 188 af  

 20. maj 1983 (* 8) Bestemmelserne i § 3A, stk. 3 og 4 har virkning fra 17. maj 1983,  

 jfr. § 3, stk. 3, i lov nr. 209 af 16. maj 1984. Anmodning efter § 3A, stk.  

 4, skal indgives inden 1. oktober 1984, hvis den skattepligtige skal  

 efterbeskattes efter 9, stk. 1, i indkomståret 1983, eller hvis den  

 skattepligtige efter 17. maj 1983 har anmodet om frigivelse af  

 investeringsfondshenlæggelse efter § 9, stk. 2.
 (* 9) Forhøjelsen af minimumsindskuddet i det enkelte indkomstår har  

 virkning fra og med indkomståret 1985, jfr. § 3, stk. 4, i lov nr. 209 af 16.  

 maj 1984.
 (* 10) Bestemmelen i § 4, stk. 3, har virkning fra og med indkomståret  

 1983, jfr. § 2 i lov nr. 195 af 18. maj 1982.
 (* 11) Bestemmelsen i § 5, stk. 1, har i den her anførte affattelse  

 virkning fra den 1. oktober 1984, jfr. § 3, stk. 1, i lov nr. 209 af 16. maj  

 1984.
(* 12) Bestemmelserne i § 5, stk. 2-4, i den her anførte affattelse har  

 virkning for henlæggelser for henlæggelsesåret 1983 og senere.
For personer,  

 hvis indkomstår 1983 er udløbet inden 17. maj 1983, finder bestemmelsen i §  

 5, stk. 2-4, i den her anførte affattelse dog først anvendelse for  

 henlæggelser for henlæggelsesåret 1984 og senere år, jfr. § 2, stk. 3, i lov  

 nr. 188 af 20. maj 1983.
 (* 13) Bestemmelsen i § 5, stk. 7, har i den her anførte affattelse  

 virkning fra 1. oktober 1984, jfr. § 3, stk. 1, i lov nr. 209 af 16. maj  

 1984.
 (* 14) Bestemmelsen i § 6, stk. 2, finder i den her anførte affattelse  

 anvendelse fra og med indkomståret 1983, jfr. § 2, i lov nr. 195 af 18. maj  

 1982.
 (* 15) Bestemmelserne i § 8 træder i den her anførte affattelse i kraft  

 den 1. oktober 1984, jfr. § 3, stk. 1, i lov nr. 209 af 16. maj 1984.
 (* 16) Bestemmelsen i § 9, stk. 2, har i den her anførte affattelse  

 virkning, når ansøgning indgives den 1. oktober 1984 eller senere, jfr. § 3,  

 stk. 5, i lov nr. 209 af 16. maj 1984.
 (* 17) Bestemmelserne i § 10, stk. 1, samt § 10A, § 11 og § 11A, træder i  

 den her anførte affattelse i kraft den 1. oktober 1984, jfr. § 3, stk. 1, i  

 lov nr. 209 af 16. maj 1984.
(* 18) Bestemmelsen i § 17, stk. 1, i den her anførte affattelse har  

 virkning for henlæggelser for henlæggelsesåret 1983 og senere år.
For  

 personer, hvis indkomstår 1983 er udløbet inden 17. maj 1983, finder  

 bestemmelsen i § 17, stk. 1, i den her anførte affattelse dog først  

 anvendelse for henlæggelser for henlæggelsesåret 1984 og senere år, jfr. § 2,  

 stk. 3, i lov nr. 188 af 20. maj 1983.
