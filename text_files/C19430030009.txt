 Da det er oplyst for Justitsministeriet, at der ved de forskellige Embeder  

 følges en uensartet Praksis med Hensyn til Beregningen af  

 Befordringsgodtgørelse for Tjenesterejser, der foretages af Dommere,  

 Dommerfuldmægtige eller andre, der optræder paa Dommernes Vegne, herunder  

 Rejser for at udføre Foged-, Auktions-, Skifte- og Notarialforretninger,  

 fastsætter Justitsministeriet herved følgende:
I.
Befordring med Motorvogn.
A.
I Tilfælde, hvor Rejsen foretages med vedkommende Tjenestemands egen  

 Motorvogn, beregnes Godtgørelsen efter den for Benyttelsen af saadan  

 Befordring til Tjenesterejser iøvrigt godkendte Takst, for Tiden 42 Øre pr.  

 km for benzindrevne Motorvogne og 35 Øre pr. km for generatordrevne  

 Motorvogne, jfr.
Bekendtgørelse Nr. 171 af 1. Maj 1923 samt Cirkulære Nr. 192  

 af 24. Juni 1942 og Nr. 117 af 5. April 1943.
Naar under en enkelt Rejse flere Forretninger udføres hos forskellige  

 Skyldnere (Rekvirenter o.s.v.), vil Udgiften være at fordele paa de enkelte  

 Forretninger efter et Skøn under særlig Hensyntagen til Afstanden fra  

 Embedskontoret til de Steder, hvor Forretningerne foretages, saaledes at det  

 stedse iagttages, at den for hele Rejsen oppebaarne Godtgørelse saa vidt  

 muligt falder sammen med den efter fornævnte Takst ved Antallet af  

 tilbagelagte Kilometre berettigede Godtgørelse.
Naar flere Forretninger  

 samtidig foretages hos en enkelt Skyldner (Rekvirent), beregnes  

 Befordringsgodtgørelse som for een Forretning.
Justitsministeriet har dog intet at erindre imod, at der, for at undgaa de  

 praktiske Vanskeligheder, som kan opstaa i Forbindelse med den fornævnte  

 skønsmæssige Fordeling, af Dommeren fastsættes faste Takster for  

 Befordringsgodtgørelsen, der finder Anvendelse ogsaa i Tilfælde, hvor flere  

 Forretninger under en Rejse udføres hos forskellige Skyldnere (Rekvirenter).  

 Taksternes Størrelse vil være at fastsætte omraadevis efter Afstanden fra  

 Embedskontoret og saaledes, at det tilstræbes, at den gennemsnitlige  

 Godtgørelse for alle Rejser taget under eet ikke overstiger, hvad der efter  

 det tilbagelagte Kilometerantal er berettiget i Henhold til den gældende  

 Takst.
Saadanne Takster, der ikke uden Justitsministeriets Godkendelse kan  

 udgøre over 4 Kr., kan dog kun fastsættes for den nærmest ved Embedskontoret  

 beliggende Del af Retskredsen, f.Eks. den Købstad, i hvilken Kontoret er  

 beliggende.
Naar Saadanne Takster er fastsat, kommer de til Anvendelse, selv  

 om Befordringsgodtgørelsen herefter bliver mindre end efter Kilometertakst,  

 f.Eks. fordi Rejsen kun omfatter en enkelt Forretning.
 Saafremt en Ordning med Fastsættelse af faste Takster indføres, skal man  

 anmode om, at der maa ske Indberetnng til Justitsministeriet med Oplysning om  

 Taksternes Størrelse, og hvorledes de er beregnede.
B.
I Tilfælde, hvor Befordringen ydes ved Foranstaltning af den, der  

 begærer Forretningen, har Rekvirenten ikke Krav paa større Beløb som  

 Godtgørelse af Udgifter til Befordring, end hvad der svarer til de faktisk  

 afholdte Udgifter.
Naar flere Forretninger udføres paa samme Rejse, bør der  

 derfor ske en Fordeling paa de enkelte Forretninger saaledes som foran under  

 Afsnit A., Stk. 2, foreskrevet.
C.
Naar Befordringen vel sker i lejet Motorvogn, men Rekvirenten ikke  

 giver Møde ved Forretningen, og Befordringsudgiften udlægges af  

 Tjenestemanden, saaledes navnlig under Udpantninger, finder Bestemmelserne i  

 Afsnit A., Stk. 2-4, tilsvarende Anvendelse.
II.
Anden Befordring.
 Naar Befordringen sker paa anden Maade end under Afsnit I angivet, saasom  

 i Sporvogn, Tog eller Rutebil, beregnes Godtgørelsen efter de faktiske  

 afholdte Udgifter til Befordringen, saaledes at Bestemmelserne under I A.,  

 Stk. 2 finder tilsvarende Anvendelse.
For Befordring paa Cykle beregnes Godtgørelsen efter den til enhver Tid  

 gældende Takst, for Tiden 20 Øre pr. km, jfr.
Justitsministeriets Cirkulære  

 Nr. 255 af 7. August 1943, hvorhos Bestemmelserne under I A., Stk. 2-4 finder  

 tilsvarende Anvendelse.
III.
Fælles Bestemmelser.
Ved Forretninger, som foretages udover en Afstand af 300 m fra  

 Embedskontoret, tillader Justitsministeriet, at der for Befordring indtil  

 videre beregnes en Mindstegodtgørelse af 1 Kr. for hver Forretning.
Dette  

 gælder uden Hensyn til Befordringsmidlets Art, og selv om den paagældende  

 Afstand er tilbagelagt til Fods.
Flere Forretninger, som foretages hos en  

 enkelt Skyldner (Rekvirent), vil ogsaa i denne Forbindelse være at anse som  

 een Forretning.
 Justitsministeriet, den 1. Oktober 1943.
 P.M.V.
 Aage Svendsen.
 /Berning.
