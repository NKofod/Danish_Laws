Ved et aktieselskabs fusion med sit forudgående indkomstår  

 sambeskattede datterselskab skulle de hidtidige regler om  

 underskudsfremførsel finde anvendelse Bindende forhåndsbesked.
 Ligningsrådet blev anmodet om forhåndsbesked om følgende:
Kan Ligningsrådet bekræfte, at en påtænkt skattefri fusion pr. 1. maj 1990  

 mellem A/S C og A/S A med sidstnævnte selskab som det fortsættende selskab  

 vil være omfattet af de hidtidige regler i fusionslovens § 8, stk. 6,  

 hvorefter underskud i de fusionerende selskaber fra tiden før fusionen kan  

 modregnes i det fortsættende selskabs indkomstopgørelse i henhold til  

 reglerne i ligningslovens § 15, såfremt selskaberne har været sambeskattet  

 indtil fusionsdatoen og i de seneste 2 indkomstår forud herfor, jf.  

 nedenstående sagsfremstilling? Sagens omstændigheder var følgende:
A/S A blev stiftet den 4. september 1986 og selskabet ejedes 100 pct. af  

 A/S B.
A/S A ejede samtlige aktier i A/S C og D.
A/S A havde været  

 sambeskattet med datterselskaberne for regnskabsårene 1. juli 1987 - 30. juni  

 1988 og 1. juli 1988 - 30. april 1989 og sambeskatningen ville blive  

 opretholdt i regnskabsåret 1. maj 1989 - 30. april 1990. A/S A ejede samtlige  

 aktier i A/S C den 14. januar 1987.
Med virkning fra 1. maj 1990 påtænktes det at foretage en skattefri fusion  

 mellem A/S C og A/S A med sidstnævnte selskab som det fortsættende selskab.  

 Ved lov nr. 144 af 25. marts 1987 blev § 8, stk. 6, i lov om beskatning ved  

 fusion m.v. ændret.
I § 2 i nævnte lov fremgår: »de hidtil gældende  

 regler finder dog anvendelse ved fusion med et datterselskab, såfremt  

 betingelserne i selskabsskattelovens § 31, stk. 1, 3. og 4. pkt. var opfyldt  

 den 14. januar 1987«.
 Det var herefter revisionsfirmaets opfattelse, at det ikke var en  

 betingelse, at selskaberne var sambeskattet den 14. januar 1987, blot man  

 opfyldte ejerbetingelsen i selskabsskattelovens § 31 den 14. januar 1987.
 Den kommunale skattemyndighed havde udtalt, at inden fusionslovens § 8,  

 stk. 6, blev ændret i 1987, var formuleringen som følger:
 »Stk. 6. Foreligger der ved fusionen i et af selskaberne underskud  

 fra tidligere år, kan dette underskud uanset bestemmelsen i ligningslovens §  

 15 ikke bringes til fradrag ved det fortsættende selskabs indkomstopgørelse.  

 Dette gælder dog ikke, når et moderselskab fusionerer med et datterselskab,  

 hvormed det har været sambeskattet indtil fusionsdatoen og i de seneste 2  

 skatteår forud herfor«.
 Med lov nr. 144 af 25. marts 1987, § 1, ændredes betingelserne i stk. 6,  

 sidste pkt., bl.a. således, at kravet om sambeskatning nu skal være opfyldt  

 »indtil fusionsdatoen og i de seneste 5 indkomstår forud herfor«.
 Ændringslovens § 2 er sålydende:
 »Loven finder anvendelse på fusioner, der finder sted efter den 14.  

 januar 1987. De hidtil gældende regler finder dog anvendelse på fusion med et  

 datterselskab, såfremt betingelserne i selskabsskattelovens § 31, stk. 1, 3.  

 og 4. pkt., var opfyldt den 14. januar 1987«.
 Selskabsskattelovens § 31, stk. 1, 3. og 4. pkt. opstiller som krav for  

 sambeskatning, at samtlige aktier i datterselskabet ejes af moderselskabet  

 eller af et eller flere af de datterselskaber, der inddrages under  

 sambeskatningen.
 I ligningsvejledningen for selskaber SD 1.3, p. 124, anføres, at dette vil  

 sige, at de ændrede regler ikke finder anvendelse på fusioner efter den 14.  

 januar 1987, såfremt moderselskabet evt. sammen med andre af de  

 datterselskaber, der inddrages under sambeskatningen, ejede samtlige aktier i  

 datterselskabet den 14. januar 1987.
 Ifølge Folketingets forhandlinger 1986/87, spalte 5947 ff, fremgår, at  

 ændringsloven ikke skulle tillægges tilbagevirkende kraft, hvorfor  

 bestemmelserne ikke skulle have virkning for selskaber, der havde disponeret  

 i tillid til de dagældende regler.
 Det var følgelig den kommunale skattemyndigheds indstilling, at  

 bestemmelsen måtte forstås ordret, således at de hidtidige regler finder  

 anvendelse ved den påtænkte fusion, idet ejerbetingelserne i  

 selskabsskattelovens § 31 var opfyldt den 14. januar 1987 - naturligvis  

 stadig under forudsætning af, at selskaberne har været sambeskattet indtil  

 fusionsdatoen og de seneste 2 skatteår forud herfor.
