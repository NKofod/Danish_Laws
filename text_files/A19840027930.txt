 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
ALMINDELIGE BESTEMMELSER § 1.  Apoteksvirksomhed må kun udøves i henhold til:
 Stk. 2.  Apoteksvirksomhed må kun udøves fra apoteker og  

 dertil knyttede apoteksfilialer, apoteksudsalg, håndkøbsudsalg og  

 medicinudleveringssteder.
 § 2.  Kun den, der har apotekerbevilling eller er  

 ansat som leder af et sygehusapotek, er berettiget til at betegne sig som  

 apoteker.
 Stk. 2.  Betegnelsen apotek eller betegnelser, hvori  

 apotek indgår, er forbeholdt de enheder, der er nævnt i § 1, stk. 2.
 Stk. 3.  Apoteker og apoteksfilialer skal betegnes med  

 et navn, der er godkendt af sundhedsstyrelsen.
 § 3.  Apotekere må ikke udøve virksomhed som læge,  

 tandlæge eller dyrlæge.
 Stk. 2.  Den, der udøver læge-, tandlæge- eller  

 dyrlægevirksomhed, må ikke uden sundhedsstyrelsens samtykke drive eller være  

 knyttet til en virksomhed, der har tilladelse efter § 8, stk. 1, i lov om  

 lægemidler.
OPRETTELSE, NEDLÆGGELSE OG FLYTNING AF  

 APOTEKER, APOTEKSFILIALER OG § 4.  Indenrigsministeren træffer bestemmelse om  

 oprettelse, nedlæggelse og flytning af apoteker og apoteksfilialer.
Stk. 2.  Et apotek eller en apoteksfilial kan dog kun  

 nedlægges eller flyttes i forbindelse med bortfald eller tilbagekaldelse af  

 apotekerbevillingen, eller såfremt apotekeren samtykker heri.
Tilsvarende  

 gælder bestemmelse om overførelse af en apoteksfilial fra et apotek til et  

 andet samt omdannelse af en apoteksfilial til et apotek.
 § 5.  Ved oprettelse og flytning af et apotek eller en  

 apoteksfilial angiver indenrigsministeren det område, inden for hvilket  

 apoteket eller apoteksfilialen skal ligge.
 Stk. 2.  Apotekers og apoteksfilialers beliggenhed  

 godkendes af indenrigsministeren.
 § 6.  Sundhedsstyrelsen kan fastsætte en frist for  

 oprettelse eller flytning af et apotek eller en apoteksfilial.
 § 7.  Sundhedsstyrelsen meddeler tilladelse til og  

 giver påbud om oprettelse, nedlæggelse og flytning af apoteksudsalg.
Stk. 2.  En apoteker kan oprette og nedlægge  

 håndkøbsudsalg og medicinudleveringssteder inden for apotekets naturlige  

 forsyningsområde.
Apotekeren underretter sundhedsstyrelsen om sådanne  

 oprettelser og nedlæggelser.
 Stk. 3.  Sundhedsstyrelsen kan i særlige tilfælde give  

 påbud om oprettelse, flytning eller nedlæggelse af et håndkøbsudsalg eller et  

 medicinudleveringssted.
 Stk. 4.  Når særlige forhold taler derfor, kan  

 sundhedsstyrelsen påbyde, at et apoteksudsalg eller et håndkøbsudsalg  

 overføres fra et apotek til et andet.
 Stk. 5.  Apoteksudsalgs beliggenhed godkendes af  

 sundhedsstyrelsen.
 § 8.  I særlige tilfælde kan sundhedsstyrelsen meddele  

 tilladelse til, at en læge på nærmere vilkår til sine patienter kan forhandle  

 lægemidler og andre varer, der er indkøbt på et apotek, der er angivet i  

 tilladelsen.
 § 9.  Dyrlæger, der har ret til at praktisere her i  

 landet, må udlevere lægemidler, som er indkøbt på et dansk apotek, til brug  

 for dyr, de har under behandling.
 Stk. 2.  Landbrugsministeren fastsætter bestemmelser om  

 dyrlægers omgang med lægemidler til dyr.
 § 10.  Ved afgørelser efter dette kapitel skal  

 indenrigsministeren og sundhedsstyrelsen tage hensyn til, at der bør opnås en  

 rimelig let og sikkerhedsmæssigt forsvarlig adgang til lægemidler til  

 rimelige priser og samfundsmæssige omkostninger, og at det enkelte apotek bør  

 få mulighed for at opnå et rimeligt tilfredsstillende driftsøkonomisk  

 resultat.
 APOTEKERS FORHANDLING OG FREMSTILLING AF  

 LÆGEMIDLER M.V.
 § 11.  Bevilling til at drive et apotek omfatter:
 Stk. 2.  Sundhedsstyrelsen kan fritage en apoteker for  

 pligten til fremstilling af de lægemidler, der er nævnt i stk. 1, nr. 3.
 § 12.  Apotekerbevilling giver endvidere adgang til  

 fremstilling af:
 Stk. 2.  Sundhedsstyrelsen kan give tilladelse til, at  

 de i stk. 1, nr. 1, nævnte specialiteter sælges til andre apoteker.
 Stk. 3.  Ud over hvad der er omfattet af bevillingen,  

 kan apotekere kun fremstille farmaceutiske specialiteter til levering til det  

 selskab, som er nævnt i § 13.
§ 13.  Indenrigsministeren tillægger for 5 år retten  

 til registrering af de i stk. 2 nævnte farmaceutiske specialiteter til et  

 selskab eller lignende, der påtager sig de af indenrigsministeren fastsatte  

 vilkår herfor.
Perioden forlænges for 5 år ad gangen, såfremt de vilkår, der  

 er fastsat i forbindelse med tildelingen af registreringsretten eller  

 forlængelsen af perioden, er iagttaget.
 Stk. 2.  De i stk. 1 nævnte lægemidler omfatter de  

 farmaceutiske specialiteter, som er optaget i sundhedsstyrelsens  

 specialitetsregister i henhold til § 49, stk. 2, i lov om lægemidler, og som  

 ifølge registreringen kan fremstilles på apoteker.
 § 14.  Bortset fra den registreringsindehaver, der  

 omfattes af § 13, stk. 1, kan apotekere, sammenslutninger af apotekere eller  

 selskaber ejet af apotekere ikke få registreret farmaceutiske specialiteter.
 APOTEKERBEVILLINGER M.V.
 § 15.  Bevilling til at drive et apotek meddeles af  

 kongen.
 Stk. 2.  Apotekerbevilling kan kun meddeles til en  

 person, der:
 Stk. 3.  Indenrigsministeren kan fastsætte regler om, at  

 den i stk. 2, nr. 5, krævede uddannelse skal være suppleret med efter- eller  

 videreuddannelse.
§ 16.  Indenrigsministeren kan i særlige tilfælde  

 meddele en apotekerbevilling for et begrænset tidsrum, som skal være angivet  

 i opslaget om bevillingen.
Såfremt apotekeren samtykker heri, kan  

 indenrigsministeren uden opslag forlænge en fastsat tidsbegrænsning for en  

 periode på indtil 3 år eller lade den tidsbegrænsede bevilling afløse af en  

 bevilling uden tidsbegrænsning.
 Stk. 2.  Senest 6 måneder før en tidsbegrænset  

 apotekerbevillings bortfald skal indenrigsministeren tilbyde apotekeren en  

 apotekerbevilling uden tidsbegrænsning.
 § 17.  Ved omdannelse af en apoteksfilial til apotek  

 har apotekeren fortrinsret til bevillingen til det nye apotek.
 § 18.  Apotekerbevillinger opslås ledige af  

 sundhedsstyrelsen med en ansøgningsfrist på mindst 14 dage.
 Stk. 2.  Efter anmodning meddeles der ansøgere og  

 organisationer, hvis medlemmer er naturlige ansøgere til apotekerbevillinger,  

 oplysning om ansøgernes navne.
 Stk. 3.  Bevilling opslås ikke ledig, når en apoteker  

 anvender sin fortrinsret efter § 17, eller når en apoteker tilbydes en  

 bevilling i henhold til § 16, stk. 2.
 § 19.  Når en apotekerbevilling er ledig, kan  

 indenrigsministeren bestemme, at apoteket midlertidigt skal drives af  

 sundhedsstyrelsen for statens regning.
 § 20.  Ansøgning om en apotekerbevilling indsendes til  

 sundhedsstyrelsen, der afgiver en begrundet udtalelse til indenrigsministeren  

 om de efter styrelsens opfattelse tre bedst egnede ansøgere i nummerorden.  

 Forinden udtalelsen afgives, rådfører sundhedsstyrelsen sig med de  

 konsulenter, der er nævnt i § 67. Ved udtalelsens afgivelse offentliggør  

 sundhedsstyrelsen navnene på de anbefalede ansøgere i alfabetisk orden.
 Stk. 2.  Har en apoteker søgt om en ledig bevilling, kan  

 sundhedsstyrelsen uanset bestemmelsen i stk. 1 anbefale, at bevillingen  

 meddeles denne, såfremt dette er begrundet i hensynet til at kunne nedlægge  

 det apotek, hvortil den pågældende har bevilling, og såfremt den pågældende  

 skønnes egnet til at lede driften af det ledige apotek.
 Stk. 3.  En ansøger har ret til at blive gjort bekendt  

 med de udtalelser, der afgives om den pågældende.
 § 21.  Hvis sundhedsstyrelsen skønner, at ingen af de  

 ansøgere, der rettidigt har ansøgt om den ledige bevilling, er egnet til at  

 lede driften af det ledige apotek, eller styrelsen skønner, at der ved nyt  

 opslag kan fremskaffes ansøgning fra bedre egnede ansøgere, opslår  

 sundhedsstyrelsen bevillingen ledig på ny.
 § 22.  Apotekerbevilling bortfalder:
 Stk. 2.  En apoteker kan til enhver tid efter ansøgning  

 fritages for bevillingen.
§ 23.  Efter en apotekers død kan dennes bo med  

 sundhedsstyrelsens godkendelse fortsætte driften af apoteket med en bestyrer  

 i indtil 6 måneder efter dødsfaldet.
I særlige tilfælde kan sundhedsstyrelsen  

 forlænge denne periode.
 Stk. 2.  Ved fratræden efter § 22, stk. 1, nr. 1 og 3,  

 og stk. 2, kan sundhedsstyrelsen bestemme, at bevillingen for en periode på  

 indtil et år ikke bortfalder, og at apotekeren i denne periode er pligtig at  

 fortsætte driften.
§ 24.  Har en apoteker som følge af sygdom været  

 fraværende fra apoteket i mere end et år, rejser sundhedsstyrelsen sag om  

 tilbagekaldelse af apotekerbevillingen.
Til brug ved afgørelsen af sagen skal  

 sundhedsstyrelsen foranledige, at der indhentes en erklæring fra apotekerens  

 læge samt eventuelle yderligere erklæringer.
 Stk. 2.  Kan apotekeren forventes varigt at genoptage  

 driften af apoteket, udsætter sundhedsstyrelsen spørgsmålet om  

 tilbagekaldelse af apotekerbevillingen i indtil et år.
 Stk. 3.  Kan driften af apoteket ikke forventes varigt  

 genoptaget, eller er driften ikke genoptaget inden for den frist, der er  

 fastsat i henhold til stk. 2, udvirker indenrigsministeren kongelig  

 resolution for tilbagekaldelse af apotekerbevillingen, jfr. dog § 27.
 § 25.  Såfremt en apoteker groft eller gentagne gange  

 tilsidesætter sine forpligtelser efter § 31 og de udviste forhold giver grund  

 til at antage, at apotekeren ikke fremover vil lede driften af apoteket på  

 forsvarlig måde, kan indenrigsministeren udvirke kongelig resolution for  

 tilbagekaldelse af apotekerbevillingen.
 Stk. 2.  Forinden en bevilling kan tilbagekaldes efter  

 stk. 1, skal indenrigsministeren lade sagens faktiske omstændigheder  

 undersøge ved en forhørsleder efter de i lov om tjenestemænd i staten,  

 folkeskolen og folkekirken fastsatte regler om afholdelse af tjenstligt  

 forhør.
 § 26.  Indenrigsministeren kan udvirke kongelig  

 resolution for tilbagekaldelse af en apotekerbevilling, såfremt indehaveren  

 ikke inden en frist, der er fastsat af sundhedsstyrelsen i henhold til § 6  

 eller § 28, stk. 1, opretter eller overtager et apotek.
 § 27.  Forinden en bevilling kan tilbagekaldes efter  

 §§ 24-26, skal der gives apotekeren og hans faglige organisation lejlighed  

 til at udtale sig.
APOTEKSOVERTAGELSE § 28.  Tidspunktet for apoteksovertagelse samt de  

 nærmere vilkår herfor, jfr. §§ 29 og 30, fastsættes ved aftale mellem den  

 tiltrædende og den fratrædende apoteker eller dennes bo.
Aftalen fremsendes  

 til sundhedsstyrelsen, der kan fastsætte eller ændre en frist for  

 overtagelsen.
 Stk. 2.  Uenighed mellem den tiltrædende og den  

 fratrædende apoteker om vilkårene for apoteksovertagelsen, bortset fra  

 fristen, jfr. stk. 1, 2. pkt., afgøres ved voldgift, jfr. § 68.
 Stk. 3.  Spørgsmål om vilkårene for apoteksovertagelse  

 kan ikke indbringes for domstolene, før der er truffet afgørelse ved  

 voldgift.
 § 29.  Ved apoteksovertagelse er den tiltrædende  

 apoteker berettiget og forpligtet til at overtage inventaret og  

 varebeholdningen, i det omfang inventaret og varebeholdningen er i brugbar og  

 tidssvarende stand og er passende i forhold til den eller de pågældende  

 apoteksenheders behov.
 § 30.  Såfremt den tiltrædende apoteker ikke erhverver  

 den eller de ejendomme, hvori apotek eller apoteksfilial er indrettet, er  

 apotekeren berettiget til at overtage de hidtidige lokaler som lejer for et  

 tidsrum af indtil 2 år.
 Stk. 2.  Er den fratrædende apoteker lejer af de  

 lokaler, hvori apotek eller apoteksfilial er indrettet, er den tiltrædende  

 apoteker berettiget til at indtræde i bestående lejekontrakter i indtil 2 år.
LEDELSE AF APOTEK OG APOTEKSPERSONALE § 31.  Apotekeren leder driften af apoteket og er  

 ansvarlig for, at virksomheden udøves forsvarligt og i overensstemmelse med  

 gældende bestemmelser og meddelte påbud.
 Stk. 2.  Under fravær skal apotekeren sørge for  

 forsvarlig ledelse af apoteket.
Stk. 3.  Ved fravær i mere end 2 måneder skal apoteket  

 ledes af en apoteksbestyrer.
Sundhedsstyrelsen kan om fornødent foranledige,  

 at apoteket midlertidigt ledes af en apoteksbestyrer for apotekerens regning.
 Stk. 4.  En apoteker kan ikke være fraværende fra  

 apoteket i mere end et år, jfr. dog § 24.
 § 32.  Såfremt sundhedsstyrelsen skønner, at en  

 apotekerbevilling vil kunne tilbagekaldes efter § 25, eller at en apoteker  

 vil kunne fratages retten til at drive apoteksvirksomhed efter § 5 i lov om  

 sundhedsvæsenets centralstyrelse, eller såfremt der er rejst sigtelse mod en  

 apoteker for strafbart forhold, der kan medføre frakendelse af retten til at  

 drive apoteksvirksomhed efter § 79 i borgerlig straffelov, kan  

 sundhedsstyrelsen påbyde apotekeren at overdrage ledelsen af apoteket til en  

 bestyrer, indtil sagen er endeligt afgjort.
 Stk. 2.  Såfremt påbud efter stk. 1 ikke efterkommes,  

 kan sundhedsstyrelsen midlertidigt indsætte en apoteksbestyrer for  

 apotekerens regning.
 § 33.  Sundhedsstyrelsen fastsætter regler om  

 antagelse og godkendelse af apoteksbestyrere og om indberetning af apotekeres  

 eller apoteksbestyreres fravær.
 Stk. 2.  Ved indsættelse af apoteksbestyrer efter § 31,  

 stk. 3, og § 32, stk. 2, skal der gives apotekeren og hans faglige  

 organisation lejlighed til at udtale sig om valget af bestyrer.
 § 34.  Indenrigsministeren fastsætter regler om  

 beføjelser og betegnelser for det personale, som beskæftiges på apotekerne.
 Stk. 2.  Undervisningsministeren fastsætter regler om  

 uddannelse af apotekernes tekniske personale.
§ 35.  Apotekere har pligt til at modtage  

 farmaceutstuderende og andre uddannelsessøgende, jfr. § 34, stk. 2, hvis  

 uddannelse giver adgang til senere beskæftigelse med lægemiddelforsyning, til  

 praktisk oplæring og undervisning.
Sundhedsstyrelsen kan fastsætte regler  

 herom.
 § 36.  Indenrigsministeren kan til gennemførelse af  

 overenskomster med andre lande og direktiver vedtaget af De europæiske  

 Fællesskaber fastsætte bestemmelser om adgang til ansættelse på apotek for  

 personer med udenlandsk uddannelse, der sigter på beskæftigelse på apoteker.
Stk. 2.  Sundhedsstyrelsen kan give tilladelse til  

 beskæftigelse på apotek til personer med udenlandsk uddannelse, der kan  

 ligestilles med en dansk uddannelse, som berettiger til beskæftigelse på  

 apotek.
I tilladelsen angives de beføjelser, den pågældende må udøve.  

 Tilladelsen kan tidsbegrænses.
 § 37.  Indenrigsministeren kan i tilfælde af konflikt  

 mellem apotekerne og apotekspersonalet midlertidigt gøre undtagelse fra  

 regler, der er fastsat i medfør af § 34 eller i henhold til kapitel 7, når  

 hensynet til sikring af befolkningens forsyning med lægemidler tilsiger det.
APOTEKERS INDRETNING OG DRIFT § 38.  Sundhedsstyrelsen fastsætter regler om de  

 forskellige apoteksenheders opgaver og kan fastsætte regler om de forskellige  

 enheders drift.
 Stk. 2.  Sundhedsstyrelsen kan fastsætte regler om  

 indretning og udstyr af lokaler, hvorfra der drives apoteksvirksomhed.
 § 39.  Sundhedsstyrelsen kan påbyde en apoteker eller  

 ejeren af et sygehusapotek at foretage ændringer i indretning og udstyr af  

 apotekslokaler og kan fastsætte en frist for påbuddets efterkommelse.
 § 40.  Indenrigsministeren fastsætter regler om  

 apotekers åbningstid.
 § 41.  Apoteker skal have et varelager, som er  

 passende og tilstrækkeligt i forhold til efterspørgslen det pågældende sted.
 Stk. 2.  Apoteker skal hurtigst muligt efterkomme  

 anmodninger om fremskaffelse af ethvert lægemiddel, hvis forhandling er  

 forbeholdt apotekerne, eller som ordineres ved recept og lovligt kan  

 forhandles her i landet.
 Stk. 3.  Indenrigsministeren kan af beredskabsmæssige  

 hensyn påbyde apoteker eller nogle af disse at have en mindstebeholdning af  

 nærmere bestemte lægemidler og andre varer.
 § 42.  Sundhedsstyrelsen fastsætter regler om, hvilke  

 lægemidler der kun må udleveres efter udleveringsforskrifter fra læger,  

 tandlæger og dyrlæger (recepter), om forskrifternes affattelse m.v. samt om  

 apotekers udlevering af sådanne lægemidler, herunder om udlevering i særlige  

 tilfælde uden sikkerhed for betaling.
 Stk. 2.  Sundhedsstyrelsen kan fastsætte regler,  

 hvorefter også andre personer er berettiget til at udstede forskrifter om  

 udlevering af lægemidler fra apoteker.
 Stk. 3.  Indenrigsministeren kan til gennemførelse af  

 overenskomster med andre lande og direktiver vedtaget af De europæiske  

 Fællesskaber fastsætte bestemmelse om, at udleveringsforskrifter udstedt af  

 personer, der er berettiget hertil ifølge andre landes regler herom, også må  

 ekspederes her i landet.
 § 43.  Sundhedsstyrelsen fastsætter regler om  

 fremstilling, kontrol, lagerhold og opbevaring af lægemidler og andre varer  

 på apoteker.
PRISFASTSÆTTELSE § 44.  Indenrigsministeren fastsætter regler for  

 beregning af apotekernes priser ved salg til forbrugerne af lægemidler, hvis  

 forhandling er forbeholdt apoteker.
Reglerne fastsættes efter indhentet  

 udtalelse fra sundhedsstyrelsen, jfr. § 66.
 § 45.  Størrelsen af de samlede beløb, der udgør  

 apotekernes bruttoavance ved salg af lægemidler og andre varer m.v. samt  

 regulering af disse, fastsættes ved aftale mellem indenrigsministeren og  

 apotekernes organisation.
Stk. 2.  Aftale indgås for 2 år.
I aftalen fastlægges de  

 forudsætninger, under hvilke aftalen kan tages op til forhandling i  

 aftaleperioden.
 § 46.  Er der ikke indgået ny aftale ved  

 aftaleperiodens udløb, kan indenrigsministeren forlænge den bestående aftale,  

 dog længst med i alt et år.
 Stk. 2.  Kan der ikke indgås aftale som nævnt i § 45,  

 stk. 1, fremsætter indenrigsministeren særligt lovforslag.
 REGNSKABSOPLYSNINGER M.V.
§ 47.  Apotekerne skal udarbejde regnskabsoplysninger  

 efter regler, som fastsættes af indenrigsministeren.
Ministeren kan i  

 reglerne fastsætte bestemmelser om, at regnskabsoplysningerne skal vedlægges  

 sådant materiale vedrørende apotekets forhold, som indgives med apotekernes  

 selvangivelse, og om, at regnskabsoplysningerne skal attesteres af en  

 statsautoriseret revisor eller en registreret revisor.
 Stk. 2.  Apotekernes regnskabsoplysninger indsendes  

 inden for nærmere af sundhedsstyrelsen fastsatte frister til  

 sundhedsstyrelsen, som kan kræve indsendt eller forevist det materiale, der  

 ligger til grund for regnskabsoplysningerne.
 § 48.  Apotekerne og deres forening skal efter  

 anmodning give indenrigsministeren og sundhedsstyrelsen oplysninger  

 vedrørende apotekernes forhold, herunder oplysninger om fremstilling og salg  

 af lægemidler og andre varer.
UDLIGNING § 49.  Indenrigsministeren fastsætter årligt en  

 beløbsgrænse, i forhold til hvilken apotekere betaler en afgift, såfremt  

 deres omsætning i det pågældende år overstiger beløbsgrænsen, eller modtager  

 et tilskud, såfremt deres omsætning i det pågældende år er mindre end  

 beløbsgrænsen.
 Stk. 2.  Den beløbsgrænse, der er nævnt i stk. 1, skal  

 fastsættes således, at apoteksafgifterne efter § 50, stk. 1, for et  

 kalenderår dækker statens tilskud efter § 50, stk. 2, i det pågældende  

 kalenderår med tillæg af et beløb, der fastsættes efter forhandling med  

 Danmarks Apotekerforening, til dækning af statens udgifter til tilskud til  

 apotekere efter § 51 og til erstatninger efter § 70.
 § 50.  Apoteker, hvis omsætning i et kalenderår  

 overstiger den i § 49, stk. 1, nævnte beløbsgrænse, betaler til staten en  

 omsætningsafgift beregnet på grundlag af forskelsbeløbet efter følgende  

 skala:
 Af beløb indtil 20 pct. af beløbsgrænsen.......................3 pct.
 Af beløb på 20 pct. og indtil 40 pct. af beløbsgrænsen.........6 pct.
 Af beløb på 40 pct. og indtil 50 pct. af beløbsgrænsen.........9 pct.
 Af beløb på 50 pct. og indtil 60 pct. af beløbsgrænsen........11 pct.
 Af beløb derudover............................................13 pct.
 Stk. 2.  Til apoteker, hvis omsætning i et kalenderår er  

 mindre end den beløbsgrænse, der er nævnt i § 49, stk. 1, betaler staten et  

 omsætningstilskud beregnet på grundlag af forskelsbeløbet efter følgende  

 skala:
 Af beløb indtil 25 pct. af beløbsgrænsen.......................3 pct.
 Af beløb derudover.............................................6 pct.
 Stk. 3.  For apoteker, hvortil der er knyttet  

 apoteksfilial, reduceres den omsætning, der er nævnt i stk. 1 og 2, med  

 halvdelen af filialens eller filialernes omsætning i det pågældende år.
 Stk. 4.  For hver apoteksfilial, der er tilknyttet  

 apoteket, reduceres afgiften efter stk. 1 eller forhøjes tilskuddet efter  

 stk. 2 med et beløb, der udgør 2 pct. af den i § 49, stk. 1, nævnte  

 beløbsgrænse.
 Stk. 5.  For apoteker, hvortil der er knyttet  

 apoteksudsalg eller håndkøbsudsalg, reduceres den omsætning, der er nævnt i  

 stk. 1 og 2, med 1/10 af de tilknyttede udsalgs omsætning i det pågældende  

 år.
 § 51.  Når særlige forhold taler derfor, kan  

 indenrigsministeren tilstå en apoteker afgiftslempelse eller tilskud for et  

 år ad gangen.
 § 52.  Indenrigsministeren fastsætter regler om,  

 hvilke beløb der indgår i den omsætning, der danner grundlag for beregningen  

 af afgift og tilskud efter § 50, og kan herunder fastsætte, at omsætningen af  

 varer, der ikke er lægemidler, ikke indgår i omsætningen.
 § 53.  Indenrigsministeren kan fastsætte regler om  

 beregning og betaling af afgifter og tilskud, herunder om, at der i årets løb  

 skal betales foreløbige afgifter og tilskud.
 Stk. 2.  Afgifter, der ikke betales rettidigt, tillægges  

 rente på 1,3 pct. månedlig for hver påbegyndt måned fra forfaldsdagen at  

 regne.
SYGEHUSAPOTEKER § 54.  Sygehusapoteker og sygehusapoteksfilialer kan  

 med indenrigsministerens tilladelse oprettes af staten, en amtskommune og  

 Københavns og Frederiksberg kommuner.
 Stk. 2.  Nedlæggelse af et sygehusapotek eller en  

 sygehusapoteksfilial kan kun ske efter tilladelse fra indenrigsministeren.
 § 55.  I tilladelsen til oprettelse af et  

 sygehusapotek eller en sygehusapoteksfilial fastsættes, til hvilke sygehuse  

 og institutioner sygehusapoteket eller sygehusapoteksfilialen kan levere  

 lægemidler og andre varer til behandling af patienter på sygehusene og  

 institutionerne.
Stk. 2.  Tilladelse efter stk. 1 kan omfatte sygehuse og  

 institutioner, som ejes eller drives af den myndighed, der ejer  

 sygehusapoteket eller sygehusapoteksfilialen.
Indenrigsministeren kan udvide  

 eller indskrænke det leveringsområde, der er fastsat i tilladelsen.
 Stk. 3.  Indenrigsministeren kan meddele sygehusapoteker  

 og sygehusapoteksfilialer tilladelse til at levere lægemidler og andre varer  

 til statsinstitutioner.
 § 56.  Sygehusapoteker kan fremstille:
Stk. 2.  De lægemidler og de andre varer, der er nævnt i  

 stk. 1, kan forhandles til andre sygehusapoteker.
De lægemidler, der er nævnt  

 i stk. 1, nr. 4, kan endvidere forhandles til apoteker.
 § 57.  Indenrigsministeren tillægger  

 registreringsretten til de lægemidler, der er optaget i sundhedsstyrelsens  

 specialitetsregister i henhold til § 49, stk. 2, i lov om lægemidler, og som  

 ifølge registreringen fremstilles på sygehusapotek, til sygehusapotekernes  

 ejere eller en organisation, der repræsenterer disse.
 Stk. 2.  Farmaceutiske specialiteter kan kun søges  

 registreret til fremstilling på sygehusapotek af de ejere og den  

 organisation, der er nævnt i stk. 1.
 Stk. 3.  Sundhedsstyrelsen kan fastsætte særlige regler  

 for de specialiteter, der ifølge registreringen i sundhedsstyrelsens  

 specialitetsregister fremstilles på sygehusapoteker.
§ 58.  Indenrigsministeren fastsætter regler om  

 sygehusapotekers indberetning af oplysninger til sundhedsstyrelsen, herunder  

 om omsætning og omkostninger.
Ejere af sygehusapoteker skal efter anmodning  

 give sundhedsstyrelsen oplysninger vedrørende apotekets forhold.
 § 59.  De myndigheder, der ejer sygehusapotekerne,  

 indhenter forud for ansættelsen af en sygehusapoteker en udtalelse om  

 ansøgernes egnethed fra sundhedsstyrelsen, jfr. § 67. Sygehusapotekere skal  

 opfylde den betingelse, der er nævnt i § 15, stk. 2, nr. 5.
 § 60.  Sygehusapoteker er omfattet af bestemmelserne i  

 §§ 3, 34, 35, 36, 38, 41, 42, 43 og 65.
 § 61.  Bestemmelserne om sygehusapoteker finder  

 anvendelse på apoteket ved den kongelige veterinær- og landbohøjskole, i det  

 omfang indenrigsministeren ikke efter forhandling med undervisningsministeren  

 fastsætter særlige regler om dette apotek.
PENSIONSBESTEMMELSER § 62.  Staten yder efter nærmere regler, der  

 fastsættes af indenrigsministeren, pension til:
 Stk. 2.  Ved fastsættelsen af regler efter stk. 1 lægges  

 de for statens tjenestemænd gældende bestemmelser til grund, medmindre  

 særlige forhold taler for afvigelse.
 § 63.  De institutioner og organisationer, hvor  

 personer omfattet af § 62, stk. 1, nr. 2, er ansat, indbetaler bidrag til  

 dækning af statens pensionsforpligtelse.
 Stk. 2.  Apotekerne indbetaler bidrag til dækning af den  

 del af statens pensionsforpligtelse, der ikke dækkes ind gennem de bidrag,  

 der er nævnt i stk. 1.
Stk. 3.  Indenrigsministeren fastsætter regler om  

 pensionsbidragenes størrelse, beregning, opkrævning og indbetaling.
Bidraget  

 for hvert af de i stk. 1 nævnte medlemmer fastsættes til et beløb svarende  

 til 15 pct. af den pensionsgivende løn for en farmaceut i staten med 12 års  

 anciennitet.
Bidrag efter stk. 2 beregnes med en af indenrigsministeren  

 fastsat procentsats af apotekets omsætning.
 Stk. 4.  Bidrag, der ikke indbetales rettidigt,  

 tillægges rente på 1,3 pct. månedlig for hver påbegyndt måned fra  

 forfaldsdagen at regne.
 TILSYNSBESTEMMELSER, KONSULENTER M.V.
 § 64.  Indenrigsministeren kan henlægge sine  

 beføjelser efter loven til sundhedsstyrelsen.
 Stk. 2.  Indenrigsministeren kan fastsætte regler om  

 klage over sundhedsstyrelsens afgørelser, herunder regler om klagefrister.
§ 65.  Sundhedsstyrelsen fører tilsyn med, at loven og  

 de i medfør heraf fastsatte regler overholdes.
Tilsynet med dyrlægers omgang  

 med lægemidler føres dog af veterinærdirektoratet.
Stk. 2.  Sundhedsstyrelsen fører tilsyn og kontrol med  

 apoteksenheder.
Sundhedsstyrelsens repræsentanter har mod behørig  

 legitimation og uden retskendelse adgang til lokaler og til at kræve  

 udleveret regnskabsmateriale, jfr. § 47, som er af betydning for udøvelsen af  

 tilsynet.
 Stk. 3.  Sundhedsstyrelsen kan vederlagsfrit udtage  

 eller kræve udleveret prøver til undersøgelser af lægemidler og andre varer,  

 som forhandles fra apoteker m.v.
 Stk. 4.  Sundhedsstyrelsen kan give en apoteker eller en  

 sygehusapoteksejer påbud om afhjælpning af mangler, som påvises ved  

 kontrollen, og kan fastsætte en frist herfor.
§ 66.  Ved sundhedsstyrelsens udtalelse til  

 indenrigsministeren om de regler, der i henhold til § 44 fastsættes om  

 apotekernes priser ved salg af lægemidler til forbrugerne, tiltrædes  

 sundhedsstyrelsen af 7 konsulenter.
Disse beskikkes for en periode af 4 år ad  

 gangen af indenrigsministeren efter indstilling fra henholdsvis  

 Amtsrådsforeningen i Danmark og Københavns og Frederiksberg kommuner i  

 forening, monopoltilsynet, Danmarks Apotekerforening, Grosserer-Societetet,  

 Industrirådet, Forbrugerrådet samt De danske Landboforeninger, Landbrugsrådet  

 og Danske Husmandsforeninger i forening.
 § 67.  I sager om meddelelse af apotekerbevillinger  

 rådfører sundhedsstyrelsen sig med 3 konsulenter om ansøgernes egnethed.  

 Konsulenterne beskikkes for 4 år ad gangen af indenrigsministeren efter  

 indstilling fra henholdsvis Dansk Farmaceutforening, Danske Apoteksteknikeres  

 Forening og Danmarks Apotekerforening.
 Stk. 2.  I sager om ansættelse af sygehusapotekere  

 rådfører sundhedsstyrelsen sig med de i stk. 1 nævnte to konsulenter, der  

 beskikkes efter indstilling fra Dansk Farmaceutforening og Danske  

 Apoteksteknikeres Forening, samt en konsulent, som skal være ansat på  

 sygehusapotek, og som beskikkes af indenrigsministeren for 4 år ad gangen  

 efter indstilling fra sygehusapoteksejerne i forening.
 Stk. 3.  For hver konsulent beskikkes en stedfortræder  

 efter samme regler som for beskikkelse af konsulenter.
 § 68.  Voldgiftsnævnet træffer afgørelser i de sager,  

 som omhandles i kapitel 5. Nævnet bestemmer fordelingen af en sags  

 omkostninger mellem parterne.
Stk. 2.  Nævnet består af 3 uvildige medlemmer, der  

 beskikkes for 4 år ad gangen af indenrigsministeren.
Formanden skal opfylde  

 betingelserne for udnævnelse til dommer.
For den enkelte sag tiltrædes nævnet  

 af en repræsentant udvalgt af hver af parterne.
For hvert medlem beskikkes en  

 stedfortræder efter samme regler som for beskikkelse af medlemmer.
 Stk. 3.  Indenrigsministeren kan fastsætte en  

 forretningsorden for nævnet.
 § 69.  Borgerlig straffelovs § 152 og § 264 b finder  

 tilsvarende anvendelse på:
 Stk. 2.  Hvad de personer, der er nævnt i stk. 1,  

 erfarer i forbindelse med virksomheden, skal betragtes som hemmelighed.
FORSKELLIGE BESTEMMELSER § 70.  Ved nedlæggelse af et apotek, en apoteksfilial  

 eller et apoteksudsalg yder staten hel eller delvis erstatning for det tab,  

 en apoteker lider ved, at varelageret og inventaret ved salg indbringer  

 mindre end ved salg til en efterfølgende apoteker.
 Stk. 2.  I de i stk. 1 nævnte tilfælde samt i de  

 tilfælde, hvor et apotek eller en apoteksfilial i forbindelse med ledighed  

 påbydes flyttet, kan staten, når særlige grunde taler derfor, yde erstatning  

 for det tab, en apoteker lider ved, at apotekerens faste ejendom, hvori der  

 har været indrettet apotek eller apoteksfilial, ved salg indbringer et mindre  

 beløb end ved salg til en efterfølgende apoteker.
 Stk. 3.  Erstatning efter stk. 1 og 2 fastsættes af  

 sundhedsstyrelsen.
 Stk. 4.  Gennemføres nedlæggelse af et apotek eller en  

 apoteksfilial, før gældende opsigelsesvarsler for apotekspersonalet er  

 udløbet, kan lønningsudgifter fra nedlæggelsen til opsigelsesvarslets udløb  

 erstattes af staten.
§ 71.  Staten kan yde garanti for lån til apotekere  

 til overtagelse og etablering samt til flytning og ombygning af apotek,  

 apoteksfilial og apoteksudsalg.
Staten kan endvidere yde garanti for lån til  

 apotekere i særlige tilfælde, hvor det må anses for påkrævet til  

 opretholdelse af den løbende drift af apoteket.
Stk. 2.  Indenrigsministeren fastsætter regler om vilkår  

 for statsgarantier for lån til apotekere.
Tilsagn om garanti meddeles af  

 sundhedsstyrelsen inden for beløbsrammer, der fastsættes ved de årlige  

 finanslove.
Stk. 3.  Til sikkerhed for meddelte garantier skal der  

 gives staten pant i apotekets inventar og varelager og disses  

 brandforsikringssummer eller i andre aktiver efter sundhedsstyrelsens  

 bestemmelse.
Pant i inventar og varelager kan stiftes uanset reglerne i § 47  

 b, stk. 1, i lov om tinglysning.
 STRAFFEBESTEMMELSER M.V.
 § 72.  Medmindre højere straf er forskyldt efter den  

 øvrige lovgivning, straffes med bøde den, der:
 Stk. 2.  I forskrifter, der udstedes i medfør af loven,  

 kan fastsættes straf af bøde for overtrædelse af bestemmelser i  

 forskrifterne.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 73.  I sager om straf efter § 72 eller efter  

 forskrifter udstedt i medfør af loven kan indenrigsministeren tilkendegive,  

 at sagen kan afgøres uden retslig forfølgning, såfremt den pågældende  

 erkender sig skyldig i overtrædelsen og erklærer sig rede til inden en  

 nærmere angiven frist, der efter begæring kan forlænges, at betale en i  

 tilkendegivelsen angiven bøde.
 Stk. 2.  Retsplejelovens bestemmelse om indhold af  

 anklageskrift i politisager finder tilsvarende anvendelse på den  

 tilkendegivelse, der er nævnt i stk. 1.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 74.  Undlader en apoteker i rette tid at efterkomme  

 de pligter, som påhviler den pågældende i henhold til lovens kapitel 9 eller  

 forskrifter, der er udstedt i medfør heraf, kan sundhedsstyrelsen som  

 tvangsmiddel pålægge apotekeren daglige eller ugentlige bøder.
IKRAFTTRÆDELSES- OG OVERGANGSBESTEMMELSER § 75.  Loven træder i kraft den 1. januar 1985.
Stk. 2.  Lov om apotekervæsenet, jfr. lovbekendtgørelse  

 nr. 513 af 24. september 1975, ophæves.
Lovens § 16 og § 17 ophæves dog først  

 på et tidspunkt, der fastsættes af indenrigsministeren.
Efter den 1. januar  

 1985, og indtil de nævnte bestemmelser ophæves, afholder indenrigsministeren  

 udgifterne til nævnets administration.
Indtil det tidspunkt, der er nævnt i  

 denne lovs § 62, indtræder, sker optagelse af medlemmer i apotekervæsenets  

 pensionsordning efter de hidtil gældende regler.
 Stk. 3.  For så vidt angår forhold, hvorom der efter  

 loven skal eller kan fastsættes administrative forskrifter, forbliver  

 administrative forskrifter udstedt i medfør af lov om apotekervæsenet i  

 kraft, indtil de ophæves eller afløses af regler udstedt i medfør af denne  

 lov.
 Stk. 4.  Overtrædelse af de bestemmelser, der forbliver  

 i kraft efter stk. 3, kan straffes med bøde. § 73 i denne lov finder  

 tilsvarende anvendelse.
 Stk. 5.  Apotekerfonden ophæves, og dens aktiver og  

 passiver overføres til staten.
 Stk. 6.  For apotekerbevillinger, der er meddelt i  

 henhold til lov nr. 107 af 31. marts 1932 om apotekervæsenet, gælder reglerne  

 i den nævnte lovs § 62, stk. 2, om bortfald af apotekerbevillinger fortsat.
 § 76.  For hvert apotek beregnes et gennemsnit af det  

 udbytte, som apotekeren ville have haft i årene 1980, 1981, 1982 og 1983,  

 såfremt § 49 og § 50 havde været gældende i disse år.
 Stk. 2.  Indenrigsministeren fastsætter regler om,  

 hvorledes de aflagte apoteksregnskaber for de år, der er nævnt i stk. 1, samt  

 for 1984 skal korrigeres på grund af ændringer i lovgivningen.
 Stk. 3.  De apotekere, hvis beregnede gennemsnitsudbytte  

 efter stk. 1 overstiger 256.000 kr., betaler til staten en fast årlig afgift  

 på 30 pct. af forskelsbeløbet i 3 år efter denne lovs ikrafttræden.
 Stk. 4.  De apotekere, hvis beregnede gennemsnitsudbytte  

 efter stk. 1 er mindre end 256.000 kr., modtager fra staten et fast årligt  

 tilskud på 30 pct. af forskelsbeløbet i 3 år efter denne lovs ikrafttræden.  

 Dette gælder dog ikke apotekere, hvis afgiftspligtige omsætning i året forud  

 for tilskudsåret overstiger samtlige apotekeres gennemsnitlige  

 afgiftspligtige omsætning i dette år forhøjet med halvdelen.
 Stk. 5.  Afgifter efter stk. 3 fratrækkes og tilskud  

 efter stk. 4 tillægges statens tilskud efter § 50, stk. 2, inden den  

 beløbsgrænse, der er nævnt i § 49, stk. 2, fastsættes.
 § 77.  En virksomhed, som pr. 31. december 1984 er  

 godkendt som kontrolleret laboratorium i henhold til § 67 i lov om  

 apotekervæsenet, har i 5 år fra denne lovs ikrafttræden tilladelse til  

 lægemiddelfremstilling m.v. efter § 8, stk. 1, i lov om lægemidler.
 Stk. 2.  En virksomhed, som pr. 31. december 1984 er  

 godkendt som kontrolleret engrosvirksomhed i henhold til § 68 i lov om  

 apotekervæsenet, har i 5 år fra denne lovs ikrafttræden tilladelse efter § 8,  

 stk. 1, i lov om lægemidler.
 Stk. 3.  5 år efter lovens ikrafttræden bortfalder  

 tilladelser, som pr. 31. december 1984 er givet til dyrlæger i henhold til §  

 45, stk. 2, i lov om apotekervæsenet til dispensering af lægemidler til brug  

 for dyr, som de har under behandling.
 § 78.  De farmaceutiske specialiteter, der er optaget  

 i sundhedsstyrelsens specialitetsregister i henhold til § 49, stk. 2, i lov  

 om lægemidler, og som ifølge registreringen fremstilles på sygehusapotek, kan  

 uanset bestemmelsen i § 56, stk. 1, nr. 2, fremstilles på sygehusapotek  

 indtil den 1. januar 1987.
 § 79.  Sygehusapoteker, der er oprettet i henhold til  

 den tidligere lovgivning, kan fra den 1. januar 1985 uden særlig tilladelse  

 levere lægemidler og andre varer til behandling af patienter på det sygehus,  

 hvor sygehusapoteket er indrettet.
 Stk. 2.  Inden den 1. juli 1985 indsender ejerne af  

 sygehusapotekerne oplysning til indenrigsministeren om sygehusapotekets  

 leverancer til andre sygehuse og til offentlige institutioner i øvrigt.  

 Indenrigsministeren giver herefter i henhold til § 55 meddelelse om, til  

 hvilke sygehuse og institutioner sygehusapoteket kan levere.
 § 80.  Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
GIVET PÅ AMALIENBORG, DEN 6. JUNI 1984 Under Vor Kongelige Hånd og Segl MARGRETHE R.
