I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988 og efter bemyndigelse i bekendtgørelse nr. 570 af 26. september 1988, fastsættes efter samråd med Forsvarsministeriet:
 § 1.  Denne bekendtgørelse fastsætter generelle  

 bestemmelser for sejlads m.v. for visse klapbroer og faste broer i danske  

 farvande.
Klapbroer § 2.  Bekendtgørelsen omfatter følgende klapbroer: 1)  

 Aggersundbroen over Limfjorden mellem Aggersund N og Aggersund S. 2)  

 Egernsundbroen over den sydlige indsnævring af Egernsund. 3) Guldborgbroen  

 over Guldborg Sund ved Guldborg. 4) Hadsundbroen over Mariager Fjord mellem  

 Hadsund N og Hadsund S. 5) Jernbanebroen over Limfjorden mellem Aalborg og  

 Nørresundby. 6) Karrebæksmindebroen over kanalen gennem Karrebæksminde. 7)  

 Kong Christian den X's Bro over Als Sund. 8) Kong Frederik IX's bro over  

 Guldborg Sund syd for Nykøbing F. havn. 9) Kronprins Frederiks bro over  

 Roskilde Fjord nord for Frederikssund havn.
Brobeskrivelse § 3.  Beskrivelse af den enkelte bro med nedennævnte  

 oplysninger fremgår af søkort og sejladshåndbøger (Den Danske Lods, Den  

 Danske Havnelods, Dansk Fyrliste og Fiskeriårbogen):
 Stk. 2.  Ændring af eksisterende oplysninger og  

 bestemmelser vil blive meddelt i »Efterretninger for Søfarende« og  

 i »Søkortrettelser«.
Stk. 3.  Ved enkelte broer kan være fastsat særlige  

 regler vedrørende anvendelse af lods og bugserbåde.
Oplysninger herom fremgår  

 også af sejladshåndbøgerne.
Regler for gennemsejling § 4.  Skibe og fartøjer, jf. dog stk. 4, kan  

 vederlagsfrit forlange broen åbnet for gennemsejling inden for broens normale  

 åbningstid.
Da muligheden for at åbne broen for gennemsejling er afhængig af  

 den stedlige jernbane- eller vejtrafik, kan der for den enkelte bro være  

 fastsat særlige perioder, inden for hvilke broen kan åbnes.
Stk. 2.  Gennemsejling af broer kan sædvanligvis finde  

 sted uden for broens normale åbningstid, såfremt der inden for denne  

 åbningstid er truffet aftale med brovagten om gennemsejling på et nærmere  

 angivet tidspunkt.
For en sådan gennemsejling kan der være fastsat en særlig  

 afgift.
Stk. 3.  Åbningstider for en bro samt andre særlige  

 bestemmelser vedrørende gennemsejling af broen og sejladssikkerheden i  

 broområdet kan fastsættes eller ændres efter samråd med Søfartsstyrelsen.
De  

 således fastsatte eller ændrede åbningstider eller særlige bestemmelser vil  

 efterfølgende blive bekendtgjort i »Efterretninger for Søfarende«  

 og vil ved først kommende lejlighed blive optaget i de relevante  

 sejladshåndbøger.
Eventuelle rettelser til søkortene som følge af sådanne  

 ændringer meddeles i »Søkortrettelser«. Ændringer eller nye  

 bestemmelser, der er fastsat i løbet af et kalenderår og bekendtgjort i  

 »Efterretninger for Søfarende«, vil blive gentaget i førstkommende  

 »Efterretninger for Søfarende«, nr. 1.
 Stk. 4.  Skibe og fartøjer, der kan passere den lukkede  

 bro, eksempelvis ved at lægge masten ned, kan ikke forlange broen åbnet.
Brovagtens beføjelser § 5.  Når hensynet til trafikken kræver det, kan  

 brovagten nægte skibe gennemsejling.
Brovagten kan endvidere tilbageholde et  

 fritidsfartøj i indtil 30 minutter eller arrangere fælles gennemsejling for  

 fritidsfartøjer på særlige fastsatte tidspunkter.
Stk. 2.  Brovagten kan endvidere nægte skibe  

 gennemsejling, når den efter brovagtens skøn vil kunne medføre fare for  

 broens sikkerhed.
I tvivlstilfælde kan brovagten forud forhandle med det  

 stedlige lodseri.
 Stk. 3.  Inden for en afstand af 250 m fra broen skal  

 skibe og fartøjer rette sig efter de anvisninger, som brovagten giver.
 Stk. 4.  Kommer et skib i drift, således at der er fare  

 for, at det påsejler broen eller dennes beskyttelsesværker, skal skibets  

 fører så vidt muligt efterkomme de anvisninger, der gives af brovagten for at  

 undgå beskadigelse af broen.
 Stk. 5.  Brovagten kan under tjenesten bære uniform  

 eller uniformskasket, der gør hans stilling kendelig.
Signaler fra skib § 6.  Alle skibe og fartøjer, der ønsker at passere  

 broen, skal tilkendegive dette ved i en afstand fra boen af mindst 0,5 sømil  

 at afgive følgende signal:
Signaler fra bro § 7.  Når et skib eller fartøj viser eller har givet  

 signal for at tilkendegive, at broen ønskes åbnet, vil der fra broens  

 signalmast blive afgivet følgende svarsignal såvel om dagen som om natten:
Stk. 2.  Såvel om dagen som om natten vil et kraftigt  

 lydsignal, en lang tone, tilkendegive, at broen trods det afgivne signal for  

 gennemsejling ikke kan åbnes.
Hvis forholdene tillader det, vil signalet for  

 gennemsejling også blive slukket.
 Stk. 3.  Indtil gennemsejlingssignalet modtages, skal et  

 skib eller fartøj holde sig i en sikker afstand fra broen, således at risiko  

 for påsejling af broen ikke opstår.
Stk. 4.  Der kan ved enkelte broer være fastsat særlige  

 bestemmelser for passage af sejlførende skibe, samt for fritidsfartøjer, der,  

 såfremt de kommer fra hver sin side af broen, kan tillades at passere denne  

 samtidigt og på eget ansvar.
Sådanne særlige bestemmelser fremgår af  

 sejladshåndbøgerne.
Passageregler § 8.  Broåbningen må kun passeres af eet skib ad  

 gangen, jf. dog § 7, stk. 4.
Stk. 2.  Ethvert skib, der skal passere broen, skal have  

 et anker klar til at falde.
Der skal endvidere være truffet alle fornødne  

 foranstaltninger til at undgå påsejling af broen som følge af ankre, rigning,  

 udenbordsfartøjer, davider m.v.
 Stk. 3.  Såfremt flere skibe samtidigt vil komme til at  

 passere broen fra samme side, skal sejlskibe have fortrinsret for  

 maskindrevne skibe.
 Stk. 4.  Alle fritidsfartøjer, der er udstyret med  

 motor, skal benytte denne under passage af broen.
 Stk. 5.  Inden for en afstand af 250 m på hver side af  

 broen må skibe kun sejle med den for bevarelse af skibets manøvreevne  

 nødvendige fart.
Faste broer § 9.  Bekendtgørelsen omfatter følgende faste broer:
Særregler § 10.  For de i § 9 nævnte faste broer er fastsat  

 særlige regler for gennemsejling og sejlads m.v. i broområdet, herunder  

 regler for:
 Stk. 2.  Oplysninger om de i stk. 1 nævnte regler findes  

 i sejladshåndbøgerne.
Generelle bestemmelser § 11.  Fortøjning ved en bro eller dennes  

 beskyttelsesværker er forbudt.
Ligeledes er det forbudt at bestige broen fra  

 både og fartøjer, samt at anvende bådshager mod denne.
 § 12.  Overtrædelse af denne bekendtgørelse straffes  

 med bøde.
 § 13.  Bekendtgørelsen træder i kraft den 1. januar  

 1993.
 Stk. 2.  Følgende bekendtgørelser ophæves: 1)  

 Bekendtgørelse nr. 287 af 17. juli 1968 om sejlads gennem Svenborgsundbroen.  

 2) Bekendtgørelse nr. 300 af 8. juni 1976 om sejlads gennem Guldborgbroen. 3)  

 Bekendtgørelse nr. 495 af 30. september 1976 om sejlads gennem Oddesundbroen.  

 4) Bekendtgørelse nr. 272 af 19. juni 1979 om sejlads gennem Hadsundbroen. 5)  

 Bekendtgørelse nr. 425 af 25. september 1980 om sejlads gennem  

 Karrebæksmindebroen. 6) Bekendtgørelse nr. 550 af 8. december 1980 om sejlads  

 gennem Aggersundbroen. 7) Bekendtgørelse nr. 48 af 13. februar 1981 om  

 sejlads gennem Storstrømsbroen. 8) Bekendtgørelse nr. 49 af 13. februar 1981  

 om sejlads gennem den vestlige Lillebæltsbro, som ændret ved bekendtgørelse  

 nr. 384 af 20. juli 1981. 9) Bekendtgørelse nr. 50 af 13. februar 1981 om  

 sejlads gennem Ulvsundbroen.
