I § 14, stk. 3, i Justitsministeriets cirkulære nr. 86 af 19. juli 1988 om  

 våben m.v., er det bestemt, at tilladelser til pistoler med større kaliber  

 end 9,65 mm (.38 engelsk tomme) kun kan gives efter forudgående forelæggelse  

 for Justitsministeriet.
Dette gælder dog ikke forladepistoler, som medlemmer  

 af skytteforeninger under Forbundet af Danske Sortkrudtsskytteforeninger kan  

 få tilladelse til uden forelæggelse for Justitsministeriet.
 Justitsministeriet er blevet gjort opmærksom på, at der i enkelte  

 politikredse er udstedt våbentilladelser til storkalibrede pistoler uden  

 forudgående forelæggelse for Justitsministeriet.
 I den anledning skal Justitsministeriet herved indskærpe, at tilladelse  

 til pistoler med større kaliber end 9,65 mm (.38 engelsk tomme), herunder  

 magnum 44 og 45, kun kan gives efter forudgående forelæggelse for  

 Justitsministeriet.
 Det bemærkes, at Justitsministeriet efter fast praksis ikke imødekommer  

 ansøgninger om våbentilladelse til sådanne våben, medmindre ansøgeren i  

 forvejen har opnået tilladelse til en lignende storkalibret pistol.
P.
M.
V.
E.
B.
