I forbindelse med arealafståelse til en vejforlægning fremsatte ejeren  

 af en landbrugsejendom krav om erstatning for arealafståelse samt for de  

 ulemper, vejanlægget ville påføre ejendommen.
Udtalt, at ulempeerstatningen  

 burde tilkendes ejeren udfra ejendomsindskrænkningssynspunkter.Efter  

 erstatningsretlig praksis skal krav der udspringer af  

 ejendomsindskrænkningssynspunkter have en vis størrelse for at der  

 overhovedet kan ydes erstatning for et sådant tab.
Det var  

 taksationskommissionens opfattelse, at erstatning burde beregnes som  

 udgangspunkt i den samlede reduktion af det dyrkbare areal, idet der ikke ses  

 at være tilstrækkelige holdepunkter for ikke at yde erstatning for de første  

 5 %. Et flertal af kommissionens medlemmer fastsatte erstatning for samtlige  

 ulemper til 100.000 kr.
 År 1990 den 9. januar kl. 15.00 afsagde taksationskommissionen for Århus  

 amts sydlige kreds i sag nr.
Taks. 5/89 Lb. nr. 14 Taksation efter begæring af Århus Amtskommune vedr. landbrugsejendommen,  

 matr. nr. 4-a, 4-d, 5-g, 5-p Tåstrup By, Harlev, beliggende i og sydøst  

 for Tåstrup By, tilhørende gårdejer Ingrid Iversen, Stillingvej 490, Tåstrup,  

 8462 Harlev J, sålydende K E N D E L S E:
Den 14. juni 1989 besluttede Århus Amtsråds udvalg for teknik og miljø i  

 henhold til en bemyndigelse af 13. juni 1989 fra Århus Amtsråd efter reglerne  

 i lovbekendtgørelsen om offentlige veje § 43 ved ekspropriation at erhverve  

 ejendomsret til arealer, midlertidig at ekspropriere arealer til mulddepot og  

 i øvrigt at foretage fysiske ændringer på matr. nr. 4-a Tåstrup By, Harlev,  

 der tilhører gårdejer Ingrid Iversen, Tåstrup.
Ekspropriationen skete med  

 henblik på at udføre en ombygning og forlægning af landevej 511, Randers -  

 Hadsten - Skanderborg, øst om Tåstrup.
 Ved skrivelse af 1. november 1989 har Århus Amtskommune i medfør af  

 lovbekendtgørelsen om offentlige veje § 52 indbragt erstatningsspørgsmålet  

 for taksationskommissionen.
Ejendommen Ifølge tingbogsattest pr. 12. juli 1989 er matr. nr.ene 4-a, 4-d, 5-g og  

 5-p Tåstrup By, Harlev, noteret som landbrug.
På matr. nr. 4-d er der  

 endvidere noteret fredskov.
Landbrugsejendommens areal er 22 ha 3739 m2.  

 Ejendommen blev ved den offentlige vurdering pr. 1. januar 1988 vurderet  

 således:
 Ejendomsvurdering 1.250.000 kr.
 heraf stuehusværdi 379.000 kr.
 Grundværdi 420.700 kr.
 heraf stuehusgrundværdi 2.100 kr.
 Grundværdien er specificeret således:
 18 ha 6739 (m2) a 2,05 kr.
 2 ha a 1,40 kr.
 5000 (m2) a 0,81 kr.
 1 ha 2000 (m2) a 0,49 kr.
Ejendommen er en landbrugsejendom beliggende i landzone.
Den drives som en  

 blandet gartneribrugs/landbrugsejendom uden animalsk produktion.
Ejeren har  

 tilrettelagt et fire-årigt sædskifte på ejendommen, hvor hvidkål og selleri  

 veksler med korn og raps.
Ejeren har fremlagt kopi af et kort over  

 jordbundsundersøgelser på ejendommen, hvor den indtil ekspropriationen  

 anvendte opdeling af markerne er skitseret.
 Ejendommens driftsbygninger er moderne og vel vedligeholdte og er specielt  

 indrettet til behandling af og frostfri opbevaring af gartneriprodukter.
Ekspropriationen Ekspropriationen har efter det oplyste følgende omfang:
 Der afstås i alt 2 ha 1925 (m2).
 Der etableres dyrkningsskråning på ca. 820 (m2).
 Der eksproprieres midlertidigt til mulddepot ca. 1700 (m2).
 Der tillægges ca. 865 (m2) af matr. nr. 5-a Tåstrup By, Harlev, og ca. 100  

 (m2) af matr. nr. 4-n ibidem.
 Der er indgået forlig mellem ejeren og amtskommunen angående afgrødetab  

 for 1989 og besværliggjort drift i forbindelse med anlægsarbejdets start i  

 sommeren 1989.
Amtskommunen har fremlagt en skitse, der viser, hvilke arealer, hvor det  

 efter amtskommunens opfattelse kunne være relevant at drøfte  

 defigureringserstatning.
Amtskommunen har beregnet arealerne til 1 ha 3300  

 (m2).
Amtskommunen har endvidere fremlagt en skitse, der illustrerer arealer,  

 hvor det efter amtskommunens opfattelse kunne komme på tale at overveje  

 erstatning for ekstra foragre som følge af vejanlægget.
Det kan ses af  

 skitserne, at der flere steder er sammenfald med de arealer, hvor også  

 defigureringserstatning kunne overvejes.
Amtskommunen har beregnet de  

 fremhævede arealer på den nedenfor gengivne skitse til 2 ha.
 Ejeren har fremlagt en redegørelse af 18. august 1989 fra  

 regnskabskonsulent Per Andersen, Århus.
Ejeren har endvidere fremlagt en kopi af en udtalelse af 12. september  

 1989 fra levnedsmiddelstyrelsen.
Udtalelsen sammenfattes således, at dyrkning  

 af bladgrøntsager nærmere end 30 m fra en stærk trafikeret vej frarådes.
Parternes påstande Ejeren har nedlagt påstand om, at der tilkendes hende følgende  

 erstatninger:
Parternes anbringender Ejeren har til støtte for arealafståelseserstatningspåstanden gjort  

 gældende, at ejeren bør have samme erstatning for et medeksproprieret areal  

 nord for den forlagte Tarskovvej, som amtskommunen samme dag videresolgte  

 arealet for til naboerne.
Denne videresalgspris var, så vidt ejeren har fået  

 oplyst, 19,00 kr. pr. (m2). Med hensyn til erstatningen for  

 dyrkningsskråning, yderligere defigurering, omvej, gennemskæring og  

 ejendomsindskrænkning har ejeren anført, at de krævede erstatninger svarer  

 til de takster og normer, der sædvanligvis anvendes ved ekspropriationer.
Med  

 hensyn til driftsomlægningserstatningen har ejeren særligt påpeget, at det  

 vil tage mindst fire år, før agrene kan være helt omlagt, og det på ny vil  

 være muligt at opnå fuld udbytte af det tilbageværende areal.
Ejeren har  

 endvidere påpeget at hun bl.a. dyrker hvidkål, der er en bladgrøntsag, og som  

 efter udtalelsen fra levnedsmiddelstyrelsen ikke bør dyrkes på et areal inden  

 for 30 m til en vej.
Århus Amtskommune har gjort gældende, at ejeren i meget vidt omfang i sine  

 påstande og anbringender kræver samme tab erstattet flere gange.
Specielt med  

 henblik på arealafståelseserstatningen har amtskommunen oplyst, at det nævnte  

 medeksproprierede areal rettelig er videresolgt for 20,00 kr. pr. (m2). Dette  

 giver imidlertid ikke amtskommunen nogen fortjeneste, idet det var et vilkår  

 ved videresalget, at amtskommunen skulle betale alle omkostninger ved  

 udstykningen, overdragelsesdokumentet m.v.
Amtskommunen gør således gældende,  

 at arealerne er videreoverdraget til kostprisen.
Vedrørende  

 dyrkningsskråningserstatningen har amtskommunen gjort gældende, at sædvanlig  

 udmålingspraksis er 2,00 kr. og ikke 3,00 kr. pr. (m2). Med hensyn til  

 defigureringskravet har amtskommunen gjort gældende,at de arealer, der kræves  

 defigureringserstatning for, er tre gange så stort, som defigureringen rent  

 faktisk tilsiger.
Vedrørende kravet om omvejserstatning har amtskommunen  

 gjort gældende at ejeren får udmærket adgang til sine lodder, og ikke på  

 nogen måde bliver påført en omvejsulempe.
Med hensyn til kravet om  

 gennemskæringserstatning har amtskommunen særligt anført, at erstatningen for  

 en gennemskæringsulempe omfatter alle driftsomlægningsulemper, og at  

 taksationskommissionen derfor ikke bør give erstatning både under ejerens  

 post 5 og 7 for den samme ulempe.
Endelig har amtskommunen gjort gældende, at  

 erstatningen for gennemskæringsulemper skal fastsættes efter et konkret skøn  

 og under hensyntagen til, at ejeren efter en kortere overgangsperiode kan  

 eliminere disse ulemper ved en omlægning af driften.
Vedrørende  

 erstatningskravet for ejendomsindskrænkning har amtskommunen i første række  

 bestridt, at der overhovedet var grundlag for at tilkende erstatning for  

 ejendomsindskrænkning, men i det omfang taksationskommissionen måtte finde,  

 at der er grundlag for at tilkende erstatning for ejendomsindskrænkning, skal  

 det tages i betragtning, at der er en tålegrænse på 5 %, og at man derfor ved  

 erstatningsfastsættelsen skal se bort fra de første 5 % af erstatningen og  

 således kun yde ejendomsindskrænkningserstatning med den beregnede procent  

 minus 5 %. Amtskommunen har anført, at procenten ikke udgør 9,8, men 9,4,  

 hvorfor ejendomsindskrænkningserstatning, hvis en sådan overhovedet skal  

 fastsættes, skal fastsættes til 4,4 % af forskelsværdien.
Punkt 7 i ejerens  

 krav anser amtskommunen som ovenfor anført omfattet af de tidligere omtalte  

 ulempeerstatninger.
Med hensyn til posten »sagkyndig bistand«  

 vedrørende afgrødetabserstatning m.v. bemærkede amtskommunen, at der er  

 indgået forlig om afgrødetabserstatningen.
Da der ikke er taget forbehold om  

 andet, må sagens omkostninger anses for at være et led i forliget, og dette  

 spørgsmål kan derfor ikke påkendes af taksationskommissionen.
Amtskommunen  

 har i øvrigt gjort gældende, at der ikke bør tilkendes ejeren  

 sagsomkostninger i denne sag, idet amtskommunen bl.a. har henvist til, at  

 ejeren og dennes repræsentanter flere gange tidligere har været opfordret til  

 at redegøre for deres synspunkter og til at fremsætte specificerede krav, men  

 først har gjort det i forbindelse med forhandling med parterne under  

 taksationssagen.
Taksationskommissionen udtaler Ved fastsættelsen af arealafståelseserstatningen tillægger  

 taksationskommissionen det ikke betydning, hvad amtskommunen har videresolgt  

 medeksproprierede arealer til.
Derimod fastsættes arealafståelseserstatningen  

 på grundlag af de normalt anvendte principper for ekspropriation af arealer i  

 landzone.
Efter den skete besigtigelse og under hensyntagen til ejendommens  

 beliggenhed og beskaffenhed finder taksationskommissionen, at de afståede  

 arealers værdi i handel og vandel bør fastsættes til 5,00 kr. pr. (m2), dvs.  

 forudsat 2 ha 1925 (m2) 109.625 kr.
Vedrørende ulempeerstatningskravet bemærker taksationskommissionen, at den  

 finder, at der bør tilkendes ejeren erstatning ud fra  

 ejendomsindskrænkningssynspunkter.
En sådan erstatning fastsættes efter  

 sædvanlig erstatningsudmålingspraksis i forhold til den indskrænkning i  

 arealerne, ekspropriationen medfører, sat i forhold til de investeringer,  

 ejeren har afholdt til køb af og/eller indretning af bygninger og indkøb af  

 produktionsmidler under den forudsætning, at ejeren havde de arealer til  

 rådighed til produktionen, der var før ekspropriationen.
Med hensyn til det,  

 amtskommunen har anført om en tålegrænse, bemærker taksationskommissionen, at  

 det er erstatningsretlig praksis, at krav, der udspringer af  

 ejendomsindskrænkningssynspunkter, skal have en vis størrelse, før der  

 overhovedet kan ydes erstatning for sådant tab.
Denne begrænsning er ofte  

 betegnet »tålegrænsen« og antages at udgøre 5 %. Efter almindelige  

 erstatningsretlige regler medfører dette imidlertid ikke, at der generelt  

 ikke skal ydes erstatning for de første 5 % point, hvis tålegrænsen  

 overskrides - tværtimod.
I tilfælde som det foreliggende findes erstatningen  

 for ejendomsindskrænkning at burde beregnes som udgangspunkt i den samlede  

 reduktion af det dyrkbare areal, idet der ikke ses at være tilstrækkelige  

 holdepunkter for ikke at yde erstatning for de første 5% af  

 ejendomsindskrænkningen, når denne overstiger 5%. (Kendelser om fast ejendom  

 2/1988 side 82ff).
 Kommissionsmedlemmerne Hans Lunde og Frede Mortensen udtaler:
 Efter en samlet vurdering af de ulemper, ekspropriationen medfører for  

 ejeren, herunder midlertidig ekspropriation, dyrkningsskråning,  

 ejendomsindskrænkning, defigurering, yderligere foragre, omlægning af  

 sædskiftet og alle øvrige ulemper, ekspropriationen i øvrigt medfører, og når  

 der tages hensyn til den afkortning, de tillagte arealer bør medføre, finder  

 disse voterende, at den kontante ulempeerstatning bør fastsættes til 100.000  

 kr.
Kommissionsformanden, dommer B.
Breum, udtaler:
Denne voterende er enig med flertallet i, hvilke ulemper der bør ydes  

 erstatning for, samt i de foran anførte synspunkter.
Imidlertid finder denne  

 voterende, at erstatningen for samtlige ulemper bør fastsættes til 90.000 kr.
 Der afsiges kendelse efter voteringens udfald.
Alle voterende udtaler vedrørende det krav på sagsomkostninger, ejeren har  

 fremsat vedrørende det forlig, ejeren har indgået med amtskommunen for  

 afgrødetab i 1989 og besværliggjort drift i forbindelse med anlægsarbejdets  

 start i sommeren 1989, at da ejeren ikke har bestridt forligets gyldighed, og  

 da sagsomkostninger ikke udtykkeligt er forbeholdt, må  

 sagsomkostningsspørgsmålet anses for en del af forliget.  

 Taksationskommissionen kan dermed ikke tage dette sagsomkostningsspørgsmål  

 under påkendelse.
Derimod pålægges det i medfør af lovbekendtgørelsen om  

 offentlige veje § 61 Århus amtskommune at betale 4.000 kr. i sagsomkostninger  

 vedrørende selve taksationssagens behandling, idet det bemærkes, at ejeren  

 har haft bistand af advokat Kirsten Østergaard Nielsen, Landboforeningerne i  

 Århus amt syd.
 Thi bestemmes:
 Århus Amtskommune skal til gårdejer Ingrid Iversen som ejer af ovennævnte  

 ejendom betale følgende erstatninger:
 For afståelse af ca. 2 ha 1925 (m2) jord betales efter endelig opmåling  

 5,00 kr. pr. (m2).
 For samtlige ulemper, hvorom der henvises til det ovenfor anførte, betales  

 i alt 100.000 kr.
 I sagsomkostninger betales 4.000 kr.
 Erstatningsbeløbene forrentes med en årlig rente på Nationalbankens  

 diskonto pr. 14. juni 1989 med tillæg af 1 % fra samme dato, til betaling  

 sker.
 Beløbene udbetales efter reglerne i vejlovens § 64 uden unødigt ophold.
 Omkostningerne ved taksationssagens behandling betales af Århus  

 Amtskommune efter opgørelse fra taksationskommissionens formand.
