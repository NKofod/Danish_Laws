 Herved bekendtgøres lov nr 289 af 9. juni 1971 om forbud  

 mod forskelsbehandling på grund af race m.v. med de ændringer, der følger af  

 lov nr. 357 af 3. juni 1987.
 § 1.  Den, som inden for erhvervsmæssig eller  

 almennyttig virksomhed på grund af en persons race, hudfarve, nationale eller  

 etniske oprindelse, tro eller seksuelle orientering nægter at betjene den  

 pågældende på samme vilkår som andre, straffes med bøde, hæfte eller fængsel  

 indtil 6 måneder.
 Stk. 2.  På samme måde straffes den, som af nogen af de  

 i stk. 1 nævnte grunde nægter at give en person adgang på samme vilkår som  

 andre til sted, forestilling, udstilling, sammenkomst eller lignende, der er  

 åben for almenheden.
 § 2.  Loven omfatter ikke uagtsomt forhold.
 § 3.  Er en af de i § 1 nævnte overtrædelser begået af  

 et aktieselskab, andelsselskab eller lignende, kan der pålægges selskabet som  

 sådant bødeansvar.
 § 4.  Sager om overtrædelse af denne lov behandles som  

 politisager.
 § 5.  Loven træder i kraft den 1. august 1971.
 § 6.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
 Lov nr. 357 af 3. juni 1987 (Forbud mod diskrimination på grund af seksuel  

 orientering) indeholder bl.a. følgende ikrafttrædelsesbestemmelse:
§ 3 Loven træder i kraft den 1. juli 1987.
