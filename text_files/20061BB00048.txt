Fremsat den 21. november 2006 af John Dyrby (S),  

 Poul Erik Christensen (RV),  

 Morten Homann (SF) og Ole Sohn (SF) Forslag til folketingsbeslutning om  

 loft over fradragsmulighederne for pensionsindbetalinger til  

  

 pensionsordninger med løbende udbetaling Folketinget opfordrer  

 regeringen til inden udløbet af denne samling at fremsætte et lovforslag med  

 virkning fra den 1. januar 2007 om loft over fradragsmulighederne for  

 pensionsindbetalinger til pensionsordninger med løbende udbetaling.
Bemærkninger til forslaget Fra 1999 til 2004 er  

 antallet af personer, der indbetaler mere end 100.000 kr. i 2006-priser på  

 pensionsordninger med løbende udbetalinger, vokset med over 100 pct.
Specielt  

 fra 2003 til 2004 steg antallet voldsomt, således at der i 2004 var over  

 78.000  

 personer, der indbetalte mere end 100.000 kr.
 Udviklingen tyder på, at  

 mange personer vurderer, at der er gevinster ved meget høje  

 pensionsindbetalinger,  

 og beregninger fra Arbejderbevægelsens Erhvervsråd peger da også på, at  

 specielt personer med høj marginalbeskatning kan have endog betydelige  

 gevinster ved store indbetalinger til pensionsordninger med løbende  

 udbetalinger.
Det er urimeligt, at kun  

 personer med store formuer eller personer med høje indkomster har glæde af,  

 at  

 der i dag ikke er et loft over fradragsmulighederne.
Det giver en  

 skrævvridning  

 af skattebyrden.
Det vil være nemt og enkelt at stoppe skævvridningen med  

 indførelsen af et loft over fradragsmulighederne for pensionsindbetalinger  

 til  

 pensionsordninger med løbende udbetaling allerede med virkning fra  

 indkomståret  

 2007, på samme måde som det er tilfældet i alle andre EU/EØS-lande, og  

 ligesom  

 der i Danmark allerede er et loft for indbetalinger til kapitalpension.
 Skatteurimeligheden  

 bliver ikke mindre af, at det er muligt for personer med store formuer  

 stående  

 på skattebegunstigede pensionsordninger at flytte til lande, der har en  

 betydelig lempeligere beskatning af disse ordninger, end tilfældet er i  

 Danmark, og på den måde opnå endnu større fordele.
 Desuden er det ikke  

 utænkeligt, at nogle af de store pensionsindbetalinger foretages med henblik  

 på  

 at reducere den løbende kapitalbeskatning, da beskatningen på pensionsafkast  

 er  

 væsentlig lavere end den almindelige beskatning - og vel at mærke uden at der  

 sker en væsentlig særbeskatning hvis ordningen ophæves før  

 pensionsalderen.
Loftet over  

 pensionsindbetalingerne skal som udgangspunkt være individuelt og gælde såvel  

 for  

 selvstændige som i forbindelse med fratrædelsesgodtgørelser.
Men i  

 forbindelse  

 med ægtefæller kan der overvejes et samlet loft for begge ægtefæller,  

 forudsat  

 at der sker indbetaling til individuelle pensionsordninger.
 Der henvises i  

 øvrigt til publikationen »Stor stigning i antallet af personer med store  

 pensionsindbetalinger« af 10. september 2006 fra Arbejderbevægelsens  

 Erhvervsråd samt til svar fra skatteministeren på spørgsmål nr. 114 af 20.  

 december 2005 og svar fra finansministeren på spørgsmål S 2086 af 9. februar  

 2004, hvoraf det fremgår, hvad konsekvensen vil være af at indføre et loft på  

 kr. 100.000 på pensionsindbetalingerne.
Skriftlig fremsættelse John Dyrby  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om loft over fradragsmulighederne for  

 pensionsindbetalinger til  

  

 pensionsordninger med løbende udbetaling.
(Beslutningsforslag nr.
B  

 48).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
