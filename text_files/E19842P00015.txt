1. Beskatningsprincip - indkomst fra udlandet 2. Nedslag i henhold til ligningslovens § 33 3. Ligningslovens § 33A 4. Internationale og danske organisationer 1. Beskatningsprincip - indkomst fra udlandet Om overenskomster til undgåelse af dobbeltbeskatning, se vejledningen  

 "Dobbeltbeskatning 1984" udgivet af SD.
 1.1. Globalindkomstprincippet  .
 Den danske indkomstbeskatning bygger på globalindkomstprincippet, og fuldt  

 skattepligtige personer er derfor skattepligtige her af den fulde indkomst og  

 formue,hvad enten den hidrører her fra landet eller fra udlandet, jfr.  

 statsskattelovens §§ 4 og 12. Dersom en given udenlandsk indtægt er  

 undergivet beskatning i udlandet og også skal beskattes fuldt ud her,  

 forekommer dobbeltbeskatning, se vejledningen "Dobbeltbeskatning  

 1984".
 1.1.1. Beskatning af udenlandske aktiver og indtægt fra udlandet   

 .
 Ligningsrådet har vedtaget en anvisning herom.
 For skatteydere, der er bosat her i landet, skal der ved formuebeskatning  

 af aktiver anbragt i udlandet og indkomstbeskatning af indtægter fra udlandet  

 forholdes på følgende måde.
Formueopgørelsen Ved formueansættelsen skal som udgangspunkt benyttes aktivets  

 omsætningsværdi i vedkommende land, omregnet til dansk mønt efter den  

 valutakurs, der er gældende på det tidspunkt, som er afgørende for  

 formueangivelsen.
 Fast ejendom i udlandet medregnes til kontantværdien efter prisforholdene  

 pr. 1.april 1984 reduceret med eventuelle behæftelser, ansat til kursværdien,  

 og med et beløb i vedkommende fremmede mønt svarende til den  

 omsætningsafgift, som måtte blive forlangt i tilfælde af ejendommens salg.
I det udfundne beløb kan der gives et nedslag efter de lignende  

 myndigheders skøn, når den skattepligtige godtgør, at der kun er begrænset  

 mulighed for udbyttes hjemtagelse og vanskeligheder for overførsel hertil af  

 selve kapitalen.
Spørgsmålet om nedslagets størrelse skal i tvivlstilfælde  

 forelægges for statsskattedirektoratet.
 For visse erhvervsejendomme kan der herudover gives nedslag i medfør af  

 ligningslovens §§ 18B og C.
 Såfremt den danske kapitalejer har en nærliggende mulighed for gennem  

 clearing at kunne hjemtage sin kapital helt eller delvis, må der ved  

 fastsættelsen af nedslaget også tages hensyn hertil.
 Om den endelige fastsættelse af kapitalværdien af aktiver anbragt i  

 udlandet, henvises kapitalejerne til nærmere forhandling med de  

 skattelignende myndigheder.
Indkomstopgørelsen A.
Tilgodehavender erhvervet i indkomståret 1984 Indtægter (herunder renter af ældre tilgodehavender) medregnes til den  

 skattepligtige indkomst for indkomståret 1984 efter kursen for det pågældende  

 lands valuta på erhvervelsestidspunktet.
For erhvervsmæssige tilgodehavender  

 medtages senere ændringer i kursværdien efter reglerne i LL § 8D.
Se L 3.6.8.
Såfremt den skattepligtige godtgør, at indtægten af valutamæssige grunde  

 ikke har kunnet hjemtages, kan det tillades,at indtægten medregnes til den  

 skattepligtige indkomst for erhvervelsesåret med et lavere, skønsmæssigt  

 ansat beløb.
Det er en betingelse herfor, at værdiansættelsen kan godkendes  

 af ligningsmyndighederne, og at den skattepligtige i en over for  

 ligningsmyndigheden afgivet erklæring forpligter sig til at tage senere  

 ændringer i tilgodehavendets værdi i betragtning ved indkomstopgørelsen.
B.
Tilgodehavender erhvervet før indkomståret 1984 I.
Tilgodehavender, der af valutamæssige grunde ikke tidligere har kunnet  

 hjemtages, men som har kunnet hjemtages i indkomståret 1984.
 1) Er tilgodehavendet erhvervet af den skattepligtige efter det  

 indkomstår, der ligger til grund for skatteåret 1956/57, og har det været  

 medregnet til den skattepligtige indkomst, skal det medregnes til den  

 skattepligtige indkomst for indkomståret 1984 med fradrag af tidligere  

 indkomstbeskattede beløb.
 Har den skattepligtige i overensstemmelse med en af ham over for  

 ligningsmyndigheden afgiven erklæring ikke medregnet tilgodehavendet til de  

 skattepligtige indkomster, skal disse efterbeskattes efter de regler, der  

 angives i anvisningerne for tidligere år.
 2) Er tilgodehavendet erhvervet af den skattepligtige i indkomstår, der  

 ligger til grund for skatteåret 1956/57 eller tidligere skatteår, og har de i  

 medfør af de for disse skatteår gældende anvisninger ikke tidligere været  

 medtaget i den skattepligtige indkomst eller medtaget med et nedslag, skal de  

 principielt medregnes til den skattepligtige indkomst for indkomståret 1984.
 Hvis tilgodehavenderne ikke har været medregnet i de skattepligtige  

 indkomster, kan der dog i hvert enkelt tilfælde ved henvendelse til  

 statsskattedirektoratet fremsættes anmodning om at få indtægten fordelt over  

 skatteansættelserne for de år, i hvilke den er indtjent.
II.
Tilgodehavender, der af valutamæssige grunde endnu ikke har kunnet  

 hjemtages.
 Såfremt den skattepligtige har medregnet tilgodehavenderne i sin  

 skattepligtige indkomst for tidligere indkomstår med et nedslag, tages  

 ændringer i fordringernes værdi i betragtning ved indkomstopgørelsen.
Har den skattepligtige ikke tidligere medtaget tilgodehavenderne i sin  

 skattepligtige indkomst, er han fortsat berettiget til at undlade at tage  

 hensyn til disse ved indkomstopgørelsen.
I tilfælde af den skattepligtiges  

 død eller fraflytning her fra landet, indsendes sagen til  

 statsskattedirektoratet til afgørelse af eventuel efterbeskatning.
 Indtjent og forbrugt i udlandet  .
Når en indkomst er indtjent og forbrugt under ophold i udlandet, kan der  

 efter en af ligningsrådet vedtaget anvisning indrømmes et nedslag i den  

 udenlandske indkomst omregnet efter gældende valutakurs, når købekraften af  

 det i udlandet indtjenete og forbrugte beløb godtgøres at være væsentlig  

 mindre end beløbet omregnet til danske kroner efter vekselkursen.
Derimod  

 skal den udenlandske indtægt, der hjemtages eller kan hjemtages (men  

 opspares), eller som forbruges i udlandet uden forbindelse med skatteyderens  

 ophold der, altid medregnes omregnet efter den officielle valutakurs.
Hvis  

 der er indrømmet standardfradrag for arbejde i udlandet, kan der ikke gives  

 nedslag.
I lsr.1981.83 fik en skatteyder medhold i, at beløb i østtysk valuta, som  

 var forbrugt eller hjemtaget ikke kunne ansættes til den for varebetalinger  

 gældende kurs.
Heller ikke turistkursen kunne anses som en omregningskurs i  

 sædvanlig forstand.
Værdien blev herefter fastsat efter et skøn.
Ved skønnets  

 udøvelse blev der dog taget hensyn til den danske turistkurs for østmark.
 1.1.2. Gaver fra udlandet  .
Gaver skal noramlt medtages som almindelig skattepligtig indkomst, selv om  

 giveren på gavetidspunktet er bosat i udlandet.
Dette gælder dog ikke gaver  

 fra nærbeslægtede, dvs. samlevende ægtefælle, forældre, børn, stedbørn osv.,  

 idet disse gaver er omfattet af reglerne om gaveafgift.
 1.1.3. Trainees  .
Personer, der som led i deres uddannelse midlertidigt arbejder i udlandet,  

 og som kun modtager et arbejdsvederlag, der højst kan dække deres mest  

 nødvendige opholdsudgifter (trainees), kan ved opgørelsen af den  

 skattepligtige indkomst se bort fra sådant vederlag, idet de alene beskattes  

 af sparet hjemmeforbrug.
Som eksempel kan henvises til lsr.1958.7., hvor en  

 bankassistent alene blev beskattet af det sparede hjemmeforbrug.
 1.2. Skatteberegningen  .
 1.2.1. Personfradrag  .
 Skatteydere, der oppebærer folke-, invalide- eller enkepension fra  

 udlandet, er ikke som danske førtidspensionister berettiget til forhøjet  

 personfradrag efter KL § 37, stk. 5, som kun omfatter pensioner ifølge den  

 danske forsorgslovgivning, lsr.1974.190, skd.37.139 og 50.183.
 I et tilfælde, hvor en gift kvinde havde haft indtægt i Sverige, men ikke  

 i Danmark, fandt landsskatteretten, at der ikke var hjemmel til at overføre  

 nogen del af hustruens personfradrag til fradrag i ægtemandens indkomst ved  

 beregningen af de ham påhvilende skatter, lsr.1972.182, jfr. ØLD af  

 14.februar 1974.
 1.2.2. Formuenedslag m.v.  .
 Reglen om nedslag i formueskatten og derefter indkomstskatten til staten,  

 udskrivningslovens § 5, betragtes også som en skatteberegningsregel, jfr. for  

 eksempel lsr.1960.177. Indtægt, der er fritaget for beskatning her i henhold  

 til en dobbeltbeskatningsoverenskomst efter exemptionsprincippet (gammel  

 metode), tages altså også i betragtning ved beregningen af nedslag, jfr.  

 skd.49.130.
2. Nedslag i henhold til ligningslovens § 33 Hvis en her bosat/hjemmehørende skatteyder har betalt skat i  

 "udlandet", af en i udlandet, herunder i Grønland eller på  

 Færøerne, erhvervet indkomst har han krav på et nedslag svarende til:
1) Den i »»udlandet«» erlagte skat - dog højst 2) den forholdsmæssige andel af den danske skat, som falder på den  

 »»udenlandske«» indkomst.
Beregningen vil i praksis i langt de fleste tilfælde være at foretage på  

 samme måde som nedslag i henhold til en creditoverenskomst.
Der er dog i §  

 33, stk.2, en yderligere begrænsning, idet nedslaget aldrig må blive større  

 end det, det pågældende andet land efter overenskomsten har et ubetinget krav  

 på at oppebære - som eksempel herpå kan nævnes tysk aktieudbytte, som  

 beskattes i Tyskland med 25 pct., men hvor Tyskland i henhold til  

 overenskomsten kun må beskatte med 15 pct., hvorfor der herfra kun gives §  

 33-nedslag med de 15 pct., uanset om de resterende 10 pct. refunderes fra  

 Tyskland eller ej.
Det forudsættes, at skatteyderen begærer nedslaget, samt at han  

 dokumenterer størrelsen af den i udlandet betalte skat.
Det er ikke en  

 forudsætning, at den udenlandske skat skal være betalt i det indkomstår, den  

 vedrører.
En »»senere«» påligning af skat til udlandet  

 med deraf følgende indbetaling vil berettige skatteyderen til nedslaget i det  

 indkomstår, hvor den udenlandske indkomst er erhvervet.
Den udenlandske skat skal være opkrævet (pålignet) direkte af vedkommende  

 udenlandske skattemyndighed - se skd. 49.101, der vedrører et tilfælde, hvor  

 et dansk selskab var kontraktligt forpligtet til at indbetale  

 »»Lohnsteuer«» til myndighederne i DDR for de i selskabet  

 ansatte personer, som udførte arbejde i DDR.
De ansatte kunne ikke opnå  

 credit efter LL § 33.
Hvis den udenlandske indtægt er medregnet til anden kurs end vekselkursen,  

 skal den i udlandet betalte skat omregnes efter den ved opgørelsen af den  

 skattepligtige indkomst anvendte kurs.
I de under O 1.1.3. omtalte tilfælde,  

 hvor en »»trainee«» har betalt skat i udlandet, er den  

 pågældende også berettiget til nedslag i henhold til § 33. Har eksempelvis  

 den pågældende tjent 10.000 kr. og er han kun beskattet af sparet  

 hjemmeforbrug, 2.000 kr., skal den udenlandske skat også kun medtages  

 forholdsmæssigt ved nedslagsberegningen, dvs. i forholdet 2.000:10.000 Der kan ved refusion af en del af den udenlandske skat opstå kurstab eller  

 -gevinst i hjemtagelsesøjeblikket.
Sådanne tab eller fortjenester må  

 betragtes som formuebevægelser, og de er derfor indkomstopgørelsen og  

 nedslagsberegningen uvedkommende.
 Nedslagsberegningen kan ikke påvirkes i en for skatteyder ugunstig retning  

 ved, at der ved begrebet skattepligtig indkomst, der optræder i  

 nedslagsbrøkens nævner, ses bort fra eventuelle negative udenlandske  

 indkomster (lsr. 1976.99).
 Ligningslovens § 33 gælder kun indkomstskatter, herunder særlig  

 indkomstskat.
 Ligningslovens § 33 gælder også indtægter fra Grønland og Færøerne.
 Ligningslovens § 33 gælder ikke med hensyn til lønindkomst, der er  

 omfattet af § 33A.
 Hvis en skatteyder for et udenlandsk firma udfører arbejde her i landet,  

 vil han - selv om han pålignes udenlandsk skat - ikke kunne få nedslag i  

 henhold til LL § 33.
 Tilsvarende gælder for personer ansat ved herværende udenlandske  

 repræsentationer.
 Det bemærkes, at den islandske lønskat og andre tillæg m.v., der ikke er  

 omfattet af overenskomsten, heller ikke giver ret til nedslag i henhold til  

 LL § 33.
3. Ligningslovens § 33A Lønindkomst erhvervet i udlandet er under visse betingelser fritaget for  

 beskatning i Danmark.
 I skd.cirk. af 27.september 1983 er der fastsat nærmere betingelser for  

 fritagelse for beskatning i Danmark.
3.1. Fuld skattepligtig Fritagelsesreglen i LL § 33A omfatter alle, der er fuldt skattepligtige  

 efter KL § 1, og lovreglen medfører ingen ændringer i de gældende regler om  

 subjektiv skattepligt.
Indkomst, der er omfattet af fritagelsesreglen, skal  

 på sædvanlig måde medtages ved opgørelsen af den skattepligtige indkomst.
 3.2. Ophold uden for riget  .
Fritagelsesreglen gælder for lønindkomst ved personligt arbejde i  

 tjenesteforhold under ophold uden for riget, det vil sige uden for Danmark,  

 Færøerne og Grønland.
Ved lønindkomst forstås den kontante løn, inkl.  

 tantieme, gratiale og godskrivning på konto m.v. med tillæg af eventuelle i  

 anledning af udlandsarbejdet modtagne løntillæg og den i forbindelse med  

 udlandsarbejdet optjente feriegodtgørelse, i det omfang denne efter  

 almindelige regler medregnes i den skattepligtige indkomst i indkomståret.  

 Lønindkomsten omfatter herudover værdien af skattepligtige naturalydelser i  

 forbindelse med udførelsen af det pågældende arbejde i udlandet, som f.eks.  

 fri kørsel, bolig, telefon, beklædning m.v.
 Det er uden betydning, om lønnen udbetales af en dansk eller af en  

 udenlandsk arbejdsgiver.
Fritagelse tilkommer lønmodtagere, der er antaget til eller udstationeret  

 til beskæftigelse i udlandet.
Lønmodtagere, der er beskæftiget ved et  

 arbejdssted inden for riget og i medfør af denne ansættelse foretager rejser  

 i udlandet, f.eks. handels- og forretningsrejsende, tilsynsførende,  

 eksportchauffører og lignende, er ikke omfattet af LL § 33A.
Ved ØLD af  

 21.juni 1984 blev det fastslået, at der ikke var grundlag for nedsættelse for  

 en skatteyder, der var udstationeret som salgskonsulent, idet hans  

 reglemæssige ophold i Danmark, der i vidt omfang skete for at aflægge rapport  

 og modtage instrukser, fandtes at være et almindeligt led i hans arbejde og  

 ikke "ferie eller lignende". Dommen er anket.
Som anført er det en betingelse for skattefritagelsen, at lønindkomsten er  

 erhvervet under ophold uden for riget.
Hvis der således erhverves lønindtægt  

 for arbejde udført i Danmark, anses udlandsopholdet for afbrudt og reglen i  

 LL § 33A vil ikke kunne påberåbes, selv om arbejdet i Danmark har været af  

 kortvarig karakter.
Tilsvarende gælder, såfremt der under ophold i Danmark  

 oppebøres arbejdsløshedsunderstøttelse.
Såfremt der under opholdet i Danmark oppebæres løn under sygdom (herunder  

 sygedagpenge) eller løn i forbindelse med deltagelse i et kursus, der har  

 direkte forbindelse med det arbejde, der udføres i udlandet, anses  

 udlandsopholdet imidlertid ikke for afbrudt.
Den godtgørelse, der erhverves i  

 forbindelse med sygdom eller kursusdeltagelse, kan dog ikke anses som  

 lønindkomst, erhvervet ved ophold uden for riget og den berettiger derfor  

 ikke til nedslag efter LL § 33A.
 3.3. Mindst 6 måneder  .
Lønindkomsten skal være erhvervet i forbindelse med ophold uden for  

 Danmark, Færøerne og Grønland i mindst 6 måneder. 6 måneders-perioden kan  

 påbegyndes på et hvilket som helst tidspunkt inden for et indkomstår.  

 Opholdets varighed skal kunne dokumenteres ved f.eks. arbejdskontrakt,  

 folkeregisteroplysninger eller på anden efter ligningsmyndighedernes skøn  

 betryggende måde.
Ophold i flere lande, der kun afbrydes af ferie eller  

 lignende af en sammenlagt varighed på højst 42 dage i Danmark, gælder som en  

 samlet opholdsperiode.
 Ved beregningen af 6 måneders-fristen (tidligere 1 år), kan der kun tages  

 hensyn til perioder med fuld skattepligt, jfr. lsr.1979.192.
 Der kan ikke indrømmes nedslag efter LL § 33A, selv om udlandsopholdets  

 afbrydelse eller definitive ophør skyldes lønmodtageren utilregnelige  

 årsager, jfr. lsr.1981.195 (LL § 33A ikke anset anvendelig, uanset at ophør  

 af ansættelsesforholdet, og dermed udlandsopholdet, inden et år fra dettes  

 påbegyndelse, skyldtes arbejdsgiverens konkurs) og lsr.1983.59  

 (arbejdsforholdet ophørt på grund af uoverensstemmelse).
 3.4. 42-dages-reglen  .
 Opholdsperioden uden for riget kan afbrydes af ferie eller lignende af en  

 sammenlagt varighed på højst 42 dage, uden at retten til nedslag fortabes.
Ordene "ferie eller lignende" indbefatter ethvert ophold inden  

 for riget, uanset årsagen til dette.
Også brudte døgn skal medregnes ved  

 opgørelsen af de 42 dage.
Hvis således en person f.eks. ankommer til Danmark  

 fredag kl. 12 og rejser ud igen mandag kl. 12, vil der være tale om 4-dages  

 ophold i Danmark (skd.70.423). Et ufrivilligt ophold inden for riget, udover  

 42 dage inden for et halvt år, f.eks. nødvendiggjort af sygdom, bevirker  

 således, at retten til at påberåbe sig nedslagsreglen fortabes.
Det tidsrum på 42 dage inden for 6 måneder, i hvilket ophold inden for  

 riget kan ske uden fortabelse af retten til skattefritagelse, svarer til 7  

 dage om måneden.
Et udlandsophold, der strækker sig udover 6 måneder,  

 medfører, at den tilladte opholdsperiode i danmark forlænges.
Eksempelvis vil  

 et udlandsophold på 11 måneder berettige til ferie eller lignende i danmark  

 af en varighed af 77 dage.
 Ferie eller lignende, afholdt i Danmark som afslutning på et  

 udlandsophold, vil ikke kunne medregnes til 6 måneders-perioden.
 3.5. Nedslagsreglen  .
Den udenlandske lønindtægt indgår i den samlede indkomst på normal vis, og  

 den skattepligtige indkomst opgøres efter de i øvrigt gældende regler.  

 Nedslaget udgør den del af den samlede skat, der herefter falder på den  

 udenlandske indkomst.
Beregningsmetoden er den samme som ved den såkaldte  

 "ny eksemption"-metode.
Ved nedslagsberegningen henføres de  

 ligningsmæssige fradrag, der har direkte tilknytning til erhvervelsen af den  

 udenlandske indkomst, til denne.
 For lønindkomst, der er omfattet af LL § 33A, stk. 1, kan der ikke gives  

 credit-nedslag efter LL § 33. Hvis der skal gives nedslag for andre  

 indkomstarter samtidig med neslag efter § 33A, stk. 1, foretages  

 beregningerne med udgangspunkt i den skattepligtige indkomst og den dertil  

 svarende danske skat.
 Eksempel  .
 Ved overførsel af underskud mellem ægtefæller efter KL § 26, stk. 6, kan  

 der ikke bortses fra indkomst omfattet af LL § 33A.
 3.6. Udsendt af den danske stat m.v.  .
LL § 33A, stk. 1, gælder ikke for lønindkomst ved tjeneste uden for riget  

 for den danske stat eller anden dansk offentlig myndighed.
Denne  

 undtagelsesregel omfatter således en videre kreds end den kreds af udsendte  

 personer, der er omfattet af KL § 1, nr. 5.
 Præster udsendt af dansk sømandskirke i fremmede havne er omfattet af LL §  

 33A (skd.39.291). Det samme gælder velfærdssekretærer udsendt af  

 handelsflådens velfærdsråd.
 3.7. Ikke ved tjeneste ombord på skibe m.v.  .
Nedslagsreglen gælder ikke for lønindkomst ved tjeneste ombord på skibe -  

 herunder skibe, der ligger ved land under bygning, reparation eller  

 midlertidig oplægning - eller luftfartøjer.
Dette gælder hvad enten skibene  

 eller luftfartøjerne er indregistrerede i Danmark eller i udlandet.
I modsætning til den tidligere bestemmelse kan nedslagsreglen således ikke  

 finde anvendelse på lønindkomst ved tjeneste ombord på skibe, der er  

 registreret i udlandet eller ombord på luftfartøjer, uanset hvor disse er  

 registreret.
Arbejdet som lods i en privatejet havn i udlandet, blev af  

 ligningsrådet ikke anset som lønindkomst ombord på skibe, hvorfor den var  

 omfattet af LL § 33, stk. 1.
Endvidere gælder nedslagsreglen ikke for lønindkomst ved tjeneste ombord  

 på fartøjer og installationer, der anvendes i tilknytning til efterforskning  

 og udnyttelse af kulbrinteforekomster, det vil sige forekomster af olie, gas  

 eller kondensat.
Undtagelsesgodtgørelsen gælder såvel skibe og luftfartøjer,  

 der anvendes ved supply-virksomhed, som bugserbåde, hotelfartøjer og andre  

 fartøjer og installationer, herunder borerigge, som anvendes i lignende  

 øjemed i forbindelse med sådan virksomhed.
Undtagelsesbestemmelsen omfatter  

 ikke installationer på land.
 Om en nye bestemmelse i LL § 33B, som hjemler et særligt ligningsmæssigt  

 fradrag ved lønarbejde på udenlandske skibe m.v., se D 2.3.29.
 3.8. Ikke hvor Danmark har beskatningsret efter en  

 dobbeltbeskatningsaftale  .
Nedslagsreglen gælder ikke, i det omfang en dobbeltbeskatningsaftale har  

 tillagt Danmark beskatningsretten til den pågældende lønindkomst.
Dette vil  

 f.eks. kunne være tilfældet, hvor et udlandsophold påbegyndes eller afsluttes  

 med en opholdsperiode, der er kortere end 183 dage inden for et kalenderår  

 eller ved anvendelsen af den sådaldte "professor-regel", som findes  

 i en række dobbeltbeskatningsaftaler.
I de tilfælde, hvor bopælsstatens og  

 kildestatens indkomstår (skatteår) afviger fra hinanden, er det kildestatens  

 indkomstår (skatteår), der er afgørende ved anvendelsen af 183-dages reglen.  

 Reglen i LL § 33A, stk. 3, har ingen betydning for beregningen af tidsfristen  

 i § 33A, stk. 1.
 Eksempel  .
En skatteyder udrejser den 1.september 1983 til et land, med hvilket  

 Danmark har en dobbeltbeskatningsaftale, der indeholder den sædvanlige 183  

 dages-regel.
Hjemrejse finder sted den 1.august 1984. Under opholdet  

 erhverver den pågældende lønindkomst, der udbetales af en dansk arbejdsgiver,  

 der ikke har fast driftssted i det andet land.
Opholdet uden for riget har  

 strakt sig over mere end 6 måneder, således at nedslagsreglen i LL § 33A,  

 stk. 1, for så vidt kan finde anvendelse.
Danmark har imidlertid ifølge 183  

 dages-reglen beskatningsretten til den lønindkomst, der erhverves i perioden  

 1.september-31.december 1983 (under 183 dage inden for et kalenderår), medens  

 det andet land har beskatningsretten til lønindkomsten for den øvrige periode  

 (mere end 183 dage inden for et kalenderår). Efter LL § 33A kan der herefter  

 ikke gives nedslag vedrørende den lønindkomst, der er erhvervet i 1983,  

 medens nedslagsreglen finder anvendelse på den lønindkomst, der er erhvervet  

 i 1984 (se også lsr.1983.183).
 Praksis  .
En medarbejder i SAS forespurgte, om reglen i LL § 33A kunne finde  

 anvendelse ved hans beskatning under hans udstationering og ophold i  

 Sovjetunionen.
I henhold til artikel 2, stk. 2, i protokol af 9.februar 1971  

 til luftfartoverenskomsten af 31. marts 1956 med Sovjetunionen er  

 medarbejdere og tjenestemænd i det danske luftfartsselskab, som er  

 statsborgere i Danmark og ifølge overenskomsten befinder sig i De  

 Socialistiske Sovjetrepublikkers Union, fritaget for sovjetiske skatter af  

 indkomster, som de oppebærer i forbindelse med deres arbejde for det danske  

 luftfartsselskab.
 Denne bestemmelse betyder, at en dobbeltbeskatningsaftale har tillagt  

 Danmark beskatningsretten til sådan lønindkomst, og at der ikke ved  

 medarbejderens skatteansættelse i Danmark som fuldt skattepligtig vil kunne  

 indrømmes nedslag i skatterne i medfør af LL § 33A, stk. 1 (skd.55.295).
 3.9. Overgangsregel for ophold påbegyndt før 13.juni 1982  .
 LL § 33A blev ændret med virkning fra den 13.juni 1982. Af hensyn til de  

 lønmodtagere, som har påbegyndt et arbejde i udlandet før denne dato i tillid  

 til, at lempelsesreglerne i den tidligere LL § 33A fandt anvendelse, gælder,  

 at de tidligere regler fortsat kan finde anvendelse for de pågældendes  

 løbende kontraktsperiode, dog højst for en periode af 12 måneder fra og med  

 den 13.juni 1982. Der henvises herom til LV for 1982.
4. Internationale og danske organisationer Internationale organisationer  .
 Ved lov nr.567 af 30.11.1983 om rettigheder og immuniteter for  

 internationale organisationer m.m. bestemmes, at der ved mellemfolkelig  

 overenskomst kan indrømmes internationale organisationer og institutioner  

 samt disses embedsmænd, og personer, der optræder på de pågældende  

 institutioners vegne, særlige rettigheder og immuniteter.
 Skattefriheden for organisationernes embedsmænd gives som »»ren  

 exemption«» eller som »»ny exemption«», (d.v.s.  

 med progression). Den metode der skal anvendes fremgår af den pågældende  

 overenskomst.
 I øjeblikket kan skattefritagelse indrømmes personer ansat ved følgende  

 internationale organisationer (herunder F.N. og F.N.'s hjælpeorganisationer):
 Den asiatiske udviklingsbank.
 Den mellemfolkelige domstol.
 Det europæiske råd.
 E.C.A. (F.N.'s økonomiske kommission for Afrika).
 E.C.C.A. (F.N.'s økonomiske kommission for Latinamerika).
 E.C.E. (F.N.'s økonomiske kommission for Europa).
 E.F. (se det særlige afsnit nedenfor).
 F.A.O. (F.N.'s levnedsmiddels- og landbrugsorganisation).
 F.N. - herunder De Forenede Nationers beredskabsstyrke.
 I.A.E.A. (Den internationale atomenergiorganisation).
 E.P.T.A. (F.N.'s udvidede tekniske bistandsprogram for mindre udviklede  

 lande).
 I.B.R.D. (Den internationale bank for genopbygning og økonomisk  

 udvikling).
 I.C.A.O. (Organisationen for international civil luftfart. (Den  

 internationale sammenslutning for økonomisk udvikling)).
 I.C.E.S. (Det internationale havundersøgelsesråd).
 I.F.C. (Det internationale finansieringsinstitut).
 I.L.O. (Den internationale arbejdsorganisation).
 I.M.C.O. (Den internationale rådgivende søfartsorganisation).
 I.M.F. (Den internationale valutafond).
 I.T.O. (Den internationale handelsorganisation, hvoraf Gatt er andel).
 I.T.U. (Den internationale telekommunikationsunion).
 N.A.T.O.
 O.E.C.D.
 T.A.B. (Bestyrelsen for teknisk bistand).
 U.N.D.P. (United Nations Development Programme), skd.55.302.
 U.N.E.S.C.O. (F.N.'s organisation for undervisningsmæssige og  

 videnskabelige og kulturelle spørgsmål).
 U.N.I.C.E.F. (F.N.'s børnefond) - vedrørende pension se nedenfor.
 U.N.H.C.R. (F.N.'s højkommissariat for flygtninge).
 UNIDO (United Nations Industrial Development Organization).
 U.N.'s international School, New York.
 U.P.U. (Verdenspostunionen).
 Verdensbanken, se I.B.R.D.
 W.H.O. (Verdenssundhedsorganisationen).
 W.M.O. (Den meteorologiske verdensorganisation).
 Skattefritagelsen indrømmes kun på begæring, og under forudsætning af, at  

 der fra den pågældende organisation foreligger erklæring om, at vedkommende  

 er omfattet af skattefritagelsesbestemmelsen i art ... i konvention af ...  

 vedrørende ... (navnet på den pågældende organisation).
Når skattefritagelsen gives som »»fuld exemption«»  

 (»»objektiv fritagelse«») kan der ikke fratrækkes  

 driftsudgifter eller befordringsudgifter vedrørende erhvervelsen af den  

 skattefrie løn.
Derimod vil et evt. sygekassekontingent til F.N. kunne  

 fradrages inden for den begrænsede fradragsramme på 2.000 kr. (PL § 50).
 Pensionsbidrag til F.N. er ikke fradragsberettiget, skd.31.12.
 Bidrag til WHO's sygeordning (WHO Staff Health Insurance) og præmier til  

 en mellem WHO og et udenlandsk forsikringsselskab oprettet  

 gruppelivsforsikring kan fradrages inden for den begrænsede fradragsramme på  

 2.000 kr., skd. 31.13.
En ved UNICEF ansat dansker spurgte, hvordan han ville blive beskattet af  

 sin pension, hvis han tager bopæl her.
Pensionsordningen ville komme til  

 udbetaling i 1976, dels i form af et engangsbeløb svarende til 1/3 af  

 ordningens værdi, dels ved en løbende livsbetinget alderspension med  

 tilknyttet enkepension svarende til resten af ordningens værdi.
Man svarede,  

 at ordningen ikke kunne anses for omfattet af pensionsbeskatningslovens  

 bestemmelser, og at der derfor ikke blev tale om afgift efter denne lov.  

 Engangsbeløbet måtte derfor anses for skattefrit, jfr. statsskattelovens § 5,  

 litra b, medens den løbende alders- og enkepension var indkomstskattepligtig,  

 jfr. samme lovs § 4, litra c.
Det er fra skattedepartementet oplyst, at ansat personale ved visse  

 internationale organisationer som ECMWF (European Centre for Medium Range Weather Forecasts) ESA (European Space Agency) ESO (European Southernhemisphere Observatory) ESRO (European Space Research Organization) er skattefri af deres indtægt  

 derfra; men at disse indtægter skal medtages ved skatteberegningen  

 (progressionsforbehold). Fritagelsen er betinget af, at skatteyderen  

 dokumenterer at være blevet beskattet i overensstemmelse med det interne  

 beskatningssystem, der er indført i organisationen.
 Løn fra Det europæiske Universitetscenter i Firenze skal ved  

 skatteberegningen tages i betragtning efter princippet exemption med  

 progressionsforbehold, »»gammel metode«», og påvirker  

 altså ikke indkomstansættelsen som sådan (lsr. 1981.194).
 E.F.  .
 Ansatte i organisationen anses objektivt skattefri af indtægten fra  

 organisationen (ren exemption). "En ægtefælle til en EF-ansat er  

 ligeledes omfattet af bestemmelsen om objektiv skattefrihed, med mindre  

 vedkommende er "selverhvervende", hvorved menes, at ægtefællen har  

 selvsændig indkomst fra lønarbejde eller liberalt erhverv og lignende".  

 Opmærksomheden henledes på, at E.F.-ansatte, der tager ophold i en anden  

 medlemsstat (end Danmark), skal betragtes som om de har bevaret bopæl her i  

 landet, jfr. skattedepartementets cirk. nr.137 af 20.6.1973, lsr. 1981.106.  

 Dette gælder også personer, der allerede ved ansættelsen i E.F. opholder sig  

 i det land, hvori de skal forrette tjeneste og som ved ansættelsen er  

 skattepligtig her til landet i henhold til KL § 1, jfr. skd.29.174 og 63.349.  

 Også pensioner fra E.F. er skattefri, skd. 32.96.
 E.F.-freelance-tolke  .
 De ved E.F.-parlamentet beskæftigede freelance-tolke er fra og med den  

 1.marts 1983 fritaget for national beskatning af vederlag for tolkevirksomhed  

 ved parlamentet.
 Europa-skolen  .
Danmark har ved sin tiltrædelse af statutten for Europa-skolen indgået en  

 international overenskomst, som forpligter Danmark til at give afkald på  

 beskatning af de beløb, som skolen udbetaler de enkelte lærere i tilskud til  

 den nationale nettoløn.
Den fra hjemlandet udbetalte normale løn er altså  

 fortsat skattepligtig indkomst.
Statutten er tiltrådt den 24.8.1974 og har  

 virkning fra datoen for Danmarks indtræden i E.F. den 1.1.1973 C.E.R.N.  .
 Indtægten er ikke skattefri, og i henhold til den dansk-schweiziske  

 overenskomst til undgåelse af dobbeltbeskatning, artikel 23, stk.3, kan  

 Danmark, sålænge fuld skattepligt efter KL § 1, nr.1 og 2 består, beskatte  

 løn fra C.E.R.N., uanset at den pågældende er undergivet  

 »pauschalbeskatning« i Schweiz.
Det er dog Schweiz der - i dobbeltbeskatningsterminologi - har  

 beskatningsretten til C.E.R.N.-lønnen.
Danmark skal derfor indrømme nedslag  

 (creditnedslag for pauschalskat), henholdsvis skattefrihed for  

 C.E.R.N.-lønnen efter LL § 33A.
 I.A.E.S.T.E. og A.I.E.S.E.C.  .
De internationale organisationer I.A.E.S.T.E. og A.I.E.S.E.C. formidler  

 udenlandske studerendes praktikophold 2-3 sommermåneder i danske  

 virksomheder.
Der ydes en mindre løn, som dækker nødvendige leveomkostninger.
De pågældende er skattepligtige efter KL § 2. De modtagne ydelser kan ikke  

 henføres til B-indkomst.
Visse dobbeltbeskatningsaftaler fritager for  

 skattebetaling.
Der indrømmes personfradrag efter de almindelige regler.
 Praktikanter fra udviklingslande kan tillige (af ministeriet for skatter  

 og afgifter) fritages for beskatning med hjemmel i tekstanm. til finansloven.
 Det nordiske Ministerråds sekretariater m.v.  .
 Ved aftale af 12.april 1973 mellem Danmark, Finland, Island, Norge og  

 Sverige om Det nordiske Ministerråds sekretariater m.v. kan aftalelandene  

 ikke kræve skat af løn og anden godtgørelse, som sekretariaterne udbetaler  

 deres fast ansatte personale.
 Myndighederne i aftalelandene har ret til at tage det fast ansatte  

 personales løn og anden godtgørelse i betragtning ved beregning af skat, som  

 i henhold til landets lov (eller gældende dobbeltbeskatningsaftaler) pålægges  

 indtægt fra anden kilde end sekretariaterne.
 Aftalen, der er ratificeret ved folketingsbeslutning af 8.juni 1973, har  

 virkning for løn og anden godtgørelse udbetalt efter 1.juli 1973.
I Danmark er oprettet Sekretariatet for nordisk kulturelt Samarbejde,  

 adresse Snaregade 10, 1205 København K.
Andre sekretariater er oprettet i  

 Oslo og Stockholm.
 Skattefritagelsesbestemmelsen vil være at praktisere således:
 Vederlag fra sekretariaterne medregnes til den her i landet skattepligtige  

 indkomst, hvorefter den del, der forholdsmæssigt vedrører  

 sekretariatsindkomsten, frafaldes. (»»ny exemption«»),  

 skd. 27.12.
 Bestemmelsen i KL § 26, stk.2, sidste pkt., kan ikke anvendes vedrørende  

 personer ansat ved ministerrådets sekretariat.
 U-landsfrivillige  .
Ved tekstanmærkning til de årlige danske finanslove bemyndiges ministeren  

 for skatter og afgifter (skattedepartementet) til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslande - arbejder i disse lande, for ved opgørelse af den  

 skattepligtige indkomst at medregne det for nævnte arbejde oppebårne  

 vederlag.
Ansøgning herom indsendes til skattedepartementet, Slotsholmsgade  

 12, 1216 København K.
 Tilsvarende skattefritagelse vil efter indstilling fra styrelsen for  

 internationalt udviklingssamarbejde kunne gives personer udsendt til  

 udviklingslande af private internationale organisationer, der yder faglig  

 bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
Skattefritagelse kan herefter indrømmes personer, der som ulandsfrivillige  

 er udsendt af DANIDA eller Mellemfolkeligt Samvirke.
Skattefritagelsen gælder  

 også feriegodtgørelse til korttidseksperter udsendt af Danida eller  

 Mellemfolkeligt Samvirke.
Analogt hermed har skattedepartementet indrømmet skattefritagelse for en  

 dansker, der var ansat gennem det norske direktorat for udviklingshjælp  

 (NORAD, Oslo) som et led i den norske bistand til et projekt i Kabete.  

 Skattefritagelse blev også indrømmet dansk børnehavelærerinde ved I.U.C.W.'s  

 (International Union for Child Welfare) børnehave- og uddannelsescenter i  

 Istanbul, hvor vederlaget blev udbetalt af »»Red  

 Barnet«».
Derimod blev fritagelse nægtet i et tilfælde, hvor  

 pågældende i Nigeria var ansat som nursing sister under The Lutheran World  

 Federation Department of World Service, idet vedkommendes arbejde ikke faldt  

 ind under, hvad der forstås ved faglig bistand.
Skattedepartementet meddelte  

 også fritagelse for beskatning til personer, der som led i det internationale  

 udviklingsarbejde arbejdede i Botswana, Swaziland og Tanzania og som blev  

 lønnet af The international Medical Cooperation Committee og til en i  

 Bangladesh beskæftiget som var lønnet af U-landsforeningen Svalerne.
Efter at have gennemført et forskningsprojekt i 2 U-lande skulle en  

 skatteyder udarbejde en forskningsrapport i Danmark.
Tekstanmærkningen  

 hjemler ikke fritagelse for beskatning af vederlag for arbejde udført her i  

 landet, skd. 49.98.
 Vederlag for arbejde udført som led i det internationale  

 udviklingssamarbejde og udbetalt af et dansk foretagende med delvis refusion  

 fra DANIDA vil alene kunne fritages for beskatning for så vidt angår den del  

 af det samlede for det nævnte arbejde oppebårne vederlag, der hidrører fra  

 danske statsmidler. (Skd. 56.38).
En dansker udsendt af SIDA, Stockholm (svarer til DANIDA i Danmark) er  

 ansat som embedsmand og derfor omfattet af art.19 i den dansk-svenske  

 dobbeltbeskatningsaftale.
En analog anvendelse af tekstanmærkningen er  

 herefter ikke fornøden, skd. 42.183.
