(Kapacitet) I medfør af § 7, § 7 a, § 8, stk. 1 og § 12, i lov om regulering af  

 fiskeriet, jf. lovbekendtgørelse nr. 806 af 2. december 1986, som ændret ved  

 lov nr. 332 af 14. maj 1992, fastsættes:
Generelle bestemmelser § 1.  Fartøjer, som må anvendes til erhvervsmæssigt  

 fiskeri, registreres i Skibsregistret eller i Skibsregistrets  

 fartøjsfortegnelse samt i Fiskeriministeriets fartøjsregister.
 Stk. 2.  Fartøjer, som ikke er registreret i henhold til  

 stk. 1, må ikke uden fiskeriministerens tilladelse anvendes til  

 erhvervsmæssigt fiskeri, jf. dog § 6.
 Stk. 3.  Når et fartøj ikke længere anvendes til  

 erhvervsmæssigt fiskeri, skal det slettes i fartøjsregistret.
 § 2.  På fartøjer, der er registreret i henhold til §  

 1, stk. 1, må der ikke uden fiskeriministerens tilladelse foretages følgende  

 ændringer:
 § 3.  Fiskeriministeren kan kun udstede tilladelse  

 til, at et fartøj anvendes til erhvervsmæssigt fiskeri, hvis følgende  

 betingelser er opfyldt:
 Stk. 2.  Tilladelse til at anvende et fartøj til  

 erhvervsmæssigt fiskeri, som er udstedt til personer, der er registreret  

 efter § 3, stk. 2, eller til selskaber mv., hvori nogle af deltagerne er  

 registreret efter § 3, stk. 2 i lov om saltvandsfiskeri, bortfalder, når  

 betingelsen i stk. 1, nr. 1 ikke længere er opfyldt, eller fiskeri med  

 fartøjet ikke kan anses drevet således, at der er en reel forbindelse til  

 dansk fiskerihavn.
 Stk. 3.  Der anses at foreligge reel forbindelse til  

 dansk fiskerihavn, såfremt driften af fiskeriet tilrettelægges og styres fra  

 fast forretningssted i Danmark, eller 50% af landingsværdien af fartøjets  

 årlige landinger foregår i dansk havn.
 § 4.  Overdrages et fartøj til en ejer, der ikke  

 opfylder kravet i § 3, stk. 1, nr. 2, udslettes fartøjet af  

 Fiskeriministeriets fartøjsregister, og fartøjet må ikke længere anvendes til  

 erhvervsmæssigt fiskeri.
Stk. 2.  Sker overdragelsen som et led i  

 gældsfyldestgørelse eller i forbindelse med erhvervsmæssig handel med  

 fartøjer, sker udslettelse dog først efter 6 måneder fra  

 overtagelsestidspunktet.
Ved overdragelse som led i gældsfyldestgørelse kan  

 fartøjets ejer opnå tilladelse til at udleje fartøjet til en erhvervsfisker.  

 I så fald sker udslettelse efter 2 år fra overtagelsestidspunktet.
 Stk. 3.  Et fartøj udslettes ikke af Fiskeriministeriets  

 fartøjsregister, hvis det overtages af en efterlevende ægtefælle, selvom  

 ægtefællen ikke opfylder kravet i § 3, stk. 1, nr. 2.
 § 5.  Et fartøj udslettes af Fiskeriministeriets  

 fartøjsregister, og fartøjet må dermed ikke længere anvendes til  

 erhvervsmæssigt fiskeri, såfremt meddelelse om ejerskifte ikke er modtaget i  

 Fiskeriministeriet senest 30 dage efter overtagelsestidspunktet.
Særlige bestemmelser for fartøjer med en længde overalt på 6 meter og  

 derunder § 6.  Fartøjer, som har en længde overalt på 6 meter  

 og derunder, og som ikke er registreret i Fiskeriministeriets  

 fartøjsregister, må ikke anvendes til erhvervsmæssigt fiskeri efter den 1.  

 januar 1995, jf. dog §§ 7-8. Ejere af sådanne fartøjer skal inden den 1.  

 januar 1995 anmelde fartøjerne til Fiskeriministeriet med henblik på en  

 registrering, såfremt fartøjet fortsat ønskes anvendt til erhvervsmæssigt  

 fiskeri.
 Stk. 2.  Anmeldte fartøjer registreres, såfremt følgende  

 betingelser er opfyldt:
 § 7.  Ejere, som i henhold til § 6, stk. 1 har anmeldt  

 deres fartøj, og som har fået meddelelse om, at fartøjet ikke kan  

 registreres, må fra dette tidspunkt ikke længere anvende fartøjet til  

 erhvervsmæssigt fiskeri.
 § 8.  Ejere, som i henhold til § 6, stk. 1 har anmeldt  

 deres fartøj, men som ikke har modtaget Fiskeriministeriets meddelelse inden  

 den 1. januar 1995, kan anvende fartøjet til erhvervsmæssigt fiskeri, indtil  

 Fiskeriministeriet har meddelt, at fartøjet ikke kan registreres.
 Stk. 2.  Dette gælder dog ikke, såfremt ejeren ikke  

 udfylder og returnerer det materiale, som er nødvendigt for at kunne  

 registrere fartøjet, til Fiskeriministeriet, herunder fiskerikontrollen,  

 inden 8 uger fra det tidspunkt ejeren anmodes herom.
Straf § 9.  Overtrædelse af § 1, stk. 2, § 2, § 6, stk. 1 og  

 § 7 straffes med bøde.
Ikrafttræden § 10.  Bekendtgørelsen træder i kraft den 1. august  

 1993.
 Stk. 2.  Samtidig ophæves bekendtgørelse nr. 77 af 7.  

 februar 1990 om tilpasning af fiskerflådens fangstkapacitet og § 10 i  

 bekendtgørelse nr. 975 af 10. december 1992 om regulering af visse fiskerier  

 i 1993.
