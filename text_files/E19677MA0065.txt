 Distriktsblade, som udkommer med mindst ét nummer ugentlig, og som  

 indeholder mindst 15 pct redaktionelt stof, der hovedsagelig er aktuelt  

 nyhedsstof, vil kunne anses for aviser, jf lovens § 12, stk 1, pkt h, således  

 at indtægten ved salg af disse blade ikke skal medregnes i den  

 afgiftspligtige omsætning.
 Distriktsblade, der ikke opfylder betingelsen om indholdet af redaktionelt  

 stof, kan ikke anses for aviser og er derfor ikke omfattet af nævnte  

 lovbestemmelse.
 Betingelsen om, at 15 pct af bladenes indhold skal være redaktionelt stof,  

 anses for opfyldt, såfremt det pågældende blad hvert kvartal sammenlagt  

 indeholder redaktionelt stof i det nævnte omfang.
 Hvert nummer af bladet skal dog indeholde redaktionelt stof.
 Bestemmelsen om aviser findes nu i § 12, stk. 1, nr. 11.
