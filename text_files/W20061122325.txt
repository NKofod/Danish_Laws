Landsskatteretskendelse vedr.
Beskatning af indtægter   

 færdigproducerede film Klagen angår skattemyndighedens beskatning af  

 indtægter vedrørende film færdigproduceret før 1. januar 1998.
Landsskatterettens afgørelse Indkomståret 2001 Selskabsskattemyndigheden har  

 forhøjet den selvangivne indkomst vedrørende filmproduktion med 181.343 kr.
 Landsskatteretten stadfæster  

 afgørelsen.
Indkomståret 2002 Selskabsskattemyndigheden har  

 forhøjet den selvangivne indkomst vedrørende filmproduktion med 584.057 kr.
 Landsskatteretten stadfæster  

 afgørelsen.
Indkomståret 2003 Selskabsskattemyndigheden har  

 forhøjet den selvangivne indkomst vedrørende filmproduktion med 210.576 kr.
 Landsskatteretten stadfæster  

 afgørelsen.
Sagens oplysninger A A/S driver virksomhed med  

 produktion af jagtfilm, som optages over det meste af verden.
Selskabet har  

 ofte flere filmprojekter kørende.
Selskabet har i en årrække skattemæssigt  

 fratrukket de løbende produktionsudgifter i takt med, at disse var forfaldne,  

 mens man regnskabsmæssigt har aktiveret produktionsomkostningerne som  

 igangværende arbejde.
 Landsskatteretten har ved  

 kendelse af 26. maj 2003 taget stilling til den skattemæssige behandling af  

 selskabets produktionsudgifter vedrørende igangværende og afsluttede  

 filmprojekter for 1998, 1999 og 2000. Retten anførte i kendelsen følgende:
Som skattepligtig indkomst  

 betragtes i henhold til statsskattelovens §§ 4 - 6 med de i bestemmelserne  

 fastsatte begrænsninger og undtagelser den skattepligtiges samlede  

 årsindtægter.
Der skal derfor ske en korrekt afgrænsning af årets indkomst i  

 forhold til de omkringliggende indkomstår.
Selskabet har skattemæssigt  

 fratrukket de løbende produktionsudgifter i takt med, at disse var forfaldne,  

 mens man regnskabsmæssigt har aktiveret produktionsomkostningerne som  

 igangværende  

 arbejde.
Retten er imidlertid enig med skattemyndigheden i, at selskabet i  

 henhold til praksis skal aktivere de direkte udgifter vedrørende produktionen  

 indtil filmen er færdig.
Dette fremgår blandt andet af skatteministerens  

 redegørelse refereret i TfS 1987.152. Der kan - i de aktiverede udgifterne -  

 modregnes indtægter, der er knytter sig til de afholdte produktionsudgifter.
Skattemyndighedens opgørelser  

 af de direkte produktionsomkostninger, der skal aktiveres, tager udgangspunkt  

 i  

 selskabets egne oplysninger, herunder opgørelsen af nettoindtægten for hvert  

 år.
Selskabet har ikke selv foretaget tilsvarende opgørelser eller i  

 tilstrækkeligt omfang imødegået myndighedens opgørelser.
På den baggrund  

 lægger  

 Landsskatteretten skattemyndighedens opgørelser af de direkte  

 produktionsomkostninger til grund for afgørelsen.
Selskabets skattepligtige  

 indkomst for indkomståret 1998 er afgrænset i forhold til indkomståret 1999.  

 Retten finder under henvisning til princippet i rettens kendelse af 22. marts  

 1999, refereret i TfS 1999.474, samt skatteministeriets kommentar i TfS  

 2001.849 (SKM2001.421.DEP), at der for indkomståret 1998 ligeledes skal ske  

 en  

 korrekt afgrænsning af omsætningen i forhold til indkomståret 1997. Ved  

 opgørelse af selskabets skattepligtige indkomst skal der derfor ske en  

 nedsættelse med primoværdien af regnskabsmæssigt aktiverede igangværende  

 arbejder på 295.249 kr. i overensstemmelse med repræsentantens påstand. I fortsættelse af  

 Landsskatterettens kendelse har selskabet fremsendt korrigerede  

 skatteopgørelser, hvor der er sket aktivering af produktionsudgifterne og  

 modregning af indtægterne.
I konsekvens heraf ønskes selskabets selvangivne  

 indkomster for 2001, 2002 og 2003 nedsat med indtægter vedrørende film  

 produceret før den l. januar 1998. Efter selskabets opfattelse skal indtægter  

 vedrørende film produceret før den l. januar 1998 først indtægtsføres, når  

 indtægterne pr. film har oversteget anskaffelsessummen.
Selskabsskattemyndighedens afgørelse Selskabsskattemyndigheden har  

 for indkomstårene 2001, 2002 og 2003 forhøjet den selvangivne indkomst  

 vedrørende filmproduktion med henholdsvis 181.343 kr., 584.057 kr. og 210.576  

 kr.
Til støtte herfor er anført, at alle produktionsudgifter vedrørende film  

 produceret før 1998 er fratrukket/udlignet tidligere år.
Der er således ingen  

 aktiverede udgifter, som indtægterne kan modregnes i.
Derfor er alle  

 nettoindtægter vedrørende film produceret før 1998 skattepligtige.
Der er ved  

 afgørelsen lagt vægt på følgende:
- Der ses ingen sammenhæng  

 mellem Landsskatterettens kendelse vedrørende regulering for  

 primobeholdninger  

 i 1998 og salgsindtægter, som stammer fra indeværende år.
Endvidere kan den  

 af  

 revisor anvendte ordlyd ikke genkendes i kendelse.
 - Praksis for filmproducenter  

 er i grove træk følgende:
 "Overskydende  

 salgsindtægter for den enkelte film efter modregning af aktiverede  

 produktionsomkostninger  

 skal medregnes i den skattepligtige indkomst." Overskydende  

 salgsindtægter  

 vedrørende film produceret før 1998 udgjorde 324.439 kr. (2001), 332.913 kr.  

 (2002) og 210.576 kr. (2003).
 - I indkomstopgørelsen for  

 1998, 1999 og 2000, som blev behandlet i Landsskatteretten, er salgsindtægter  

 vedrørende film produceret før 1998, ligeledes blevet medregnet i den  

 skattepligtige indkomst, uden at dette har givet anledning til ændring.
- Når en film er færdig til  

 salg, vil der normalt være aktiveret produktionsomkostninger.  

 Salgsindtægterne  

 for filmen vil herefter kunne modregnes i de aktiverede omkostninger, indtil  

 saldoen er 0 kr.
På dette tidspunkt, hvor den aktiverede saldo går i 0 kr.,  

 skal der ikke længere føres særskilt regnskab for filmen, så indtægter og  

 udgifter vedrørende filmen vil herefter indgå direkte i den normale  

 omsætning.  

 Da der ved indkomstopgørelsen ikke er aktiverede omkostninger vedrørende film  

 produceret før 1998, skal nettoomsætningen vedrørende disse film indgå  

 direkte  

 i omsætning og dermed også i den skattepligtige indkomst.
Klagerens påstand og argumenter Selskabets repræsentant har  

 fremsat påstand om, at de af skattemyndigheden ansatte indkomster for 2001,  

 2002 og 2003 skal nedsættes med henholdsvis 48.655 kr., 58.122 kr. og 43.173  

 kr.
Til støtte herfor har repræsentanten anført, at Landsskatteretten i  

 kendelsen af 26. maj 2003 klart har fastslået, at selskabets indtægter ved  

 salg  

 af film først er skattepligtige, når summen af salgsindtægterne overstiger  

 produktionsomkostningerne.
Der skal derfor kun medregnes indtægter i  

 indkomstårene 2001, 2002 og 2003 - vedrørende film produceret før 1. januar  

 1998 - i det omfang indtægterne overstiger anskaffelsessummen på den enkelte  

 film.
De indtil 1. januar 1998 afholdte udgifter skal derfor aktiveres,  

 således  

 at filmene skattemæssigt bliver behandlet på samme måde som de film, der ved  

 overgangen til den ny opgørelsesmetode var igangværende.
Selskabet har udarbejdet  

 opgørelser vedrørende de film, der blev produceret før 1. januar 1998. Alle  

 film til og med film nr. 18 er produceret før 1. januar 1998, og film nr. 19  

 og  

 fremefter er produceret efter l. januar 1998. Ifølge opgørelserne har  

 selskabet  

 selvangivet indtægter på film, der er produceret før l. januar 1998, selvom  

 indtægterne i indkomstårene 2001, 2002 og 2003 ikke har oversteget  

 anskaffelsessummen på den enkelte film.
For indkomstårene 2000 - 2003 er der  

 ikke opgjort forbrug af film, idet alle gamle film er blevet bogført på en  

 konto.
Vedrørende disse film har selskabet taget 1/10 af indtægten som  

 forbrug,  

 hvilket ret nøjagtigt svarer til det rigtige forhold.
Selskabets  

 skatteansættelser for de efterfølgende år skal derfor nedsættes, i det omfang  

 det kan dokumenteres eller sandsynliggøres, at der i omsætningen for disse år  

 er medtaget indtægter fra film, hvis produktionsomkostninger fortsat ikke er  

 dækket.
Selskabet kan således  

 dokumentere, at der i omsætningen for de omhandlende indkomstår indgår  

 indtægter på henholdsvis 48.655 kr., 58.122 kr. og 43.173 kr. fra film fra  

 før  

 1998, og hvor det med meget stor nøjagtighed kan sandsynliggøres, at summen  

 af  

 indtægter på de pågældende film endnu ikke overstiger  

 produktionsomkostninger.
Der  

 kan på denne baggrund ikke herske tvivl om, at skatteansættelserne - i  

 konsekvens af Landsskatterettens tidligere kendelse - skal nedsættes med de  

 pågældende  

 beløb.
Den omstændighed, at der ikke er korrigeret for det tilsvarende  

 forhold  

 i skatteansættelserne for indkomstårene 1998, 1999 og 2000, kan ikke føre til  

 andet resultat, idet dette alene skyldes, at man ikke var opmærksom herpå i  

 den  

 tidligere sag.
Skattecenterets udtalelse Skattecenteret har indstillet  

 de påklagede afgørelser stadfæstet, idet alle produktionsudgifter vedrørende  

 film produceret før 1998 er fratrukket/udlignet tidligere år.
Landsskatterettens bemærkninger og begrundelse Landsskatteretten  

 har ved kendelse af 26. maj 2003 taget stilling til den skattemæssige  

 behandling af selskabets produktionsudgifter vedrørende igangværende og  

 afsluttede filmprojekter for 1998, 1999 og 2000. Skattemyndighedens  

 opgørelser  

 af de direkte produktionsomkostninger blev lagt til grund for afgørelsen,  

 idet  

 selskabet ikke havde foretaget tilsvarende opgørelser eller i tilstrækkeligt  

 omfang imødegået myndighedens opgørelser.
Retten foretog således for  

 indkomståret 1998 en afgrænsning af omsætningen i forhold til indkomståret  

 1997, hvorfor der er taget stilling til aktivering af filmprojekter primo  

 1998.  

 Der foreligger ikke for indkomstårene 2001, 2002 og 2003 nogen aktiverede  

 udgifter vedrørende film færdigproduceret før 1998. Der er derfor ikke  

 grundlag  

 for at nedsætte skattemyndighedens ansættelser.
