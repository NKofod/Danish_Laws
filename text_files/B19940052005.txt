 I medfør af §§ 6, 30, 31, stk. 1, 45, 61 og 62 i lov om kemiske stoffer og  

 produkter, jfr. lovbekendtgørelse nr. 583 af 9. juli 1993 med de ændringer,  

 der følger af lov nr. 1111 af 22. december 1993 og lov nr. 438 af 1. juni  

 1994, og efter forhandling med erhvervs- og forbrugerorganisationer  

 fastsættes:
Bekendtgørelsens område § 1.  Salg af kviksølv og kviksølvholdige produkter er  

 forbudt.
 Stk. 2.  Ved kviksølv forstås grundstoffet kviksølv,  

 både i metallisk form og i kemiske forbindelser.
 Stk. 3.  Ved kviksølvholdige produkter forstås  

 produkter, hvori kviksølv indgår med mere end 50 ppm i produktets homogene  

 enkeltdele.
 Stk. 4.  Uanset forbudet i stk. 1 er salg af kviksølv og  

 kviksølvholdige produkter til de formål, der er nævnt i bilaget til denne  

 bekendtgørelse, fortsat tilladt indtil de i bilaget anførte datoer.
Kontrol § 2.  Tilsyn og kontrol med reglerne i bekendtgørelsen  

 udøves af Miljøstyrelsen, jfr. lovens regler herom.
Dispensation og klage § 3.  Miljøstyrelsen kan i særlige tilfælde tillade,  

 at reglerne i bekendtgørelsen fraviges.
Miljøstyrelsens afgørelse herom kan  

 ikke påklages til anden administrativ myndighed.
Straf og ikrafttræden § 4.  Medmindre højere straf er forskyldt efter anden  

 lovgivning, straffes den der overtræder reglerne i bekendtgørelsens §1 med  

 bøde eller hæfte.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende kan der pålægges selskabet  

 som sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 5.  Bekendtgørelsen træder i kraft den 1. juli 1994.
Miljøministeriet, den 9. juni 1994 Svend Auken / Leo Larsen Bilag Liste over kviksølvholdige produkter samt anvendelsesområder for kviksølv,  

 hvor salg - uanset forbudet i § 1 - er tilladt efter 1. juli 1994.
