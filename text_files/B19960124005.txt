 I medfør af tekstanmærkning nr. 77 på finansloven, fastsættes:
Målgruppe § 1.  I perioden 1997-99 kan Arbejdsformidlingen  

 tilbyde en særlig indsats for ledige, hvis ret til dagpenge udløber efter §  

 55, stk. 2, i lov om arbejdsløshedsforsikring uden ret til fortsatte ydelser  

 efter samme lovs § 55, stk. 4, og som ikke er berettiget til kontanthjælp.  

 Det er en betingelse, at den ledige er tilmeldt Arbejdsformidlingen og står  

 til rådighed for arbejdsmarkedet.
Aktiviteter § 2.  Arbejdsformidlingen skal efter ønske fra den  

 ledige vejlede om muligheder for særlige tilbud med henblik på at få  

 beskæftigelse på det almindelige arbejdsmarked.
 Stk. 2.  Tilbudene skal være køb af oplærings- og  

 uddannelsesaktiviteter efter lov om en aktiv arbejdsmarkedspolitik.
 § 3.  I forbindelse med jobtræning, hvor virksomheden  

 betaler løn til den ledige, kan Arbejdsformidlingen yde løntilskud til  

 virksomheden efter reglerne herom i bekendtgørelse om en aktiv  

 arbejdsmarkedsindsats.
 Stk. 2.  Ved tilbud om uddannelse, kan der alene  

 udbetales godtgørelse, såfremt det for uddannelsen gældende regelsæt giver  

 mulighed herfor.
Styring § 4.  Arbejdsmarkedsrådet fastsætter de nærmere  

 retningslinier for indsatsens omfang og indhold.
Klagebestemmelse § 5.  Klager over Arbejdsformidlingens afgørelser  

 efter § 1 kan inden 4 uger efter afgørelsen er meddelt, indbringes for  

 Arbejdsmarkedsrådet, hvis afgørelse er endelig.
Ikrafttrædelse § 6.  Bekendtgørelsen træder i kraft den 1. januar  

 1997.
 Stk. 2.  Bekendtgørelse nr. 340 af 4. maj 1994 om  

 program med særlig indsats for ledige, der har mistet retten til dagpenge  

 ophæves.
