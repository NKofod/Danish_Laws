Sociale bidrag til Frankrig omfattet af  

 artikel 1 i den dansk-franske dobbeltbeskatningsoverenskomst Told- og Skattestyrelsen er blevet spurgt om, hvorvidt "Contribution  

 sociale généralisée" (CSG) og "Contribution pour le  

 Remboursement de la Dette Sociale" (CRDS) kan anses for skatter, og dermed er  

 omfattet af artikel 1 i den dansk-franske dobbeltbeskatningsoverenskomst.
Det franske Finansministerium har nu meddelt, at der i forbindelse med  

 finansloven for 1991 i fransk lovgivning blev indført et almindeligt  

 socialt bidrag (CSG), som skal betales af fysiske personer, som  

 skattemæssigt er bosiddende i Frankrig.
Bidraget opkræves  

 på grundlag af arbejdsindkomst, indkomst fra genanbringelser og  

 formueindkomst.
Bidraget til tilbagebetaling af den sociale gæld  

 (CRDS), som indførtes ved en forordning i 1996 beregnes på  

 grundlag af de samme indkomster.
 Ligeledes har Det franske Finansministerium meddelt, at det i andet afsnit  

 i artikel 1 i den dansk-franske dobbeltbeskatningsoverenskomst bestemmes, at  

 overenskomsten skal finde tilsvarende anvendelse på alle andre skatter  

 og afgifter af lignende karakter, som efter at overenskomsten er underskrevet  

 måtte blive pålagt af nogen af de to kontraherende stater, samt  

 at CSG og CRDS skal betragtes som indkomstskatter i tillæg til skat  

 på fysiske personers indkomst som omhandlet i den dansk-franske  

 dobbeltbeskatningsoverenskomst artikel 1.
 Det franske Finansministerium har tilføjet, at CSG og CRDS  

 udtrykkeligt er nævnt i de franske udkast til  

 dobbeltbeskatningsoverenskomster, som nu forhandles.
