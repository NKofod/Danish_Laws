Ligestillingsnævnets afgørelse J.nr.
E. 1.5.0001 Ligestillingsnævnet havde ikke kompetence til at behandle en klage vedrørende børnebidrag, idet den praksis og de regler, som klageren henviste til, anvendes i forhold til såvel mænd som kvinder, der er pålagt børnebidrag. ¬¬Klageren klagede til ligestillingsnævnet over reglerne om fastsættelse af børnebidrag samt over manglende offentliggørelse af indtægtsgrænser for forhøjelse af normalbidraget.
Nævnets sekretariat havde afvist klagen, da reglerne om pligten til at betale børnebidrag følger af lov om børns forsørgelse, hvilken ligger uden for nævnets kompetence.
Klageren indbragte sekretariatets afvisning af klagen for nævnet.
Ligestillingsnævnet fandt ikke, at klagen vedrørte forskelsbehandling på grund af køn, idet den praksis og de regler, som klageren henviste til, anvendes i forhold til såvel mænd som kvinder, der er pålagt børnebidrag.
Nævnet tiltrådte herefter, at Ligestillingsnævnet ikke havde kompetence til at behandle klagen.
J.nr.
E. 1.5.0001 Medlemmer: ¬Niels Waage (formand) ¬Ruth Nielsen ¬Pia Deleuran Klagen vedrører bl. a. reglerne om fastsættelse af børnebidrag og offentliggørelse af indtægtsgrænser for forhøjelse af normalbidraget. ¬¬Indledning ¬Ved skrivelse af 22. november 2002 afviste Ligestillingsnævnets sekretariat en klage, der bl.a. vedrørte det forhold, at forhøjelse af børnebidrag på grund af en forbigående ekstraindtægt ikke kan nedsættes, før der er dokumentation for nedgang i indtægten, og at der ikke ved bidragsfastsættelsen bliver taget hensyn til henholdsvis bidragsyders og bidragsmodtagers nye familieforhold med deraf følgende forpligtelser.
Endvidere fandt klageren det urimeligt, at han ikke kunne få oplyst indtægtsgrænser i forhold til, hvor meget der skal betales i børnebidrag. ¬¬Sekretariatet begrundede afvisningen med, at "reglerne om pligten til at betale børnebidrag følger af lov om børns forsørgelse.
Nævnet er et administrativt klageorgan, der alene har kompetence til at behandle sager efter ligestillingsloven, ligebehandlingsloven og lov om de erhvervstilknyttede sikringsordninger.
Klager over andre love skal i henhold til loven afvises." ¬¬Sekretariatets afvisning skete i medfør af § 7, stk. 1, 1. pkt. i nævnets forretningsorden. der er sålydende: ¬¬"Sekretariatet kan på ethvert stadium af sagsforberedelsen afvise en klage, der ikke kan behandles af nævnet, eller som ikke skønnes egnet til behandling ved nævnet, jf. ligestillingslovens § 20, stk. 1, eller hvis det må anses for åbenbart, at der ikke kan gives klageren medhold i sagen, jf. ligestillingslovens § 20, stk. 2." ¬¬Klageren har ved e-mail af 30. januar 2003 indbragt sekretariatets afvisning af klagen for nævnet, jf. forretningsordenens § 7, stk. 2, og har oplyst at han ønsker at opnå følgende med sin klage: ¬¬At reglerne ændres således at fædre betaler efter et fast takstsystem. ¬At taksterne reduceres i forhold til de nuværende takster. ¬At taksterne gøres synlige på hjemmesider, ¬At der udleveres foldere, ¬At bidragsydere orienteres mundtligt på et så tidligt tidspunkt som muligt og allerhelst allerede i forbindelse med samlivets ophør. ¬At klageren for sit vedkommende får eftergivet den forhøjelse af børnebidraget, som han blev pålagt marts 2003.
Nævnets bemærkninger og konklusion¬Efter ligestillingslovens § 19 kan nævnet behandle klager over forskelsbehandling på grund af køn efter ligestillingsloven og forskellige andre love. ¬¬Ligestillingsnævnet finder imidlertid ikke, at den foreliggende klage vedrører forskelsbehandling på grund af køn, idet den praksis og de regler, som klageren henviser til, anvendes i forhold til såvel mænd som kvinder, der er pålagt børnebidrag.
Det tiltrædes herefter, at Ligestillingsnævnet ikke har kompetence til at behandle klagen. ¬¬Som følge heraf ¬¬bestemmes: ¬¬Sekretariatets afvisning af at behandle klagen stadfæstes.
