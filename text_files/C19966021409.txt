Cirkulære om  

 Organisationsaftale for plantekontrollører og prøvetagere ved Plantedirektoratet GENERELLE BEMÆRKNINGER Finansministeriet og Dansk Funktionærforbund har den 18.  

 januar 1996 indgået medfølgende organisationsaftale for prøvetagere og  

 plantekontrollører ved Plantedirektoratet.
 Organisationsaftalen udgør sammen med  

 StK-fællesoverenskomsten af 19. maj 1995 det samlede overenskomstgrundlag.
 Organisationsaftalen er en sammenskrivning af de hidtidige  

 organisationsaftaler for prøvetagere og plantekontrollører ved  

 Plantedirektoratet.
Til § 20. Konvertering af ikke-afviklet  

 overarbejde til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maximum for antallet af  

 afspadseringstimer, der kan omdannes til omsorgsdage.
Maximum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
 Dette cirkulære har virkning fra 1. april 1995. Samtidig  

 ophæves organisationsaftale af 22. september 1993 for frøprøvetagere ved  

 Plantedirektoratet (cirk. af 14. oktober 1993, APD.nr. 84/93) og  

 organisationsaftale af 2. marts 1995 for plantekontrollører ved  

 Plantedirektoratet.
Finansministeriet, den 11. marts  

 1996 P.M.V.E.B.Henrik Bo Nielsen ORGANISATIONSAFTALE FOR PLANTEKONTROLLØRER OG  

 PRØVETAGERE VED PLANTEDIREKTORATET § 1.  


  

 Organisationsaftalens  

 dækningsområde Organisationsaftalen omfatter plantekontrollører og  

 prøvetagere ansat ved Plantedirektoratet.
 For prøvetageren gælder, at tjeneste forrettes i det  

 distrikt eller på det/de steder, der angives i ansættelseskontrakten.  

 Organisationsaftalen omfatter for prøvetagere frø- og kornprøvetagning samt  

 medhjælp ved jordprøvetagning, prøvetagning af kartofler og opmåling af  

 marker  

 mv. i forbindelse med kontrol af støtteordninger.
Bestemmelser for plantekontrollører § 2.  


  

 Løn Plantekontrollører aflønnes indtil 31. december 1995 svarende  

 til nedennævnte skalatrin (stedtillægssats III):
Anciennitet Skalatrin 1. år 15 2. år 17 3. år 18 4. år 20 5. år 22 6. år 24 7. år 25 8. år 26 9. år 27 10. og flg. år 28 Stk. 2.  

  

 Plantekontrollører aflønnes med virkning fra 1. januar 1996 efter skalatrin  

 21,  

 22 (midlertidigt), 23, 24 (midlertidigt), 25, 26, 27, 28 og 29,  

 stedtillægssats  

 III.
Alle skalatrin er 2-årige.
Skalatrin 22 og 24 bortfalder med virkning  

 fra  

 1. april 1997.
 Med virkning fra 1. januar 1996 rykker ansatte på nuværende  

 skalatrin 20 - 27 to skalatrin, øvrige rykker til nærmeste højere skalatrin.  

 Oprykning til højere skalatrin sker herefter 1. april 1997.
§ 3. Deltid For plantekontrollører med nedsat arbejdstid reduceres  

 lønnen i forhold til den nedsatte arbejdstid.
 Stk. 2.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
§ 4. Arbejdstid Den normale ugentlige arbejdstid er 37 timer.
§ 5. Overarbejde Indtil 31. december 1995 gælder for plantekontrollører  

 følgende bestemmelser:
 Den daglige arbejdstid lægges mellem kl. 07.00 og 17.00.
a)  

 	  

    

 For overarbejde ydes  

 for de første 2 timer et tillæg på 50 pct.
For de øvrige timer 100 pct.
 b)  

 	  

    

 For overarbejde, der  

 ikke har forbindelse med normal arbejdstid på hverdage, ydes der betaling for  

 minimum 3 timer.
 For overarbejde på lørdage, søn- og helligdage ydes der  

 betaling for minimum 4 timer.
 c)  

 	  

    

 Varslet for arbejde,  

 der ligger i tidsrummet kl. 22.00 til 06.00, er 72 timer.
 d)  

 	  

    

 Varslet for arbejde  

 på lørdage, søn- og helligdage skal gives inden kl. 09.00 sidste hverdag før.
 e)  

 	  

    

 Med hensyn til  

 udbetaling af godtgørelse for overarbejde og/eller afvikling af afspadsering  

 gælder § 20, stk. 1 til 3 i tjenestemændenes arbejdstidsaftale.
 Stk. 2.  

  

 Nedenstående  

 stk. 3 - 5 har virkning fra 1. januar 1996.
 Stk. 3.  

  

 Overarbejde bør  

 så vidt muligt undgås og skal i videst muligt omfang godtgøres med  

 erstatningsfrihed  

 i form af et tilsvarende antal fritimer med tillæg af 50 pct.
 Stk. 4.  

  

 Såfremt  

 erstatningsfrihed ikke kan gives, ydes for arbejde ud over 37 timer ugentlig  

 i  

 stedet et vederlag beregnet på grundlag af en timeløn på 1/1924 af årslønnen,  

 jf. § 2, med tillæg af 50 pct.
 Stk. 5.  

  

 Tilkald, der  

 ikke har forbindelse med normal arbejdstid eller rådighedsvagt, indgår i  

 arbejdstidsopgørelsen  

 med mindst 3 timer for hverdage og 4 timer for lørdage, søn- og helligdage.
§ 6. Betaling for rådighedstjeneste Der kan lokalt indgås aftale om betaling for  

 rådighedstjeneste, jf. bilag 1.
§ 7. Orlov Tjenestefrihed uden  

 løn kan gives i indtil 1 år ad gangen, dog højst 3 år.
Der garanteres ikke  

 beskæftigelse før den planlagte orlovsperiodes udløb.
Det påhviler  

 ansættelsesmyndigheden  

 at sikre, at der er en stilling ledig til den pågældende på det pågældende  

 tjenestested ved periodens udløb.
§ 8. Godtgørelse i forbindelse med  

 tjenesterejser Såfremt tjenesterejser  

 i Danmark medfører merudgifter, kan godtgørelse ydes plantekontrollører under  

 tjenesterejser inden for pågældendes respektive distrikt, såfremt rejsen  

 strækker sig ud over 8 km og medfører et fravær på mindst 5 timer, jf.  

 lokalaftale herom.
 Der henvises til  

 cirkulære af 1. november 1991 om aftale om tjenesterejser.
§ 9. Supplerende flyttegodtgørelse Supplerende  

 flyttegodtgørelse ydes efter de for tjenestemænd i lønramme 1-16 gældende  

 satser.
§ 10. Uddannelse Nyansatte  

 plantekontrollører gennemgår i løbet af det første ansættelsesår et  

 introduktionsprogram.
 Stk. 2.  

  

 Plantedirektoratet  

 har pligt til ved såvel eksterne som ved interne uddannelsesaktiviteter at  

 sørge for løbende ajourføring af plantekontrollørernes faglige  

 kvalifikationer.
§ 11. Løs arbejdskraft På distriktskontoret,  

 hvor det påtænkes at ansætte løs arbejdskraft, drøftes dette med  

 medarbejderne.
Bestemmelser for prøvetagere § 12.  


  

 Løn,  

 lønudbetaling mv.
Prøvetagere aflønnes med timeløn svarende til 1/1924 af  

 årslønnen efter en lønramme bestående af skalatrinene 9, 10, 11, 12, 13, 14  

 og  

 15 (stedtillægssats III). Alle skalatrin er 2-årige.
Alle rykker ét skalatrin  

 pr. 1. april 1995 med bevarelse af hidtidig lønanciennitet.
 Stk. 2.  

  

 Prøvetagernes  

 årlige beskæftigelse opgøres en gang årligt pr. 31. december for perioden 1.  

 januar til 31. december.
Stk. 3.  

  

 Prøvetagere med  

 mere end 780 arbejdstimer årligt optjener 1 års anciennitet.
For prøvetagere  

 med mindre end 780 timer årligt, optjenes der 1 års anciennitet, når der er  

 udført 780 arbejdstimer.
 Stk. 4.  

  

 Eventuel ændring  

 i indplaceringen på skalatrin som følge af optjening af anciennitet i henhold  

 til stk. 3 sker en gang årligt for alle prøvetagere pr. 1. april i året efter  

 det kalenderår, hvor ancienniteten er op tjent.
 Stk. 5.  

  

 Løn og  

 pensionsbidrag udbetales på grundlag af en af prøvetageren udarbejdet  

 ugentlig  

 indberetning, der skal være Plantedirektoratet i hænde senest følgende mandag  

 efter udført prøvetagningsarbejde.
 Opgørelser, der modtages for sent, bliver først honoreret  

 14 dage senere, medmindre det er godtgjort, at de er afsendt rettidigt.
§ 13.  


  

 Overarbejde Beordret og kontrollabelt overarbejde ud over 8 timer pr.  

 dag, eller 37 timer pr. uge, betragtes som overarbejde, der godtgøres med  

 afspadsering af samme varighed med tillæg af 50 pct.
 Stk. 2.  

  

 Hvis det ikke er  

 muligt at afvikle tilgodehavende afspadsering inden udløbet af det følgende  

 kvartal, ydes der i stedet overarbejdsbetaling, der beregnes på grundlag af  

 timelønnen med tillæg af 50 pct.
§ 14.  


  

 Arbejdsbestemte  

 tillæg Som godtgørelse til prøvetagere for ulemper i forbindelse  

 med bejdsede prøvepartier ydes et ureguleret tillæg på 1 kr. pr. time.
§ 15.  


  

 Opgørelse  

 af arbejdstid og tilkald Ved opgørelse af arbejdstiden for den enkelte dag  

 medregnes mindst 1½ time.
 Stk. 2.  

  

 For tilkald til  

 arbejde, som ikke er varslet senest dagen før, ydes et beløb, der svarer til  

 ½  

 timeløn i varskotillæg.
 Stk. 3.  

  

 For tilkald, til  

 hvilket der ydes varskotillæg, medregnes mindst 3 timer ved opgørelsen af  

 arbejdstiden.
§ 16.  


  

 Søgnehelligdagsbetaling Med det formål at yde prøvetagerne betaling for  

 søgnehelligdage henlægger institutionen for hver prøvetager et beløb svarende  

 til 3 1/2 pct. af prøvetagerens ferieberettigede løn.
I dette beløb er  

 indeholdt  

 feriegodtgørelse af søgnehelligdagsbetalingen.
 Det opsparede beløb opgøres for hver prøvetager ved  

 kalenderårets udgang.
 Den for hver enkelt prøvetager i kalenderåret henlagte  

 søgnehelligdagsbetaling udbetales ad 2 gange i det følgende kalenderår,  

 således  

 at 2/3 af det opsparede beløb udbetales til påske som dækning for forårets  

 søgnehelligdage og 1/3 af beløbet til jul som dækning for helligdagene i  

 forbindelse med jul og nytår.
 Ved endelig fratræden som prøvetager vil den opsparede  

 søgnehelligdagsbetaling fra Statens Centrale Lønanvisning blive overført til  

 Feriekonto.
§ 17.  


  

 Ferie De ansatte er omfattet af ferieloven, og der ydes en  

 feriegodtgørelse på 12,5 pct. af den ferieberettigede løn i optjeningsåret  

 (kalenderåret).
§ 18.  


  

 Befordringsgodtgørelse Plantedirektoratets reglement om godtgørelse til  

 prøvetagere for kørsel i egen bil ved arbejde uden for deres normale  

 arbejdssted er følgende:
1)  

 	  

    

 Prøvetageren ansættes  

 til at udføre rekvireret prøvetagning i et distrikt eller på et givet firmas  

 produktionssted.
Dette firma eller distriktskontoret betragtes som  

 prøvetagerens arbejdssted, hvortil der ikke ydes kørselsgodtgørelse.
 For kørsel i  

 eget befordringsmiddel i forbindelse med prøvetagning ud over dette firmas  

 normale  

 produktionssted ydes kørselsgodtgørelse fra arbejdsstedet til  

 prøvetagningsstedet, dog højst for de faktisk kørte kilometer.
 2)  

 	  

    

 Kørsel i eget  

 befordringsmiddel i arbejdstiden mellem lagre eller til posthus eller lign.  

 samt ved distriktsansættelse godtgøres med den til enhver tid gældende sats i  

 henhold til Finansministeriets cirkulære om godtgørelse for benyttelse af  

 eget  

 befordringsmiddel til tjenesterejser.
 Ved kørsel i  

 eget befordringsmiddel uden for arbejdstid, men i tjenstligt ærinde, ydes  

 herudover et tillæg pr. kørt kilometer på 2,13 kr. (okt. 1984 niveau).  

 Tillægget reguleres svarende til tjenestemændenes særlige tillæg.
 3)  

 	  

    

 Dette reglement  

 træder i stedet for bestemmelser om natpenge, søn- og helligdagsbetaling mv.,  

 overtidsbetaling mv., i forbindelse med kørsel uden for det normale  

 arbejdssted.
§ 19.  


  

 Opsigelsesvarsel,  

 løn under sygdom og militærtjeneste 1)  

 	  

    

 Prøvetagere kan  

 ansættes tidsbegrænset til løsning af bestemte opgaver.
Ansættelsen ophører i  

 så fald på det aftalte tidspunkt uden yderligere opsigelsesvarsel.
 Såfremt ansættelsesperioden ønskes forlænget kortvarigt på  

 grund af forhold, som ikke kunne forudses ved ansættelsen, kan opsigelse i  

 forbindelse med forlængelse af ansættelsesforholdet finde sted med 1 uges  

 varsel til udgangen af en uge.
 2)  

 	  

    

 For prøvetagere, der  

 ikke er omfattet af en tidsbegrænset ansættelseskontrakt, hvori datoen for  

 ansættelsen ophører er angivet, gælder følgende opsigelsesvarsler:
Ansættelsestid Fra arbejdsgiver Fra den ansatte Efter 3 mdr.
3 dage 3 dage Efter 6 mdr.
1 uge 3 dage Efter 1 år 3 uger 1 uge Efter 3 år 2 måneder 1 måned Efter 5 år 3 måneder 1 måned Det er forudsat, at den ansatte har været uafbrudt ansat  

 ved institutionen i de anførte tidsrum.
 3)  

 	  

    

 Varslerne i punkt 1  

 og 2 bortfalder i tilfælde af, at der midlertidigt ikke kan tilbydes  

 beskæftigelse  

 på grund af arbejdsmangel.
 4)  

 	  

    

 De i funktionærloven  

 gældende regler om løn under sygdom og afskedigelse som følge af sygdom,  

 indkaldelse til militærtjeneste samt efterløn finder anvendelse på  

 organisationsaftalens område.
 5)  

 	  

    

 Under fravær på grund  

 af sygdom, beregnes lønnen på grundlag af det antal timers beskæftigelse, som  

 den ansatte havde på samme tidspunkt året forinden.
 6)  

 	  

    

 Var der ikke  

 beskæftigelse i det pågældende firma på dette tidspunkt, beregnes lønnen  

 under  

 sygdom på grundlag af det antal timer, som afløseren er beskæftiget i den  

 sygemeldtes stilling.
 7)  

 	  

    

 Under fravær på grund  

 af sygdom kan lønnen maksimalt beregnes på grundlag af 8 timers beskæftigelse  

 pr. fraværsdag, dog maksimalt 37 timer pr. uge.
 8)  

 	  

    

 Hvis et firma  

 indstiller produktionen, vil Plantedirektoratet forsøge at finde andet  

 arbejde  

 til prøvetageren.
 9)  

 	  

    

 Prøvetagerens sygdom  

 hindrer ikke nogen af parterne i at opsige ansættelsesforholdet efter de  

 herom  

 gældende regler.
Fælles bestemmelser § 20. Konvertering af ikke-afviklet  

 overarbejde til omsorgsdage Hvis overarbejde ikke har kunnet godtgøres med  

 erstatningsfrihed, jf. §§ 5 og 13, kan den ansatte i stedet for  

 overarbejdsbetaling vælge at få den ikke-afviklede frihed godskrevet som  

 omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed,  

 der efter bestemmelsen i stk. 1 er konverteret til omsorgsdage/-timer, kan  

 ikke  

 senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maximum pr. medarbejder for antallet af  

 overarbejdstimer, der kan konverteres til omsorgsdage/-timer.
Maximum kan dog ikke fastsættes lavere  

 end et timetal svarende til i alt 10 omsorgsdage.
§ 21. Ikrafttræden og opsigelse Organisationsaftalen har virkning fra 1. april 1995 og kan  

 af parterne opsiges med 3 måneders varsel til en 31. marts, dog tidligst 31.  

 marts 1997.
København, den 18. januar 1996 Dansk Funktionær Forbund Tommy Hansen Finansministeriet P.M.V.
 E.B.
Henrik Bo Nielsen Bilag 1 Protokollat om betaling til plantekontrollører for  

 rådighedstjeneste Der kan mellem Plantedirektoratet og tillidsrepræsentanten  

 for plantekontrollørerne indgås aftale om betaling for rådighedstjeneste.
Ved tilkald under rådighedsvagt på lørdage, søn- og  

 helligdage godtgøres overarbejde med et tillæg på 100 pct.
Der ydes i så fald  

 ikke natpenge eller godtgørelse for arbejde på lørdage, søn- og helligdage  

 efter de for tjenestemænd gældende regler.
København, den 18. januar 1996 Dansk Funktionær Forbund Tommy Hansen Finansministeriet P.M.V.
 E.B.
