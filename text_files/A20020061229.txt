Bekendtgørelse af lov om støtte  

 til de små øsamfund (Østøtteloven) Herved bekendtgøres lov om støtte til de  

 små øsamfund, jf. lovbekendtgørelse nr. 216 af 15. april  

 1987 med de ændringer, der følger af § 28 i lov nr. 380 af  

 6. juni 1991, lov nr. 294 af 27. april 1994 og § 7 i lov nr. 1094 af 29.  

 december 1997.
§ 1. (Ophævet) § 2. (Ophævet) § 3. (Ophævet) § 4. Miljøministeren kan i særlige  

 tilfælde yde støtte til gennemførelsen af  

 forsøgsordninger, projekter m.v., der har betydning for sikring af  

 levevilkårene på de enkelte øer.
Endvidere kan  

 miljøministeren yde støtte til driften af sekretariatet for  

 »Sammenslutningen af Danske Småøer«.
Støtten kan ydes som  

 tilskud eller lån.
 Stk. 2. Miljøministeren kan fastsætte  

 nærmere vilkår og betingelser for tildeling af støtte.
 Stk. 3. Misligholdte statslån kan med tillæg af  

 renter og omkostninger inddrives ved udpantning.
 Stk. 4. Misligholdte statslån kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige  

 beløb ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven.
Stk. 5. Miljøministeren kan fastsætte  

 nærmere regler om fremgangsmåden i forbindelse med  

 lønindeholdelsen, herunder om straf af bøde for  

 overtrædelse af reglerne.
For overtrædelser, der begås af  

 et aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
 Stk. 6. Hypotekbanken kan indhente de oplysninger hos  

 skattemyndigheder og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb efter stk. 1, herunder oplysninger om indkomst-  

 og formueforhold.
Stk. 7. De beløb, som miljøministeren kan yde  

 til forsøgsordninger, projekter m.v. og til driften af sekretariatet  

 for "Sammenslutningen af Danske Småøer",  

 fastsættes på de årlige bevillingslove.
Uforbrugte midler  

 til forsøgsordninger, projekter m.v. kan overføres til  

 følgende finansår.
 § 5. Miljøministeren kan bemyndige en under  

 ministeriet oprettet styrelse eller tilsvarende institution til at  

 udøve de beføjelser, der i denne lov er tillagt  

 ministeren.
 Stk. 2. Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes  

 for ministeren.
 Stk. 3. Hypotekbankens afgørelser efter § 4,  

 stk. 3-6, kan indbringes for finansministeren.
 § 6. Loven træder i kraft den 1. januar  

 1984.
 § 7. Loven gælder ikke for  

 Færøerne og Grønland.
 § 8. (Ophævet).
 Lov nr. 147 af 25. marts 1987 om ændring af lov om støtte til  

 de små øsamfund, der bl.a. ændrer lovens § 4  

 indeholder følgende ikrafttrædelsesbestemmelse:
§ 2 Loven træder i kraft den 1. juli 1987. § 1, nr. 2, om tilskud  

 til færgedriften og § 1, nr. 3, træder dog først i  

 kraft den 1. januar 1988.
 Lov nr. 380 af 6. juni 1991 der i § 28 indeholder ændringer af  

 østøttelovens §§ 4 og 5 indeholder følgende  

 ikrafttrædelsesbestemmelse:
§ 33 Loven træder i kraft ved bekendtgørelsen i Lovtidende og  

 finder også anvendelse på fordringer forfaldne før lovens  

 ikrafttræden.
Loven blev offentliggjort den 7. juni 1991.
 Lov nr. 294 af 27. april 1994 om ændring af lov om støtte til  

 de små øsamfund, som ændrer lovens §§ 2, 4 og 5,  

 indeholder følgende ikrafttrædelsesbestemmelse:
§ 2 Loven træder i kraft dagen efter bekendtgørelsen i  

 Lovtidende.
Loven blev offentliggjort den 28. april 1994.
 Lov nr. 1094 om trafikstøtte til de mindre øer, der i  

 § 7 ophæver østøttelovens §§ 1-3, indeholder  

 følgende ikrafttrædelsesbestemmelse:
§ 6 Loven træder i kraft den 1. januar 1998.
