Bilag 1 Bekendtgørelse om ændring af den fortegnelse over valgkredse, der er optaget som bilag 1 til lov om valg til Folketinget I medfør af § 8, stk. 5, i lov om valg til Folketinget, jf. lovbekendtgørelse nr. 145 af 24. februar 2009, fastsætter indenrigs- og sundhedsministeren følgende:
 § 1. Fortegnelsen over Folketingets valgkredse ændres for så vidt angår 4. kreds, Århus Øst, Østjyllands Storkreds, og præciseres for så vidt angår 5. kreds, Silkeborg Nord, Vestjyllands Storkreds, som angivet i bilag 1 til bekendtgørelsen.
 § 2. Bekendtgørelsen træder i kraft den 15. januar 2011.
