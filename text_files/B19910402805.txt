 Gasreglementets afsnit C-2 er fastsat i henhold til §§15, 17 og 19 stk. 2  

 i lov nr. 250 af 8. juni 1978 om gasinstallationer og installationer i  

 forbindelse med vand- og afløbsledninger.
 Afsnit C-2 omfatter bestemmelser om konstruktion, funktion og mærkning af  

 gasmateriel, herunder bestemmelser der gennemfører Rådets direktiv nr.  

 90/396, EF-tidende L196 side 15.
 Afsnit C-2 indgår i regelkomplekset i Gasreglementets afsnit C, der  

 indeholder:
 C-1 Bestemmelser om overensstemmelsesvurdering, salg,  

 markedsføring og ibrugtagning af gasmateriel.
 C-2 Bestemmelser om konstruktion, funktion og mærkning af  

 gasmateriel.
 C-3 Bestemmelser om typeafprøvning.
 C-4 Bestemmelser om typeoverensstemmelse ved stikprøvekontrol.
 C-5 Bestemmelser om typeoverensstemmelse ved anvendt  

 kvalitetsstyringssystem for produktion og slutkontrol.
 C-6 Bestemmelser om typeoverensstemmelse ved anvendt  

 kvalitetssystem for slutkontrol.
 C-7 Bestemmelser om verifikation.
 C-8 Bestemmelser om enhedsverifikation.
 C-9 Bestemmelser om markedskontrol.
 C-10 Bestemmelser om gasleverandører.
Boligministeriet Den 20. juni 1991 Bestemmelser om konstruktion, funktion og mærkning af gasmateriel 1. Gyldighedsområde 2. Klassifikation af gasmateriel 3. Bestemmelser for gasmateriel 4. Straffe, ikrafttrædelses- og overgangsbestemmelser 1. GYLDIGHEDSOMRÅDE OG TERMINOLOGI 1.1. Gyldighedsområde 1.1.1. Dette reglement omfatter bestemmelser for gasmateriel, dets  

 konstruktion, funktion og mærkning i henhold til §§ 15, 17 og 19 stk. 2 i lov  

 nr. 250 af 8. juni 1978.
 Reglementet indeholder bestemmelser, der gennemfører Rådets direktiv nr.  

 90/396, EF-tidende L 196, s.15.
 1.1.2. Bestemmelserne gælder for alt gasmateriel i  

 forbrugerinstallationer, fra og med tilslutning til hovedledning eller  

 F-gasbeholder (tank eller flaske), dog kun for gasmateriel med maksimalt  

 tilladeligt driftstryk mindre end eller lig 16 bar.
 1.1.3. For så vidt angår gasforbrugende apparater omfattet af  

 EF-direktivet 90/396/EØF skal dette direktiv følges.
 DGP er i henhold til direktivets artikel 9 udpeget som dansk bemyndiget  

 organ.
 1.1.4. Bestemmelser om overensstemmelsesvurdering af gasmateriel fremgår  

 af Gasreglementets afsnit C-1.
 1.1.5. Bestemmelser om overensstemmelsesvurderingens enkelte elementer  

 fremgår af Gasreglementets afsnit C-3 til C-8.
1.2. Terminologi Gasmateriel Herved forstås dels komponenter i gasinstallationer med gasteknisk  

 funktion og dels komponenter beregnet til selve opbygningen af  

 gasinstallationer.
 Den gastekniske funktion omfatter dels regulering og styring af gasmængden  

 og dels forbrændingstekniske forhold i forbindelse med gasbrænderarrangement  

 og deres montering i forbrændingskamre.
Gasforbrugende apparat Herved forstås gasmateriel, hvori varme udvikles ved forbrænding af gas.
Delkomponent Herved forstås sikkerheds-, kontrol- og justeringsanordninger, der er  

 beregnet til indbygning i et gasforbrugende apparat eller til montering med  

 henblik på at udgøre et gasapparat.
2. KLASSIFIKATION AF GASMATERIEL 2.1. Generelt Gasmateriel klassificeres i henhold til anvendelsesformål og de mulige  

 driftstilstande, materiellet vil blive udsat for.
 Gasmateriel opdeles i:
- materiel, som indgår i forbrugerens forsyningsanlæg - gasforbrugende apparater og tilhørende udstyr.
2.2. Klassifikation af gasmateriel, som indgår i forbrugernes  

 forsyningsanlæg 2.2.1. I relation til det maksimale driftstryk på gasinstallationer  

 klassificeres gasmateriel i følgende klasser:
 2.2.2. For regulatorer er fortrykket bestemmende for klassifikationen, og  

 gasmateriel til flydende gas henregnes til klasse 16 ved normale  

 temperaturpåvirkninger.
2.3. Klassifikation af gasforbrugende apparater og tilhørende udstyr 2.3.1. Gasforbrugende apparater og tilhørende udstyr klassificeres ud fra:
- den anvendte gaskvalitet, muligheden for evt. omstilling til anden  

 gaskvalitet og apparatets tilslutningstryk - det maksimale tilslutningstryk.
 2.3.2. I relation til gaskvaliteten klassificeres de gasforbrugende  

 apparater i kategorier efter de gasfamilier, som apparaterne kan anvendes  

 til.
 Følgende kategorier kan anvendes:
 Kategori I 2H apparater beregnet til naturgas, gruppe H alene.
 Kategori I 3 apparater beregnet til F-gas alene.
 Kategori II 12H apparater beregnet til bygas og naturgas, gruppe  

 H.
 Kategori II 2H3 apparater beregnet til naturgas, gruppe H og  

 F-gas.
 2.3.3. For gasforbrugende apparater med tilslutningstryk <=35 mbar kan  

 nedenstående tabel over angivne tilslutningstryk anvendes.
 2.3.4. Ved større gasinstallationer klassificeres selve brænderen i  

 henhold til pkt. 2.3.2. suppleret med:
- en brændergruppe, beregnet til kloak- og biogasser - en brændergruppe, beregnet til andre gas/luftblandinger.
 2.3.5. Afspærringsventiler, filtre, regulatorer,  

 gas/luftblandearrangementer, magnetventiler m.m. i forbindelse med  

 armaturgrupper til det gasforbrugende udstyr klassificeres i afhængighed af  

 det maksimale driftstryk, som anført under pkt. 2.2.1.
3. BESTEMMELSER FOR GASMATERIEL 3.1. Generelle bestemmelser 3.1.1. Gasmateriel skal være konstrueret og fremstillet således, at det  

 kan anvendes sikkert og ved normal anvendelse ikke frembyder fare for  

 mennesker, husdyr og ejendom.
 3.1.2. Gasmateriel skal kunne installeres i overensstemmelse med kravene i  

 Gasreglementets afsnit A og B, og skal være beregnet til anvendelse med de i  

 bilag 1A til Gasreglementets afsnit A angivne gaskvaliteter.
 3.1.3. Ved markedsføring af gasmateriel skal det:
- ledsages af en teknisk anvisning til installatøren, - ledsages af en brugs- og vedligeholdelsesanvisning til brugeren, - også på emballagen være mærket med relevante advarsler.
 Anvisningerne og advarslerne skal udfærdiges på dansk.
 3.1.4. Den tekniske anvisning til installatøren skal indeholde alle de  

 installations-, justerings- og vedligeholdelsesanvisninger, der er nødvendige  

 for korrekt udførelse af disse opgaver og for en sikker anvendelse af  

 gasmateriellet.
 3.1.5. Brugs- og vedligeholdelsesanvisningen til brugeren skal indeholde  

 alle de nødvendige oplysninger for en sikker anvendelse og skal især gøre  

 brugeren opmærksom på eventuelle indskrænkninger i anvendelsen.
 3.1.6. Advarslerne på apparatet og emballagen skal på utvetydig måde  

 angive gastype, tilslutningstryk og eventuelle indskrænkninger i anvendelsen.
 3.1.7. Et udstyr bestemt til anvendelse i et apparat skal være konstrueret  

 og fremstillet på en sådan måde, at det fungerer korrekt ved den tilsigtede  

 brug, når det er monteret i overensstemmelse med den tekniske  

 installationsanvisning.
 3.1.8. Installations-, justerings-, drifts- og  

 vedligeholdelsesanvisningerne skal leveres sammen med udstyret.
3.2. Materialer 3.2.1. Materialer skal være egnet til formålet og kunne modstå de  

 mekaniske, kemiske og termiske påvirkninger, de normalt vil blive udsat for.
 3.2.2. De materialeegenskaber, som har betydning for sikkerheden, skal  

 garanteres af fabrikanten eller leverandøren.
3.3. Konstruktion og funktion af gasmateriel, der indgår i  

 forbrugernes forsyningsanlæg 3.3.1. Gasmateriellets trykbærende dele skal have en styrke, der mindst  

 svarer til den pågældende trykklasse.
 Materiellet skal kunne tilsluttes gasinstallationen med en godkendt  

 samlingsmetode efter Gasreglementets bestemmelser for den pågældende  

 installation.
 3.3.2. Alle de i gasmateriellet anvendte materialer, herunder  

 pakningsmaterialer og membraner, skal kunne modstå påvirkninger fra den  

 anvendte gaskvalitet.
 3.3.3. Gasførende dele i gasmateriellet skal i sig selv være gastætte i  

 forhold til omgivelserne, idet tætheden ikke må være afhængig af regelmæssig  

 tilspænding.
 Gasmateriel med afspærringsfunktion skal endvidere kunne garantere den  

 indre tæthed ved gasmateriellet.
 3.3.4. Fastmonteret gasmateriel til udendørs brug skal kunne fungere i  

 temperaturområdet -20 grader C til +50 grader C.
3.4. Konstruktion og funktion af gasforbrugende apparater 3.4.1. Generelt 3.4.1.1. Apparatet skal være fremstillet således, at der ved normal  

 anvendelse ikke opstår ustabilitet, formforandringer, brud eller slid, der  

 formindsker sikkerheden.
 3.4.1.2. Kondensering under opstart og/eller drift må ikke formindske  

 sikkerheden ved anvendelse.
 3.4.1.3. Apparatet skal være konstrueret og fremstillet således, at  

 risikoen for eksplosion ved ydre brandpåvirkninger reduceres mest muligt.
 3.4.1.4. Apparatet skal være fremstillet således, at indtrængning af vand  

 og utilsigtet indtrængning af luft i de gasførende dele ikke finder sted.
 3.4.1.5. I tilfælde af normal variation i tilførslen af hjælpeenergi skal  

 apparatet fortsat fungere sikkert.
 3.4.1.6. Unormale variationer eller afbrydelser i tilførslen af  

 hjælpeenergi eller genetablering af denne tilførsel må ikke kunne udgøre en  

 risiko.
3.4.1.7. Apparatet skal være konstrueret og fremstillet således, at  

 elektriske risici forebygges.
Dette krav opfyldes, hvis sikkerhedskravene i  

 forbindelse med elektriske risici i direktiv 73/23/EØF opfyldes.
 3.4.1.8. Samtlige dele af et apparat, som er under tryk, skal uden  

 deformationer, der kan udgøre en sikkerhedsrisiko, kunne modstå de mekaniske  

 og termiske påvirkninger, de udsættes for.
 3.4.1.9. Et apparat skal være konstrueret og fremstillet på en sådan måde,  

 at en fejl i sikkerheds-, kontrol- og justeringsanordning ikke kan udgøre en  

 sikkerhedsrisiko.
 3.4.1.10. Når et apparat er udstyret med sikkerheds- og  

 justeringsanordninger, må sikkerhedsanordningernes funktion ikke  

 besværliggøres af justeringsanordningerne.
 3.4.1.11. Alle dele af et apparat, som monteres eller justeres ved  

 fabrikationen, og som ikke skal kunne betjenes af brugeren og installatøren,  

 skal være passende beskyttet.
3.4.1.12. Håndtag eller betjenings- eller justeringsanordninger skal være  

 tydeligt afmærkede og give sådanne oplysninger, som er nødvendige for at  

 undgå forkerte manøvrer.
De skal udformes således, at de forhindrer  

 utilsigtet betjening.
3.4.2. Udslip af uforbrændt gas 3.4.2.1. Et apparat skal være fremstillet således, at udsivning af gas er  

 begrænset til en mængde, der ikke medfører nogen risiko.
 3.4.2.2. Apparaterne skal være fremstillet således, at gasudstrømningen  

 under tænding og gentænding samt efter slukning af flammen er af så begrænset  

 omfang, at en farlig ansamling af uforbrændt gas i apparaterne undgås.
 3.4.2.3. Apparater, der er bestemt til anvendelse i lokaler, skal være  

 udstyret med en særlig anordning (flammeovervågning), som hindrer en farlig  

 ansamling af uforbrændt gas i lokalerne.
 Apparater, der ikke er udstyret med en sådan anordning, må kun anvendes i  

 lokaler med tilstrækkelig udluftning således, at en farlig ansamling af  

 uforbrændt gas hindres.
 Der henvises til Gasreglementets afsnit A og B.
 Apparater til storkøkkener og apparater, der anvender gas med indhold af  

 giftige stoffer, skal være forsynet med den nævnte anordning.
3.4.3. Tænding Et apparat skal være fremstillet således, at der ved normal anvendelse:
- sker en jævn tænding og gentænding, - sker overtænding.
3.4.4. Forbrænding 3.4.4.1. Et apparat skal være fremstillet således, at flammen ved normal  

 anvendelse er stabil, og at forbrændingsprodukterne ikke indeholder  

 uacceptable koncentrationer af sundhedsskadelige stoffer.
 3.4.4.2. Et apparat skal være fremstillet således, at et uforudset udslip  

 af forbrændingsprodukter ikke vil forekomme ved normal anvendelse.
 3.4.4.3. Et apparat, der er forbundet med aftræk for  

 forbrændingsprodukter, skal være fremstillet således, at der under unormale  

 trækforhold ikke sker en udstrømning af forbrændingsprodukter i farlige  

 mængder i det pågældende lokale.
 Der henvises til Gasreglementets afsnit A.
 3.4.4.4. Varmeapparater uden aftræk til anvendelse i boliger må ikke  

 forårsage en kuliltekoncentration i det pågældende rum, som kan medføre  

 sundhedsrisiko for personer, der udsættes herfor, under hensyntagen til den  

 påregnede varighed af udsættelsen.
 Der henvises til Gasreglementets afsnit A.
3.4.5. Rationel energiudnyttelse Et apparat skal være fremstillet således, at energien udnyttes rationelt,  

 på en måde der svarer til det aktuelle videnskabelige og tekniske niveau og  

 under hensyntagen til de sikkerhedsmæssige aspekter.
3.4.6. Temperatur 3.4.6.1. Dele af et apparat, som er bestemt til at blive anbragt nær ved  

 gulvet eller andre overflader, må ikke nå temperaturer, som udgør en fare for  

 omgivelserne.
 3.4.6.2. Betjeningsknapper og -håndtag på apparaterne må ikke blive så  

 varme, at de udgør en fare for brugeren.
 3.4.6.3. Bortset fra overflader eller dele, som skal overføre varme, må  

 overfladetemperaturen på udvendige dele af et apparat, som er beregnet til  

 anvendelse i boliger, under driften ikke udgøre en fare for brugeren, og især  

 for børn, hvis reaktionstid der må tages passende hensyn til.
3.4.7. Fødevarer og vand til sanitære formål Uden at tilsidesætte EF-forskrifterne på området må materialer og  

 komponenter, som er anvendt til fremstilling af et apparat, og som kan komme  

 i berøring med fødevarer eller vand til sanitære formål, ikke forringe  

 kvaliteten af disse fødevarer eller dette vand.
3.4.8. Mærkning Gasmateriel, herunder gasforbrugende apparater med tilhørende udstyr skal  

 være forsynet med en holdbar mærkning, der mindst skal indeholde de  

 informationer, der er nødvendige for apparatets korrekte indregulering.
 Der henvises til Gasreglementets afsnit C-1.
4. STRAFFE-, IKRAFTTRÆDELSES- OG OVERGANGSBESTEMMELSER 4.1. Straffebestemmelser 4.1.1. Overtrædelse af bestemmelserne i dette Gasreglementets afsnit C-2  

 straffes med bøde.
 4.1.2. For overtrædelser, der begås af aktieselskaber, andelsselskaber  

 eller lignende, kan der pålægges selskabet som sådan en bødestraf, jfr. §19,  

 stk. 3 i lov nr. 250 af 8. juni 1978.
 4.1.3. Forældelsesfristen for straffeansvar er 10 år, jfr. §19, stk. 4 i  

 lov nr. 250 af 8. juni 1978.
4.2. Ikrafttrædelsesbestemmelser 4.2.1. Dette Gasreglementets afsnit C-2 træder i kraft den 1. januar 1992  

 med de modifikationer, der fremgår af afsnit 4.3.
 4.2.2. Fra samme dato ophæves Gasreglementets afsnit C af 1. januar 1983.
4.3. Overgangsbestemmelser 4.3.1. Kravet i pkt. 3.4.2.3. om en særlig anordning (flammeovervågning)  

 på alle gasapparater træder, for så vidt angår kogeblus på gaskomfurer til  

 husholdningsanlæg, først i kraft den 1. juli 1992.
 4.3.2. Kravet i pkt. 3.4.4.3. om særlig anordning (aftrækssikring) på  

 gasapparater med åbent forbrændingskammer træder først i kraft den 1. juli  

 1992.
