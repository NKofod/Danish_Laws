Bekendtgørelse om ændring af bekendtgørelse om salmonella hos svin (Digital kommunikation) § 1 I bekendtgørelse nr. 404 af 8. maj 2012 om salmonella hos svin, foretages følgende ændring:
 1. Indledningen affattes således:
»I medfør af § 4, § 5, stk. 1, § 36, stk. 1, § 37, stk. 3, § 39, stk. 1, § 40, stk. 1, § 45, stk. 1 og 2, § 49, § 50, § 51, § 54, stk. 5, § 59 a og § 60, stk. 3 og 5, i lov om fødevarer, jf. lovbekendtgørelse nr. 467 af 15. maj 2014, og § 26, § 27, stk. 2, § 29, § 30, stk. 1, § 33, stk. 1, § 34, stk. 1, § 36, § 53, stk. 1 og 2, § 58, stk. 1 og 2, § 66 a og § 70, stk. 3, i lov om hold af dyr, jf. lovbekendtgørelse nr. 466 af 15. maj 2014 fastsættes:« 2. Efter kapitel 9 indsættes:
»Kapitel 9 a Digital kommunikation § 33 a.
Kommunikation fra Fødevarestyrelsen foregår digitalt i følgende tilfælde, jf. dog stk. 2:
1) ved fremsendelse af resultater af kødsaftsprøver, jf. § 7, 2) ved fremsendelse af meddelelse af indberetningspligt, jf. § 10, stk. 1, 3) ved fremsendelse af meddelelse af krav om kortlægning af smågriseproducerende besætning, jf. § 10, stk. 3 og 4, 3) ved fremsendelse af krav om kortlægning af avls- og opformeringsbesætninger, jf. § 15, stk. 2 eller 4) ved fremsendelse af meddelelse af krav om særslagtning, jf. § 12.
Stk. 2. Fødevarestyrelsen kan dispensere fra stk. 1, når helt særlige forhold taler derfor.
Fødevarestyrelsen kan tidsbegrænse dispensationen.« § 2 Bekendtgørelsen træder i kraft den 1. juni 2014.
