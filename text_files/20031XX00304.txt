Skriftlig fremsættelse (10. marts 2004) Aage Frandsen  

  

 (SF):
 Som ordfører for forslagsstillerne tillader jeg mig herved for  

 Folketinget at fremsætte:
Forslag til  

 folketingsbeslutning om åbenhed om bidrag fra privatpersoner, organisationer,  

 virksomheder m.v. til partier, lister og kandidater (Beslutningsforslag nr.
B 146).
Der er almindelig enighed om, at penge til reklamer m.v. i  

 en valgkamp har betydning for valgets udfald.
Ellers var der givetvis ikke så  

 mange, der ville bruge så mange penge i valgkampen, som tilfældet er.
Det  

 bliver betragtet som en slags investering.
At partier og kandidater gør  

 opmærksom på sig i en valgkamp, er kun naturligt og kan opfattes som et  

 oplysningsarbejde.
Men når politiske partier i Danmark kastes mange millioner  

 kroner ind i valgkampen, og når nogle kandidater kaster tusinder af kroner  

 ind  

 i valgkampen, har vi et demokratisk problem.
Hvis valgets udfald kan blive  

 bestemt af, hvem der har flest penge, har folkestyret for alvor et problem.
Der har været tanker fremme om, at der burde være forbud mod  

 at yde tilskud af en vis størrelse til politiske partier og kandidater for  

 derved at stille partierne og kandidaterne således, at valgets resultat ikke  

 i  

 for høj grad bliver bestemt af pengepungen.
Forslagsstillerne vil ikke  

 afvise,  

 at det kan blive nødvendigt, hvis uligheden på dette område fortsat øges.
Men i stedet for dette indgreb har forslagsstillerne  

 foreslået fuld åbenhed med hensyn til, hvor pengene kommer fra til partier,  

 lister og kandidater.
Så kan vælgerne se, hvilke pengestrømme der flyder, og  

 selv foretage vurderinger af, om der eventuelt er sammenhæng mellem tilskud  

 til  

 partier og kandidater og den politik, der bliver ført i praksis.
Argumentet  

 imod fuld åbenhed har hidtil været, at den vil afholde nogle fra at yde  

 bidrag.  

 Det kan selvfølgelig ikke udelukkes.
Men hvis der er nogle, der ikke vil stå  

 åbent frem, er det måske netop udtryk for, at det er godt, at vi får åbenhed.  

 Der burde ikke være nogen, der havde noget at skjule.
Bortset fra  

 bagatelgrænser på henholdsvis 5.000 kr. og 1.000 kr. mener SF at der skal  

 være  

 fuld åbenhed.
