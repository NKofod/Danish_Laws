Bekendtgørelse af lov om  

 VækstFonden Herved bekendtgøres lov om VækstFonden, jf.  

 lovbekendtgørelse nr. 672 af 20. december 2000 med de ændringer,  

 der følger af § 2 i lov nr. 1286 af 20. december 2000 og lov nr. 105  

 af 13. februar 2001.
Kapitel 1 Fondens oprettelse og formål § 1. VækstFondens formål er at fremme  

 innovation og fornyelse i erhvervslivet for derigennem at opnå  

 større samfundsøkonomisk afkast.
Stk. 2. Miljømæssige og etiske aspekter  

 inddrages ved, at ansøgere skal oplyse, hvilke etiske og  

 miljømæssige overvejelser de har gjort sig om de aktiviteter,  

 der søges medfinansieret.
Det skal indgå som et positivt element  

 i vurderingen af ansøgninger om medfinansiering af udviklingsprojekter  

 som nænt i § 2, stk. 1, og udviklingsselskaber som nævnt i § 2,  

 stk. 2, hvis ansøgere kan dokumentere, at der er tale om udvikling af  

 et mere miljøvenligt produkt eller produktionsproces, eller at der er  

 tale om et økologisk alternativ.
 § 2. VækstFondens formål tilgodeses  

 gennem medfinansiering af især små og mellemstore virksomheders  

 omkostninger til gennemførelse af perspektivrige og risikobetonede  

 udviklingsprojekter inden for følgende områder:
 1)	Forskning og udvikling af produkter, produktionsmetoder eller  

 serviceydelser.
 2)	Markedsudvikling.
 Stk. 2. VækstFondens formål tilgodeses  

 ligeledes gennem medfinansiering af udviklingsselskaber.
 Stk. 3. Ved udviklingsselskaber forstås selskaber,  

 der tilfører kapital og kompetence til innovation og fornyelse af  

 enkeltvirksomheder, og som opnår medfinansiering fra VækstFonden  

 i medfør af denne lov.
Stk. 4. VækstFondens formål tilgodeses  

 endvidere gennem lånegarantier for pengeinstitutters udlån til  

 udviklingsaktiviteter i mindre virksomheder.
Garantierne kan ydes til  

 virksomheder, som igangsætter udviklingsaktiviteter inden for  

 innovation eller markeds- og organisationsudvikling.
Stk. 5. Erhvervsministeren kan desuden give  

 VækstFonden adgang til at udstede lånegarantier til  

 medfinansiering af jobskabelse på særlige vilkår i  

 virksomheder.
Erhvervsministeren fastsætter nærmere regler  

 herom.
Stk. 6. Medfinansiering kan ydes til  

 udviklingsaktiviteter med et langt eller mellemlangt sigte, som ikke uden  

 fondens medvirken vil kunne ventes gennemført, eller som vil blive  

 væsentligt fremskyndet som følge af medfinansieringen.  

 VækstFondens stillingtagen til udviklingsaktiviteter skal ske  

 uafhængigt af, om den virksomhed, der søger medfinansiering,  

 helt eller delvis ejes af et udviklingsselskab, som VækstFonden har  

 medfinansieret.
Udvikling og markedsføring af fysiske og immaterielle  

 produkter kan opnå medfinansiering.
 Stk. 7. Til medfinansiering af udviklingsaktiviteter kan  

 VækstFonden anvende et eller flere af følgende  

 finansieringsinstrumenter:
1)	Tilskud 2)	lån med forskellige former for  

 tilbagebetalingsvilkår, 3)	kapitalindskud, herunder erhvervelse af aktier, 4)	garantier og 5)	andre lignende finansieringsinstrumenter, hvorom erhvervsministeren  

 fastsætter nærmere bestemmelser efter forslag fra  

 VækstFonden.
 Stk. 8. Fonden skal i forbindelse med medfinansieringen  

 kunne henvise til kvalificeret og uafhængig ledelsesmæssig  

 rådgivning.
 Stk. 9. Erhvervsministeren fastsætter efter  

 drøftelse med VækstFonden bestemmelser for medfinansieringen,  

 herunder for anvendelse af finansieringsinstrumenterne.
Stk. 10. VækstFonden kan med henblik på at  

 understøtte finansieringen af udviklingsprojekter tage initiativer,  

 der sigter på at formidle kontakt mellem private investorer og  

 små og mellemstore virksomheder.
VækstFonden kan opkræve  

 gebyrer til dækning af omkostninger i denne forbindelse.  

 VækstFonden kan tage andre initiativer, som kan understøtte  

 fondens muligheder for at fremme udviklingen af et velfungerende marked for  

 finansiering af innovation og fornyelse.
Stk. 11. Erhvervsministeren kan henlægge  

 varetagelsen af andre statslige erhvervsfremmeordninger vedrørende  

 formidling af risikovillig kapital til innovation og fornyelse til  

 VækstFonden.
Lovens bestemmelser finder anvendelse ved administration  

 af disse ordninger.
Kapitel 2 Fondens ledelse § 3. Fonden ledes af en bestyrelse bestående  

 af en formand og fem andre medlemmer.
Formanden og de øvrige  

 bestyrelsesmedlemmer udpeges af erhvervsministeren for indtil tre år ad  

 gangen og kan udpeges i alt to gange.
Tre medlemmer udpeges efter indstilling  

 fra Erhvervsudviklingsrådet.
Bestyrelsen sammensættes  

 således, at der er repræsenteret bred erhvervsmæssig  

 indsigt inden for ledelse, afsætning, finansiering og  

 ventureinvestering, arbejdsmarkedsforhold, teknologi samt de særlige  

 forhold, der knytter sig til små og mellemstore virksomheder.
Stk. 2. VækstFonden er samlokaliseret med  

 Erhvervsfremme Styrelsen.
Til administration af fonden etablerer bestyrelsen  

 et selvstændigt sekretariat.
Fondens daglige ledelse varetages af en  

 direktør, der refererer til bestyrelsen.
Fondens direktør  

 udnævnes af erhvervsministeren efter indstilling fra bestyrelsen.
Stk. 3. Bestyrelsen træffer afgørelse om  

 finanseringstilsagn på grundlag af indstilling fra fondens sekretariat.  

 Bestyrelsen kan fastsætte nærmere regler for henlæggelse af  

 visse afgørelser til sekretariatet.
Bestyrelsens afgørelser er  

 endelige.
 Stk. 4. Bestyrelsen skal forvalte fondens midler til  

 størst mulig gavn for fondens formål.
 Stk. 5. Bestyrelsen skal i forvaltningen af fondens  

 midler sigte mod, at egenkapitalen udgør mindst 1,70 mia. kr.  

 Egenkapitalen kan anvendes aktivt til medfinansiering til gavn for  

 erhvervsudviklingen.
 Stk. 6. Fondens bestyrelse aflægger årligt et  

 regnskab samt en beretning om sin virksomhed til erhvervsministeren.  

 VækstFondens bestyrelse udarbejder en gang årligt et regnskab og  

 budget for garantier udstedt i medfør af § 2, stk. 4 og 5.
Stk. 7. VækstFonden kan fastsætte et  

 årligt gebyr til dækning af fondens administrationsomkostninger,  

 som udviklingsselskaber skal betale for at være omfattet af garantier  

 fra VækstFonden.
Endvidere kan VækstFonden fastsætte en  

 årlig garantipræmie under hensyn til den risiko, der er forbundet  

 med garantien set i forhold til det samfundsøkonomiske perspektiv.
For  

 garantier ydet efter § 2, stk. 4 og 5, kan VækstFonden opkræve en  

 skiftelsesprovision og en årlig garantipræmie.
 § 4. Erhvervsministeren fastsætter  

 nærmere bestemmelser for fondens virksomhed, herunder bestemmelser om  

 fondens tilknytning til de øvrige erhvervsfremmesystem.
Stk. 2. VækstFonden kan tildele udvalgte  

 pengeinstitutter en beløbsramme, inden for hvilken de kan udstede  

 garantier efter lovens § 2, stk. 4 og 5. VækstFonden kan forlange alle  

 oplysninger om lånegarantiforholdet meddelt.
VækstFonden kan  

 fastsætte nærmere retningslinjer for administration af disse  

 beløbsrammer.
§ 4a.
Op til 20 pct. af tilskud efter § 2, stk. 7,  

 litra a, kan tilbageholdes og anvendes til modregning med virksomhedens  

 eventuelle restancer til det offentlige.
§ 4b.
Finansstyrelsen kan med tillæg af  

 renter og omkostninger inddrive fondens tilgodehavende efter misligholdte  

 garantier, ydet efter § 2, stk. 4 og 5, ved udpantning.
Inddrivelse kan  

 endvidere ske ved indeholdelse i løn m.v. hos den  

 pågældende samt hos personer, der har påtaget sig en  

 kautionsforpligtigelse for fondens tilgodehavende, efter reglerne for  

 inddrivelse af personlige skatter i kildeskatteloven.
 Stk. 2. Erhvervsministeren kan fastsætte  

 nærmere regler om fremgangsmåden i forbindelse med  

 lønindeholdelse efter stk. 1, herunder regler om klageadgang og  

 klagefrist.
Stk. 3. Finansstyrelsen kan indhente de oplysninger hos  

 skattemyndighederne og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb ved lønindeholdelse efter stk. 1, herunder  

 oplysninger om indkomst- og formueforhold.
Oplysningerne kan overføres  

 elektronisk.
Kapitel 3 Fondens midler § 5. Fondens indskudskapital tilvejebringes gennem  

 indskud fra staten.
Herudover kan fonden modtage gaver.
Stk. 2. Inden for en bevillingsramme fastsat på  

 finansloven tilføres VækstFonden kapitalindskud fra starten for  

 budgetterede underskud og administrationsudgifter for garantier ydet efter §  

 2, stk. 4 og 5, i det pågældende år.
VækstFonden  

 hæfter med sin egenkapital for ikke budgetterede underskud på  

 garantierne.
Staten hæfter dog for de udstedte garantier, hvis  

 garantiforpligtelserne ikke kan dækkes af VækstFondens  

 egenkapital.
 § 6. Den del af indskudskapitalen, der ikke  

 anvendes aktivt i medfinansieringen, placeres i værdipapirer m.v. til  

 højest mulig forrentning kombineret med en betryggende sikkerhed.
 Stk. 2. Afkastet af VækstFondens midler,  

 tilbagebetalte ydelser, renteindtægter og lignende indgår i  

 fonden.
 Stk. 3. Udgifterne til fondens administration afholdes af  

 fondens midler.
§ 6A.
VækstFonden modtager den del af  

 afgiften som nævnt i ligningslovens § 28 A, stk. 3, som betales ved  

 aflevering eller ved deponering af aktier.
Stk. 2. Et selskab, som vælger deponering efter  

 ligningslovens § 28 A, stk. 3, nr. 3, skal til brug for deponeringen oprette  

 et depot i et pengeinstitut eller hos en anden værdipapirhandler  

 omfattet af lov om værdipapirhandel m.v.
Der kan ikke foretages  

 udlæg i eller ske overdragelse, pantsætning eller anden  

 økonomisk råden over de deponerede aktier.
 Stk. 3. Selskabet bevarer ejendomsretten til de  

 deponerede aktier, idet følgende rettigheder m.v. dog tilkommer  

 VækstFonden:
 1)	Udbytte af de deponerede aktier, der vedtages i deponeringsperioden,  

 tilfalder VækstFonden.
2)	Såfremt der foretages en fondsemission i deponeringsperioden,  

 skal det yderligere antal aktier, som kan henføres til de deponerede  

 aktier, ligeledes deponeres.
Er der overskydende aktieretter, skal selskabet  

 betale et beløb til VækstFonden.
Ved unoterede aktieretter skal  

 betales et beløb svarende til handelsværdien, og ved  

 børsnoterede aktieretter skal betales et beløb opgjort på  

 grundlag af gennemsnitskursen på den sidste handelsdag for  

 aktieretterne til VækstFonden.
Fondsaktierne anses for deponeret  

 på samme tidspunkt som de opringeligt deponerede aktier.
3)	Gennemføres en kapitalforhøjelse ved nytegning i  

 deponeringsperioden med fortegningsret for hidtidige aktionærer, skal  

 værdien af de tegningsretter, som kan henføres til de deponerede  

 aktier, indbetales til VækstFonden.
Ved unoterede tegningsretter  

 opgøres beløbet til handelsværdien, og ved  

 børsnoterede tegningsretter opgøres beløbet på  

 grundlag af gennemsnitskursen på den sidste handelsdag for  

 tegningsretterne.
 4)	Gennemføres en kapitalnedsættelse i  

 deponeringsperioden, skal udlodninger, der følger af  

 kapitalnedsættelsen, og som kan henføres til de deponerede  

 aktier, indbetales til VækstFonden.
5)	Gennemføres en aktieombytning omfattet af  

 aktieavancebeskatningslovens § 13 eller en fusion eller spaltning omfattet af  

 fusionsskattelovens regler i deponeringsperioden, skal det antal aktier, som  

 kan henføres til de oprindeligt deponerede aktier, ligeledes  

 deponeres.
Hvis der udbetales en kontant udligningssum som følge af en  

 skattefri aktieombytning eller fusion, skal hele den del af udligningssummen,  

 som kan henføres til de deponerede aktier, indbetales til  

 VækstFonden.
Stk. 4. Såfremt aktierne er børsnoteret, jf.  

 aktieavancebeskatningslovens § 4, stk. 2, kan selskabet frigøre de  

 deponerede aktier mod betaling af aktiernes aktuelle kursværdi.
Er  

 aktierne unoteret, kan selskabet ligeledes frigøre de deponerede  

 aktier mod betaling af aktiernes aktuelle kursværdi, idet de deponerede  

 aktier dog først kan frigøres 8 år efter udløbet  

 af det kalenderår, hvori de er deponeret.
Dog kan aktierne  

 frigøres før dette tidspunkt, såfremt selskabets aktier  

 har været handlet eller der foreligger et bindende tilbud  

 vedrørende erhvervelse af aktier i selskabet og handelen er foretaget  

 eller det bindende tilbud er afgivet inden for en periode på 1  

 måned før den ønskede frigørelse.
Endvidere er det  

 en betingelse, at handelen eller tilbudet omfatter aktier med mindst samme  

 pålydende værdi som de deponerede aktier, eller hvor aktierne  

 ikke har en pålydende værdi, at handelen m.m. omhandler aktier,  

 der udgør mindst samme andel af selskabets kapital som de deponerede  

 aktier.
Reglerne i 3. og 4. pkt. finder ikke anvendelse, såfremt  

 handelen eller det bindende tilbud omhandler overdragelse af aktier til et  

 selskab, der er koncernforbundet, jf. kursgevinstlovens §4. stk. 2, med  

 selskabet eller overdragelse af aktier til personer, hvor der ikke foreligger  

 konkret modstående interesser.
Uanset om aktierne er børsnoteret  

 eller unoteret, skal deponeringen være afviklet senest 9 år efter  

 udløbet af det kalenderår, hvori aktierne er deponeret.  

 Afviklingen kan enten ske kontant eller mod aflevering af de deponerede  

 aktier.
Stk. 5. I det omfang VækstFonden efter denne  

 bestemmelse modtager mere en 25 mio. kr. årligt, tilfalder det  

 overskydende beløb statskassen.
Ved opgørelsen af dette  

 beløb indgår 1)	kursværdi af modtagne aktier, jf. stk. 1, 2)	udbyttet, jf. stk. 3, nr. 1, 3)	salgspris for aktieretter, jf. stk. 3, nr. 2, 4)	værdi af tegningsretter, jf. stk. 3, nr. 3, 5)	udlodninger, jf. stk. 3, nr. 4, 6)	kontant udligningssum, jf. stk. 3, nr. 5, 7)	kontant betaling for frigørelse af deponering, jf. stk. 4,  

 og 8)	kursværdi af afleverede aktier, jf. stk. 4.
 Stk. 6. Erhvervsministeren kan fastsætte  

 nærmere regler for VækstFondens opgaver i forbindelse med  

 administration af afgift indbetalt i henhold til ligningslovens § 28 A, stk.  

 3. Erhvervsministeren kan efter aftale med skatteministeren fastsætte  

 regler om indberetning om afgiften m.m. til de statslige told- og  

 skattemyndigheder, ud over hvad der følger af § 7 A i  

 skattekontrolloven.
Kapitel 4 Tilsyn og revision § 7. Erhvervsministeren fører tilsyn med  

 fonden, herunder med fondens anbringelse af midler efter §§ 3 og 6.
§ 8. Fondens regnskab skal revideres af  

 Rigsrevisionen og en statsautoriseret revisor, som bestyrelsen udnævner  

 for tre år ad gangen.
Valget skal godkendes af erhvervsministeren.  

 Udnævnelsen kan til enhver tid tilbagekaldes.
 Stk. 2. Bestemmelserne i § 17, stk. 2 og 3, og § 18 i lov  

 om revision af statens regnskaber m.m. finder tilsvarende anvendelse.
 § 9. Det reviderede årsregnskab indsendes  

 efter godkendelse af bestyrelsen til erhvervsministeren.
§ 10. Erhvervsministeren og revisorerne kan til  

 enhver tid afkræve fonden enhver oplysning, som ministeren og  

 revisorerne anser for fornøden.
Erhvervsministeren og revisorerne skal  

 til enhver tid have adgang til at gøre sig bekendt med fondens  

 bøger, regnskaber og virksomhed i øvrigt.
 Stk. 2. Revisorerne kan til enhver tid foretage revision  

 og regnskabsgennemgang på det sted, hvor regnskaberne føres,  

 eller hvor det nødvendige materiale i øvrigt findes.
 § 11. VækstFonden kan ophæves ved lov.  

 Ved ophævelse af fonden overtager statskassen fondens formue og  

 indtræder i øvrigt i fondens rettigheder og forpligtelser.  

 Gaver, som tilføres fonden, vil dog skulle anvendes til formål  

 som beskrevet i § 1.
Kapitel 5 Straffebestemmelser m.v.
§ 12. Med bøde eller hæfte straffes,  

 hvis ikke strengere straf er forskyldt efter anden lovgivning, den, der som  

 formand for eller medlem af bestyrelsen 1)	undlader at opfylde de pligter, der påhviler vedkommende efter  

 loven, 2)	giver urigtige eller vildledende oplysninger til Rigsrevisionen,  

 erhvervsministeren eller andre offentlige myndigheder om forhold, der  

 vedrør fonden, 3)	gør sig skyldig i grov eller oftere gentagne  

 forsømmelse eller skødesløshed, der kan medføre  

 tab for fonden.
 Stk. 2. Formanden, bestyrelsesmedlemmerne og ansatte i  

 fonden er under ansvar efter borgerlig straffelovs §§ 152-152 e forpligtede  

 til over for uvedkommende at hemmeligholde, hvad de gennem deres virksomhed  

 bliver vidende om.
 Stk. 3. Den, der afgiver urigtige eller vildledende  

 oplysninger eller fortier oplysninger af betydning for en sags  

 afgørelse, straffes med bøde eller hæfte, medmindre  

 strengere straf er forskyldt efter den øvrige lovgivning.
 Stk. 4. I regler, der udstedes i medfør af denne  

 lov, kan der fastsættes straf af bøde for overtrædelse af  

 bestemmelserne i reglerne.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
§ 12A.
Hvis et udviklingsselskab afgiver urigtig  

 eller vildledende oplysninger eller undlader at overholde sine forpligtelser  

 i forhold til denne lov, kan VækstFonden fratage udviklingsselskabet  

 den garantiramme, som selskabet har fået af VækstFonden i  

 medfør af denne lov, med den virkning at udviklingsselskabets  

 investeringer ikke længere er omfattet af garantien.
 Stk. 2. Er der foretaget garantiudbetalinger på et  

 fejlagtigt grundlag, jf. stk. 1, kan VækstFonden efterfølgende  

 kræve disse betalt tilbage.
 § 12B. hvis et pengeinstitut afgiver urigtige  

 eller vildledende oplysninger eller undlader at overholde sine forpligtelser  

 i henhold til § 2, stk. 4 og 5, og § 4, stk. 2, eller bestemmelser fastsat i  

 medfør af denne lov, kan udstedte lånegarantier bortfalde og en  

 eventuel tildelt ret for pengeinstituttet til at udstede garantier efter  

 lovens § 2, stk. 4 og 5, tilbagekaldes.
 Stk. 2. Såfremt et pengeinstitut, som har  

 fået tildelt en beløbsramme i henhold til § 4, stk. 2, udsteder  

 garantier i strid med reglerne herom, kan VækstFonden kræve tab  

 på garantierne dækket af pengeinstituttet.
Kapitel 6 Ikrafttrædelse § 13. Erhvervsministeren fastsætter  

 tidspunktet for lovens ikrafttræden efter aftale med finansministeren1) .
 § 14. Loven gælder ikke for  

 Færøerne og Grønland.
Erhvervsministeriet, den 1. marts  

 2001 Ole Stavad /Christian Motzfeldt 1)   Lov nr. 937 af  

 27. december 1991 blev sat i kraft den 19. oktober 1992 ved  

 bekendtgørelse nr. 844 af 16. oktober 1992, og lov nr. 105 af 13.  

 februar 2001 træder i kraft den 15. marts 2001.
