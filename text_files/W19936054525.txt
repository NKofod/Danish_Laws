Varemærket PPAC var afslået af Patentdirektoratet, da det alene bestod  

 af ikke særligt udformede bogstaver.
Patendirektoratet omstødte direktoratets  

 afgørelse.
År 1994, den 2. februar afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 10. august 1990 indleverede klageren en ansøgning om registrering af  

 varemærket PPAC (ordmærke) for nærmere angivne varer i klasserne 17 og 20.
 I brev af 15. maj 1991 udtalte Patentdirektoratet, at det ansøgte mærke  

 var »fundet uegnet til registrering, da det ikke er anset for at være i  

 besiddelse af det til registrering som varemærke fornødne særpræg, jf.  

 bestemmelsen i § 13 i varemærkeloven, jf. lovbekendtgørelse nr. 249 af 17 apr  

 1989.
Begrundelsen herfor er, at mærket indeholder ikke særligt udformede  

 bogstaver.« Klageren bestred dette i brev af 23. august 1991 til Direktoratet og  

 bemærkede endvidere:
».....Det er ikke korrekt at hævde - som det formentlig er meningen  

 med direktoratets skrivelse - at mærket udelukkende består af ikke særligt  

 udformede bogstaver.
Det ansøgte mærke indeholder vokalen A og kan dermed  

 udtales og mærket er således et ganske normalt ordmærke, der kan udtales  

 »PaK« eller »P-PAK«.
 Det kan ikke have nogen betydning at ordet indledes med en  

 dobbeltkonsonant, idet der også i sproget findes ord, der indledes med to  

 konsonanter, jfr. f.eks. navnet Ptolemæus og ordet Sfinx.
Det bemærkes, at tilsvarende ansøgnig er indgivet i Sverige og Canada.  

 Resultatet af den svenske ansøgning foreligger endnu ikke, men i Canada er  

 mærket nu godkendt til bekendtgørelse.' Direktoratet fastholdt i brev af 6. maj 1992, at mærket var uegnet til  

 registrering.
 Direktoratet anførte bl.a. følgende:
»....Det bestrides samtidig, at mærket skulle have den af Dem anførte  

 udtale.
På dansk må det ord som udtales PAK staves PAK og det på dansk  

 udtalte P-PAK må skrives på samme måde for at indicere, at det selvstændige P  

 skal nævnes for sig selv.
På dansk findes der ikke udtaleregler for ord, der  

 begynder med konsonanterne PP, og derfor kan mærket ikke siges at være  

 udtaleligt.« Klageren protesterede i brev af 7. august 1992 over Direktoratets  

 standpunkt og udtalte:
»....Indledningsvis skal vi anføre, at tilsvarende ansøgninger har  

 ført til registrering nr. 117.178 af 20. februar 1992 i Finland, til norsk  

 registrering nr. 148.427 af 14. februar 1992 samt til godkendelse til  

 bekendgørelse i Canada, Tyskland og Japan.
Dokumentation vedlægges.
Iøvrigt forekommer det os, at ordet PPAC er lige så let at udtale som  

 ordet SFINX, eller som f.eks. ordet FTLIS, som er registreret under VR 04.237  

 1992, eller ordet XTop, der er registreret under VR 05.259 1992.« Den 3. september 1992 afslog Direktoratet ansøgningen under henvisning til  

 varemærkelovens § 13, idet »mærket ikke har det særpræg, et varemærke  

 skal have for at kunne registreres.« Denne afgørelse har klageren ved brev af 28. oktober 1992 indbragt for  

 Patentankenævnet med påstand om, at Direktoratets afgørelse underkendes, og  

 at ansøgningen fremmes til registrering.
 I ankebegrundelsen anføres bl.a.:
»....Det er fortsat vor opfattelse, at det ansøgte mærke PPAC er  

 registrerbart, og vi skal i denne forbindelse henlede opmærksomheden på, at  

 direktoratet i afslagsskrivelsen udtaler, at ordet XTOP, der er registreret  

 som varemærke i Danmark under nr.
VR 05.259 1991, er et ord, der kan udtales,  

 nemlig som »EKSTOP«, hvorfor det formentlig må medgives os, at også  

 ordet PPAC kan udtales, nemlig som »PEPAK«, som foreslået af os i  

 vort indlæg af 16. september 1991, hvor vi foreslår udtalen  

 »P-PAK«.
Herudover negligerer direktoratet vor henvisning til varemærkeregistrering  

 nr.
VR 04.237 1992 FTLIS med en bemærkning om, at denne registrering ikke kan  

 danne præcedens i denne sag.
Skal dette ord kunne udtales, må det vel være  

 som »EFTELIS«.......' I anledning af klagen er Direktoratet ved brev af 3. maj 1993 fremkommet  

 med følgende bemærkninger:
»....I ankeskrivelsen af 28 okt 1992 bestrider klageren, at  

 betegnelsen PPAC er uegnet til registrering.
Der henvises i den forbindelse  

 til, at ordet PPAC kan udtales, nemlig som »PE-PAK«.
Klageren  

 henstiller derfor, at direktoratets afgørelse underkendes, og at ansøgningen  

 fremmes til registrering.
Direktoratet har herefter gennemgået sagen påny, samt den seneste praksis  

 vedrørende mærker af den omhandlede type.
Man har i den forbindelse  

 konstateret, at f.eks. ordmærket FTIF er blevet registreret i 1993, idet man  

 fandt, at mærket er i besiddelse af tilstrækkeligt særpræg.
Dette mærke er  

 opbygget på samme måde som det foreliggende, idet det indledes med en  

 konsonant og efterfølges af en stavelse, der ligeledes indledes med en  

 konsonant og som kan udtales.
Efter at have overvejet sagen og under  

 hensyntagen til den seneste praksis, finder direktoratet, at mærket er i  

 besiddelse af tilstrækkeligt særpræg til at kunne registreres som varemærke,  

 da det må anses for udtaleligt.
Mærket vil herefter kunne registreres, uanset den tidligere henvisning til  

 varemærkelovens § 13.' Der har ikke været afholdt mundtlig forhandling i sagen.
 Ankenævnet skal udtale:
Sagen findes herefter at kunne tilbagesendes til Direktoratet, hvorfor bestemmes:
 Sagen tilbagesendes til Direktoratet til fortsat behandling.
Grønning-Nielsen.
Hans Chr.
Thomsen.
Finn Mikkelsen.
