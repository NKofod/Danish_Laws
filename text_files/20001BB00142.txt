Fremsat den 13. marts 2001 af  

 Else Winther Andersen (V),  

 Gitte Lillelund Bech (V),  

 Brian Mikkelsen (KF) og Christian H.&nbsp  

 ;Hansen (DF) Forslag til folketingsbeslutning om gennemgribende sanering af Den Fri Ungdomsuddannelse Folketinget opfordrer regeringen til snarest muligt at  

 fremsætte forslag til en gennemgribende sanering af Den Fri  

 Ungdomsuddannelse.
Uddannelsen skal reformeres, således at kun unge  

 på maksimalt 25 år, der ikke er i stand til at begå sig i  

 det ordinære uddannelsessystem, får mulighed for at uddanne sig  

 via Den Fri Ungdomsuddannelse.
Samtidig skal kvaliteten af de enkelte  

 uddannelsesforløb garanteres.
Bemærkninger til forslaget Adskillige undersøgelser har  

 påvist, at Danmark i de kommende år kommer til at mangle  

 kvalificeret arbejdskraft.
Samtidig har Dansk Arbejdsgiverforening i  

 publikationen Undervisningsministeriets evaluering af Den Fri  

 Ungdomsuddannelse fra 1999 viste, at netop denne uddannelse medvirker til  

 forlængede opholdstider i uddannelsessystemet og forsinker de unge,  

 inden de påbegynder en kompetencegivende uddannelse.
 Forslagsstillerne ønsker med dette forslag at  

 sikre, at unge, der besidder de nødvendige kvalifikationer til at  

 gennemgå en ordinær ungdomsuddannelse, ikke forsinkes  

 unødigt igennem Den Fri Ungdomsuddannelse, der hverken giver adgang  

 til en videregående uddannelse eller giver erhvervskompetence.
Af PLS Rambølls slutrapport vedrørende  

 evaluering af Den Fri Ungdomsuddannelse fra december 2000 fremgår  

 således, at mere end 30 pct. af eleverne på Den Fri  

 Ungdomsuddannelse selv vurderer, at de ville have været elever på  

 en anden ungdomsuddannelse, hvis Den Fri Ungdomsuddannelse ikke havde  

 eksisteret som alternativ.
Yderligere 22 pct. af Den Fri Ungdomsuddannelses  

 elever vurderer, at de ville have haft et arbejde, hvis de ikke havde haft  

 mulighed for at være på Den Fri Ungdomsuddannelse.
 I lyset heraf vil forslagsstillerne sikre, at der sker en  

 opstramning af adgangskravene til Den Fri Ungdomsuddannelse, således at  

 kun unge, der ikke er i stand til at begå sig i det ordinære  

 uddannelsessystem, får mulighed for at uddanne gennem Den Fri  

 Ungdomsuddannelse.
 Samtidig med, at målgruppen for Den Fri  

 Ungdomsuddannelse således præciseres, ligger det også  

 forslagsstillerne meget på sinde, at arbejdet med at stramme op  

 på kvaliteten af Den Fri Ungdomsuddannelse fastholdes og intensiveres.
 Endelig ønsker forslagsstillerne at indføre  

 en aldersgrænse på 25 år for at sikre, at Den Fri  

 Ungdomsuddannelse i befolkningens øjne kommer til at fremstå som  

 et sted, der IKKE har til formål at uddele statsstøtte til  

 enkeltindivider med særlig bekostelige ønsker om  

 selvrealisering.
Med en indsats på disse områder kan det  

 overordnede mål med Den Fri Ungdomsuddannelse indfries bedre end  

 tilfældet er i dag.
Forslagsstillerne ønsker således at  

 sikre, at flest mulig elever bliver bragt videre i uddannelsessystemet eller  

 arbejdslivet   til gavn for samfundet og særligt til gavn for den  

 enkelte elev.
Skriftlig fremsættelse Else Winther Andersen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om gennemgribende  

 sanering af Den Fri Ungdomsuddannelse.
(Beslutningsforslag nr.
B 142).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
