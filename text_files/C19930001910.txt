 Trafikministeriet tillader herved, at dansk registreret campingvogn kobles  

 til bil registreret på Færøerne og anvendes til kørsel efter nedenstående  

 retningslinier:
 1. Dansk registreret campingvogn kan uden forudgående  

 syn og godkendelse af køretøjskombinationen kobles til bil, der er  

 registreret på Færøerne, når følgende betingelser er opfyldt:
 1.1. Campingvognen skal være registreret til synsfri sammenkobling.
1.2. Den færøsk registrerede bil skal være godkendt til synsfri  

 sammenkobling.
Registreringen til synsfri sammenkobling fremgår af følgende  

 påtegning på bilens registreringsattest (skrasetingarskjal):
2. Dansk registreret campingvogn kan endvidere kobles  

 til en færøsk registreret bil, der ikke opfylder betingelserne under pkt. 1,  

 når køretøjskombinationen har været fremstillet til syn og er godkendt af  

 Statens Bilinspektion.
I disse tilfælde følges reglerne nævnt under pkt. 2 i  

 Justitsministeriets cirkulæreskrivelse af 9. juli 1986 (* 1) om kørsel med  

 dansk registreret campingvogn koblet til bil registreret i udlandet.
 Reglerne vedrørende campingvogne finder tilsvarende anvendelse for andre  

 påhængskøretøjer, f.eks. bådtrailere.
 Ordningen træder i kraft den 1. marts 1993.
Med venlig hilsen Henrik Waaben (* 1) Cirkulæreskrivelse af 9. juli 1986 om kørsel med dansk registreret  

 campingvogn koblet til bil registreret i udlandet, har ikke været  

 offentliggjort i Ministerialtidende.
