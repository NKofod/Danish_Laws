Orienteringsbrev  

 om bekendtgørelse om ændring af bekendtgørelse om fleksjob (6 ugers selvvalgt  

 uddannelse) Følgende bekendtgørelse offentliggøres i Lovtidende fredag den  

 30. juni 2006 og vil efterfølgende kunne findes på Retsinformation  

  

 www.retsinfo.dk  

 og på Arbejdsmarkedsstyrelsens hjemmeside  


  

 www.ams.dk  

.
 Bekendtgørelse nr. 679  

 af 22. juni 2006 om ændring af bekendtgørelse om fleksjob.
Bekendtgørelsen udmønter reglerne i lov nr. 565 af 9. juni 2006  

 om ændring af lov om en aktiv beskæftigelsesindsats (lovens § 73 b) og  

 indeholder regler om ret til 6 ugers selvvalgt uddannelse for personer, der  

 er  

 visiteret til fleksjob.
Retten indtræder ved visitationen til fleksjob, og  

 uddannelsen skal afholdes inden for de første 12 måneders ledighed.
 Reglerne træder i kraft den 1. juli 2006. Personer, der er  

 visiteret til fleksjob før denne dato, har også ret til 6 ugers selvvalgt  

 uddannelse, og perioden på 12 måneder opgøres for disse personer fra den 1.  

 juli 2006. Det betyder, at uddannelsen skal afholdes inden for en periode på  

 12  

 måneder fra denne dato.
 Der henvises i øvrigt til Arbejdsmarkedsstyrelsens orienteringsbrev  

 af 6. juni 2006 (Skr. nr. 9344 af 6. juni 2006) om vedtagelsen af L 233 (lov  

 nr. 565 af 9. juni 2006).
 I et bilag til bekendtgørelsen er en liste over de uddannelser,  

 som personer visiteret til fleksjob kan deltage i efter reglerne om 6 ugers  

 selvvalgt uddannelse.
 Bekendtgørelsen indeholder endvidere regler om deltagerbetaling  

 og befordringsgodtgørelse samt tilskud til kost og logi ved deltagelse i  

 visse  

 uddannelser.
 Det fremgår af lovens § 73 b, at ordningen med selvvalgt  

 uddannelse til personer visiteret til fleksjob administreres af kommunen  

 efter  

 reglerne i lov om betaling for visse uddannelsesaktiviteter i forbindelse med  

 lov om en aktiv beskæftigelsesindsats.
 Undervisningsministeriet har den 19. juni 2006 fremsendt  

 orienteringsbrev til kommunerne om hvilken tilmeldingsblanket, der skal  

 benyttes til administrationen.
 Spørgsmål til bekendtgørelsen kan rettes til Arbejdsmarkedsstyrelsen,  

 Elsebeth Foged, tlf. 35 28 82 34.
