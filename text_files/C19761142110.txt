 Oktober 1976.
 Jm.
 Journ.nr.3.k.1976-1210-110.
 28.oktober 1976.
Kapitel I.
Person- og tingsskadeerstatning.
 § 1.  Ved lov nr. 277 af 26. maj 1976 er det bl.a.  

 fastsat, at staten kan yde erstatning og godtgørelse for personskade samt  

 erstatning for tab af forsørger, jfr. lovens kapitel 1.
 Stk. 2.  Staten kan endvidere yde erstatning for  

 tingsskade, jfr. lovens kapitel 2.
 Kapitel II Nævnet vedrørende erstatning til ofre for forbrydelser.
§ 2.  Afgørelse om erstatning træffes af et nævn, der  

 er nedsat af justitsministeren.
Nævnets adresse, Københavns byret, Domhuset,  

 Nytorv, 1450 København K.
 Stk. 2.  Vedrørende nævnets sagsbehandling henvises til  

 forretningsorden for nævnet af 28. oktober 1976 (nr. 527 i Lovtidende -  

 red.).
 § 3.  Nævnet kan ikke behandle en ansøgning, der er  

 indgivet over 2 år efter, at lovovertrædelsen er begået, medmindre der  

 foreligger særlige grunde.
Kapitel III.
Ansøgning om erstatning fra staten.
 § 4.  Ansøgning om erstatning fra staten til ofre for  

 forbrydelser indsendes til politimesteren på det sted, hvor anmeldelsen om  

 lovovertrædelsen er indgivet.
 St. 2. Er der ikke foretaget anmeldelse til politiet om lovovertrædelsen,  

 indsendes ansøgningen om erstatning til nævnet.
 Stk. 3.  Ansøgninger om erstatninger udfærdiges normalt  

 på særligt udfærdigede ansøgningsskemaer.
Kapitel IV.
Politiets behandling af ansøgningerne.
 § 5.  Politiet videresender ansøgningerne til nævnet.
Stk. 2.  Er den sag, som begrunder erstatningskravet,  

 fortsat under behandling hos politiet, anklagemyndigheden eller ved  

 domstolene, skal erstatningssøgende gøres bekendt med, at sagen normalt først  

 fremsendes til nævnet ved sagens afslutning.
Fremsætter ansøgeren anmodning  

 om forskudsvis udbetaling af erstatning, fremsendes begæringen til nævnet,  

 selv om sagen ikke er færdigbehandlet.
§ 6.  Ved sagens afslutning fremsender politiet  

 ansøgningen om erstatning samt sagens akter til nævnet.
Eventuelle forakter  

 skal kun indsendes til nævnet efter dettes særlige anmodning.
 § 7.  Nævnet kan anmode politiet om at fremskaffe  

 oplysninger, som er nødvendige for at træffe afgørelse i en sag.
Kapitel V.
Ikrafttrædelse.
§ 8.  Loven om erstatning fra staten til ofre for  

 forbrydelser træder i kraft den 1. oktober 1976." Stk. 2.  Loven anvendes ikke på skader, der forvoldes  

 ved overtrædelser begået før lovens ikrafttrædelse.
 Til politiet og anklagemyndigheden.
