Vejledning om tandlægers journalføring Formål med  

 vejledningen Vejledningen knytter sig til Bekendtgørelse nr. 942 af 27.  

 november 2003 om tandlægers pligt til at føre ordnede optegnelser  

 (journalføring).
Vejledningens formål er at uddybe og præcisere indholdet af  

 bekendtgørelsen.
Den er udtryk for, hvilke krav der stilles til tandlægers  

 journalføring, for at den er i overensstemmelse med tandlægelovens  

 bestemmelser  

 om omhu og samvittighedsfuldhed.
Formål  

 med journalføring Hovedformålet med, at tandlæger fører journal, er at sikre,  

 at patienten får den bedst mulige tandpleje med sammenhæng mellem  

 undersøgelser, diagnoser, information, forebyggelse, behandling og opfølgning  

 m.v.
 Journalen er desuden et vigtigt grundlag for information af  

 patienten og et nødvendigt kommunikationsmiddel i de situationer, hvor andre  

 sundhedspersoner involveres, eller patienten skifter tandlæge.
Yderligere kan journalen have betydning i forbindelse med  

 retsodontologisk identifikation og med tilsyn.
Den kan være dokumentation for  

 såvel tandlæge som patient i forbindelse med klagesager, forsikringsspørgsmål  

 og ansøgninger til offentlige myndigheder, ligesom den kan have betydning ved  

 kvalitetsudvikling og forskning.
1.  

 Journalen 1.1. Ordnede optegnelser Journalen er ordnede optegnelser om forhold af betydning for  

 undersøgelse, diagnostik, information, forebyggelse, behandling og opfølgning  

 m.v.
Også diagrammer, hjælpeark, erklæringer, hen- og  

 tilbagevisningsblanketter  

 m.m. er dele af journalen.
Der må kun være én journal for hver patient.
Det er ikke  

 tilladt at journalføre oplysninger om flere patienter i samme journal (under  

 samme identifikation).
 Det er tilstrækkeligt, at optegnelserne står ét sted.  

 Praktiske grunde bestemmer, om dette skal være i kontinuationen eller på et  

 bilag, blot det fremgår af kontinuationen, at bilagene findes.
1.2. Elektroniske  

 journaler Journalen er teknikneutral, d.v.s. kravene til journalføring  

 er uafhængige af den anvendte teknik.
Elektroniske journaler skal derfor  

 opfylde de samme krav som manuelt førte journaler.
 Elektroniske journaloplysninger, både tekst, billeder,  

 diagrammer o.lign., skal kunne udskrives på papir.
2. Journalføringspligt 2.1.  

 Journalføringspligtens omfang Oplysninger om forhold, der har betydning for undersøgelse,  

 diagnostik, information, forebyggelse, behandling og opfølgning m.v. skal  

 noteres i journalen, hvad enten oplysningerne fremkommer i forbindelse med  

 patientens besøg, eller det drejer sig om telefoniske eller andre former for  

 oplysninger, f.eks. rådgivning fra andre behandlere eller resultatet af  

 sygehuskonferencer.
Vagtordninger er omfattet af de generelle regler.
I  

 forbindelse med telefonisk kontakt til vagtordninger skal oplysninger om  

 forhold, der har betydning for undersøgelse, diagnostik og behandling m.v.,  

 derfor journalføres.
Dette gælder også, hvis samtalen munder ud i, at  

 vagtordningen ikke foretager behandling.
Oplysningerne journalføres i forbindelse med eller snarest  

 muligt efter patientkontakten.
For elektroniske journalers vedkommende er  

 dette  

 i praksis ensbetydende med, at et journalnotat ikke bør kunne ændres efter 36  

 timer.
Oplysninger, der skal tilføres journalen efter dette tidsrum,  

 journalføres under datoen for journalføringen med henvisning til den dato,  

 hvor  

 oplysningen faktisk er fremkommet.
Tandlægen kan bruge medhjælp ved journalføringen.
Det er  

 tandlægen, der er ansvarlig for, at det journalførte er korrekt og  

 fyldestgørende, ligesom det er tandlægens ansvar, at medhjælpen har de  

 fornødne  

 kvalifikationer til at udføre opgaven og kender eventuelle særlige  

 retningslinier for journalføring på den pågældende klinik.
 Patienten bør oplyses om, at der føres journal over  

 undersøgelser, diagnoser, information m.v., men kan ikke bestemme, at  

 relevante  

 oplysninger ikke må journalføres, eller at bestemte ikke relevante  

 oplysninger  

 skal journalføres.
2.2. Journalindholdets  

 form Journalen er et fagligt dokument, der henvender sig til  

 tandlægen selv og til andre tandlæger og øvrige sundhedspersoner, der  

 deltager  

 i undersøgelse og behandling m.v. af patienten.
Som hovedregel er journalens sprog dansk.
Under særlige  

 omstændigheder (f.eks. i forbindelse med undervisning) kan journalen føres på  

 et andet sprog.
Journalen skal være éntydig.
Den accepterede faglige  

 terminologi bør benyttes.
Diagnoser bør være på latin, dentalmaterialer og  

 lægemidler bør angives med det generiske navn eller med præparatnavnet,  

 behandlinger angives med den faglige betegnelse o.s.v.
Forkortelser kan  

 anvendes, men de bør være umiddelbart forståelige for fagfæller.
Patienten  

 eller offentlige myndigheder kan forlange en liste over forkortelserne og  

 deres  

 betydning.
2.3.  

 Kontinuation/særskilte sektioner Det centrale element i journalen er  

 hovedjournalen/kontinuationen.
Den skal i princippet indeholde alle  

 oplysninger, der har betydning for undersøgelse, diagnostik, information,  

 forebyggelse, behandling og opfølgning m.v.
Optegnelserne skal føres  

 kronologisk.
Af praktiske grunde og af hensyn til overskueligheden ved  

 særlige undersøgelser og behandlingsforløb kan det være hensigtsmæssigt, at  

 disse bliver journalført på særskilte journalsektioner uden for  

 kontinuationen.  

 Det kan dreje sig om ortodontijournal, traumejournal, parodontologijournal,  

 kirurgisk journal o.lign.
Disse særskilte sektioner føres med deres egen  

 kronologi, og det er ikke nødvendigt, at der for hvert journalnotat her er et  

 notat i hovedjournalen.
 Oprettes sådanne særskilte journalsektioner, skal dette  

 fremgå af hovedjournalen/kontinuationen.
 Forskellige dele af journalen behøver ikke nødvendigvis at  

 opbevares samlet, hvis det af praktiske eller andre grunde er vanskeligt, men  

 det skal fremgå af hovedjournalen, hvor en adskilt sektion befinder sig.
3.  

 Indhold 3.1. Generelle forhold En patientjournal skal éntydigt kunne identificeres.
Den  

 skal derfor indeholde persondata i form af patientens fulde navn og  

 personnummer.
Ved første besøg, og ved senere besøg på patientens eget  

 initiativ, anføres årsagen til kontakten.
Hvis patientens ønsker og behov  

 influerer på prioriteringen af undersøgelse og behandlingsforløb, skal dette  

 fremgå af journalen.
3.2. Anamnese Det beror på en konkret vurdering, hvor omfattende og  

 detaljeret den generelle og specielle anamnese skal være.
De kan journalføres  

 inde i kontinuationen eller på fortrykte skemaer, og negative fund bør  

 fremgå.  

 De skal dateres.
Omfanget af den generelle og den specielle anamnese bør  

 tilpasses patienten og den aktuelle behandling.
3.3.Diagnoser og  

 negative fund Som hovedregel skal afvigelser fra det normale samt  

 patologiske tilstande journalføres med en diagnose.
 Diagnose angives altid ved parodontalbehandlinger,  

 endodontiske behandlinger, traumer, fjernelse af tænder og ved  

 røntgenbilleder.
Er en behandling omfattende eller usædvanlig, skal den  

 begrundes med diagnoser og eventuelt supplerende journalnotater, der uddyber  

 det skøn, der ligger til grund for behandlingsvalget.
Som eksempler kan  

 nævnes  

 ortodontiske eller kirurgiske behandlinger.
 Jo mere alvorlig og jo flere konsekvenser en diagnose har,  

 jo mere begrundet er det at anføre den.
For de tandsygdomme, der har en helt banal karakter, som  

 patienten er fortrolig med, og hvor behandlingen sædvanligvis er enkel og  

 ukompliceret, er det tilstrækkeligt at journalføre behandlingen.
Som  

 eksempler  

 kan nævnes almindelig tandrensning og almindelig fyldningsbehandling.
Ved  

 journalføringen er det i disse tilfælde ikke nødvendigt også at anføre den  

 diagnose, der udløser behandlingen, når det samlede forløb ligger inden for  

 velkendte rutiner.
Den manglende diagnose angiver da, at der ikke var noget  

 usædvanligt hverken ved diagnose eller behandling.
Negative fund bør i relevant omfang anføres.
Omfanget beror  

 på et skøn, afhængigt af patientens tandstatus, tidsintervallet fra sidste  

 undersøgelse og de oplysninger, der i forvejen findes i journalen.
Ved  

 undersøgelser bør der være en konklusion, der omfatter et notat om  

 mundhygiejne, caries og gingivitis/parodontitis, og om slimhindeforandringer.
3.4. Lægemidler Ved anvendelse og ordination af lægemidler journalføres  

 navn, styrke, mængde, dosering og behandlingsvarighed.
Den indikation, der  

 danner baggrund for ordinationen, anføres altid.
 3.5. Røntgenoptagelser  

 m.m.
 Røntgenoptagelser, kliniske fotos, alle andre bilag og  

 modeller m.m. journalføres med dato o.s.v.
3.6. Kontrol, hen- og  

 tilbagevisninger, andre oplysninger I forlængelse af en behandlingsplan noteres planlagt kontrol  

 og opfølgning med forventede tidsintervaller.
Ved et kontrolbesøg skal det  

 journalføres, hvad der kontrolleredes, og hvad kontrollen viste.
 Udføres behandling eller dele af behandling andetsteds, er  

 henvisningen og eventuelt tilbagevisningen/epikrisen en del af journalen.
Der kan forekomme oplysninger, der har betydning for  

 undersøgelse, diagnostik o.s.v., og som ikke er af snæver tandlægefaglig  

 karakter.
Det kan være oplysninger om patientens økonomiske forhold, der  

 influerer på behandlingsvalget, det kan være familiemæssige eller andre  

 sociale  

 forhold, der har betydning for samarbejde om forebyggelse og behandling m.v.  

 Når sådanne oplysninger har betydning for det samlede patientforløb, skal de  

 journalføres, hvilket bør ske med patientens vidende.
Estimerede omkostninger  

 i  

 forbindelse med behandlingsvalg kan journalføres, hvorimod egentlige  

 honorarer  

 og andre betalingsmæssige aftaler ikke falder inden for formålet med at føre  

 journal.
3.7. Datering,  

 identifikation og læsbarhed Journaloptegnelser skal dateres.
Med henblik på  

 identifikation skal patientens navn og personnummer anføres på alle dele af  

 journalen, d.v.s. kontinuation, røntgenbilleder, modeller og adskilte  

 sektioner  

 og bilag m.v.
Tillige skal det fremgå med stempel, navn, initialer eller  

 lignende, hvilken tandlæge der er ansvarlig for den samlede journal.
Det skal fremgå af journalen, hvem der er ansvarlig for den  

 enkelte optegnelse.
Initialer er tilstrækkelige, men det bør fremgå  

 andetsteds  

 af journalen, hvem initialerne står for.
Optegnelserne skal være letlæselige.
Hvis en håndskreven  

 journal ikke umiddelbart kan tydes, kan patienten eller offentlige  

 myndigheder  

 kræve en renskrift.
4.  

 Information og samtykke 4.1. Patientens  

 retsstilling Det fremgår af Patientretsstillingsloven  

1)  

  

 , at »Ingen behandling  

 må indledes eller fortsættes uden patientens informerede samtykke,  « Den for undersøgelse og behandling ansvarlige tandlæge skal  

 sørge for, at det af patientjournalen fremgår, hvilken information der er  

 givet, herunder skøn over prognoser og forslag til andre behandlinger.  

 Betalingsforhold, der har væsentlig betydning for behandlingsvalget, bør  

 journalføres.
Det journalføres, hvad patienten på denne baggrund har  

 tilkendegivet vedrørende valg af behandling m.v. (afslag på eller samtykke  

 til  

 nærmere angivet behandling).
 Hvis skriftligt informationsmateriale er udleveret til  

 patienten som supplement til den mundtlige information, skal det fremgå af  

 journalen.
For tandsygdomme og behandlinger, som har en helt banal  

 karakter, og som patienten er fortrolig med, kan information og samtykke  

 undlades, hvis det af journalen på et tidligere tidspunkt fremgår, at  

 patienten  

 har modtaget relevant information og givet sit samtykke.
Den manglende  

 journalføring af information og samtykke angiver da, at der ikke var noget  

 usædvanligt ved diagnose og behandling, og at patienten var fortrolig med,  

 hvad  

 der skulle ske.
 Reglerne for information og samtykke, herunder reglerne for  

 stedfortrædende samtykke fra pårørende ved varigt inhabile patienter, fremgår  

 af bekendtgørelse og vejledning  

2)  

  

  fra  

 Sundhedsstyrelsen.
5.  

 Rettelser og tilføjelser 5.1. Procedurer Det kan være nødvendigt efterfølgende at foretage rettelser  

 og tilføjelser i journalen.
Det skal angives, af hvem og hvornår  

 rettelsen/tilføjelsen er foretaget.
Den oprindelige tekst må ikke gøres  

 ulæselig.
Hvis det efterfølgende konstateres, at en oplysning mangler  

 eller er ukorrekt, skal der laves en tilføjelse, der korrigerer manglen.  

 Heller  

 ikke her må et oprindeligt notat gøres ulæseligt.
Det bør markeres ved det  

 oprindelige notat, at der er lavet en korrektion/rettelse senere, jf. 2.1.
6.  

 Videregivelse af oplysninger og aktindsigt 6.1. Opbevaring af  

 journaler Journalerne skal opbevares således, at uvedkommende ikke har  

 adgang til dem.
Uvedkommende kan være andre patienter eller sundhedsfagligt  

 og  

 andet personale, der ikke deltager i behandlingen af den pågældende patient.  

 Dette gælder også for elektroniske journaler.
6.2. Videregivelse af  

 hele eller dele af journalen Videregivelse af hele journalen eller dele af den, f.eks.  

 ved patientens overgang til anden tandlæge, kan ske med patientens samtykke.  

 Et  

 samtykke skal være udtrykkeligt, men det er tilstrækkeligt, at det er  

 mundtligt.
Det skal journalføres, hvilke oplysninger der er videregivet,  

 hvorfor, hvornår, til hvem og af hvem videregivelsen er foretaget.
Dette  

 gælder, uanset om journalen videregives i original eller i kopi, eller om der  

 på anden måde videregives oplysninger fra journalen.
 Originale tandlægejournaler (inkl. røntgenbilleder) kan kun  

 videregives til en anden tandlæge, se dog bekendtgørelsens § 9.
Hele journalen eller dele af den kan udlånes for en kortere  

 eller længere periode til en anden tandlæge, hvis den journalansvarlige  

 tandlæge (ejeren) ikke ønsker en egentlig videregivelse.
Udlån kræver  

 patientens samtykke efter reglerne for videregivelse, og udlånet og  

 tilbageleveringen skal journalføres.
 Reglerne for videregivelse af helbredsoplysninger, herunder  

 om samtykket skal være mundtligt eller skriftligt, fremgår af  

 Patientretsstillingslovens kapitel 5 og ovennævnte bekendtgørelse og  

 vejledning.
Der henvises iøvrigt til Justitsministeriets bekendtgørelse  

 om sikkerhedsforanstaltninger til beskyttelse af personoplysninger  

3)  

  

  og  

 til Datatilsynets hertil knyttede vejledning.  

4) Datatilsynet anbefaler, at der iagttages de samme  

 sikkerhedsforanstaltninger, hvad enten der er tale om offentlige myndigheder  

 eller private virksomheder m.v.
Det fremgår bl.a., at der ved transmission over det åbne internet  

 (e-mail) af følsomme oplysninger, f.eks. helbredsoplysninger, som minimum  

 skal  

 anvendes en stærk kryptering, baseret på en anerkendt algoritme.
Sikkerhed  

 for  

 autenticitet (afsenders og modtagers identitet) og integritet (de  

 transmitterede oplysningers ægthed) må sikres i fornødent omfang ved  

 anvendelse  

 af passende sikkerhedsforanstaltninger, f.eks. elektronisk signatur eller  

 individuelle, fortrolige adgangskoder.  

5) Ved brug af telefax skal opmærksomheden særligt være rettet  

 mod dels risikoen for, at faxen sendes til forkert modtager, dels at den  

 modtagne fax kan være tilgængelig for uvedkommende hos modtageren.
 Patienten har ret til aktindsigt i egen journal.
Ved imødekommelse af begæring om aktindsigt skal det fremgå  

 af journalen, hvilke oplysninger der er udleveret, og til hvem det er sket.  

 Se  

 endvidere reglerne for aktindsigt i patientretsstillingslovens Kapitel 4,  

 §§ 19  22, og i vejledning fra Indenrigs- og Sundhedsministeriet.  

6) Kopier eller udskrifter af journalmaterialet, inkl.  

 røntgenbilleder og kliniske fotos, skal have en kvalitet og læsbarhed, der  

 svarer til den originale journal.
7.  

 Opbevaringspligt 7.1. Opbevaringspligtens  

 længde Den samlede journal skal opbevares i mindst 10 år fra den  

 seneste optegnelse.
Dette gælder også for afdøde patienters journaler.
Hvis patienten skifter tandlæge, kan journalen videregives  

 til den nye tandlæge, når patienten har givet sit samtykke hertil.
Inden  

 videregivelsen journalføres det efter sædvanlige regler, til hvem  

 videregivelsen  

 er sket, jf. denne vejlednings pkt. 6.2. Den nye tandlæge overtager hermed  

 opbevaringspligten.
7.2. Opbevaringspligtens  

 omfang Alle elementer i journalen, hvad enten den er ført på papir  

 eller elektronisk, inkl. røntgenbilleder, kliniske fotos m.m. skal være  

 arkivbestandige, d.v.s. både papir, skriveredskab og elektronisk medium  

 (sikkerhedskopiering) skal opfylde kravene til opbevaring.
 Journalerne skal opbevares forsvarligt, så risiko for brand,  

 vandskade og tyveri er minimal.
Der er ikke opbevaringspligt for kasserede faste og  

 aftagelige protetiske arbejder.
Modeller, der er nødvendige for vurdering af  

 diagnostik og behandlingsforløb m.v. i forbindelse med en aktuel behandling,  

 skal opbevares, indtil behandlingen er afsluttet.
Det kan være  

 hensigtsmæssigt  

 fortsat at opbevare modeller, der belyser situationen før en behandling og  

 det  

 endelige resultat, idet der kan opstå situationer, hvor behandlingsresultatet  

 drages i tvivl, eller der opstår recidiv.
En anden mulighed er at give  

 patienten sådanne modeller med hjem.
 Der er ikke opbevaringspligt for ekstraherede tænder og  

 andre biologiske præparater.
8.  

 Opbevaringspligtens ophør 8.1. Privatpraktiserende  

 tandlægers journaler Når en privatpraktiserende tandlæge ophører, bortfalder  

 opbevaringspligten.
Tandlægen, eventuelt boet efter en tandlæge, kan  

 overdrage  

 journalen til den enkelte patient, hvis patienten ønsker dette.
En eventuel  

 destruktion af journalerne skal ske på forsvarlig vis ved brænding,  

 makulering  

 eller lign.
Embedslægeinstitutionerne vil kunne vejlede ved gennemførelsen af  

 en forsvarlig destruktion i de situationer, hvor journalmateriale som følge  

 af  

 praksisophør skal destrueres.
 Hvis praksis fortsætter med en anden tandlæge, eller hvis  

 praksis indgår i en anden tandlæges praksis, overtager denne  

 opbevaringspligten  

 efter reglerne for videregivelse af helbredsoplysninger, d.v.s. patientens  

 samtykke til videregivelsen skal foreligge og journalføres, jf. denne  

 vejlednings pkt. 6.2.
8.2. Offentlige  

 klinikkers journaler Journaler i den primærkommunale og i den amtskommunale  

 tandpleje, inkl. sygehusjournaler, betragtes som kommunens, henholdsvis  

 amtskommunens eller sygehusets ejendom.
Disse myndigheder kan inden for  

 reglerne i patientretsstillingsloven, forvaltningsloven  

7)  

  

 ,  

 arkivloven  

8)  

  

  og  

 persondataloven  

9)  

  

  disponere over dem.
Anden  

 relevant lovgivning De nærmere regler for behandling af personoplysninger, der  

 helt eller delvist foretages ved hjælp af elektronisk databehandling, fremgår  

 af persondataloven.
Der findes desuden relevante regler om  

 sikkerhedsforanstaltninger i den tidligere nævnte bekendtgørelse og  

 vejledning.  

 Der gøres især opmærksom på bestemmelserne om dataansvar og om datasikkerhed.
 Sundhedsstyrelsens vejledende retningslinier af 25. juli  

 1977 for tandlægers journalføring ophæves hermed.
Sundhedsstyrelsen, den 27. november  

 2003 Michael von Magnus /Jens Nielsen Bilag 1 Indhold F  

  

 o  

  

 rmål med vejledningen Formål med journalføri  

  

 n  

  

 g 1.
J  

  

 ournalen 1.1.
Ordnede optegnelser 1.2.
Elektroniske journaler 2.
Journalføringspligt 2.1.
Journalføringspligtens omfang 2.2.
Journalindholdets form 2.3.
Kontinuation/særskilte sektioner 3.
Indhold 3.1.
Generelle forhold 3.2.
Anamnese 3.3.
Diagnoser og negative fund 3.4.
Lægemidler 3.5.
 Røntgenoptagelser m.m.
 3.6.
Kontrol, hen- og tilbagevisninger, andre oplysninger 3.7.
Datering, identifikation og læsbarhed 4.
Information og samtykke 4.1.
Patientens retsstilling 5.
Rettelser og tilføjelser 5.1.
Procedurer 6.
Videregivelse af oplysninger og aktindsigt 6.1.
Opbevaring af journaler 6.2.
Videregivelse af hele eller dele af journalen 7.
Opbevaringspligt 7.1.
Opbevaringspligtens længde 7.2.
Opbevaringspligtens omfang 8.
Opbevaringspligtens ophør 8.1.
Privatpraktiserende tandlægers journaler 8.2.
Offentlige klinikkers journaler Anden relevant lovgivning 1)  

 Lov nr. 482 af 1. juli 1998 om patienters retsstilling,  

 (Patientretsstillingsloven), § 6.
 2)  

 Sundhedsstyrelsens bekendtgørelse nr. 665 af 14. september 1998 om  

 information  

 og samtykke og om videregivelse af helbredsoplysninger mv., og  

 Sundhedsstyrelsens vejledning nr. 161 af 16. september 1998 om information og  

 samtykke og om videregivelse af helbredsoplysninger m.v.
 3)  

 Justitsministeriets bekendtgørelse nr. 201 af 22. marts 2001 om ændring af  

 bekendtgørelse om sikkerhedsforanstaltninger til beskyttelse af  

 personoplysninger, som behandles for den offentlige forvaltning.
 4)  

 Datatilsynets vejledning nr. 37 af 2. april 2001 om  

 sikkerhedsforanstaltninger  

 til beskyttelse af personoplysninger, som behandles af den offentlige  

 forvaltning.
5)  

 Der henvises til tidligere nævnte Vejledning nr. 37 af 2. april 2001 til  

 bekendtgørelse nr. 528 af 15. juni 2000 om sikkerhedsforanstaltninger til  

 beskyttelse af personoplysninger, som behandles for den offentlige  

 forvaltning,  

 jf.
Sundhedsstyrelsens IT-sikkerhedsvejledning for sygehuse, København, 17.  

 juli 2002.
 6)  

 Sundhedsministeriets vejledning nr. 155 af 14. september 1998 om aktindsigt  

 m.v. i helbredsoplysninger.
 7)  

 Lov nr. 571 af 19. december 1985, Forvaltningsloven med senere ændringer.
 8)  

 Lov nr. 1050 af 17. december 2002, Arkivloven.
 9)  

 Lov nr. 429 af 31. maj 2000 om behandling af personoplysninger, som ændret  

 ved  

 Lov nr. 280 af 25. april 2001.
