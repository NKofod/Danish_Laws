 I medfør af § 154, stk. 3 i lov om aktieselskaber, jf. lovbekendtgørelse  

 nr. 483 af 15. november 1985, som ændret senest ved lov nr. 851 af 23.  

 december 1987 og § 124, stk. 3 i lov om anpartsselskaber, jf.  

 lovbekendtgørelse nr. 484 af 15. november 1985, som ændret senest ved lov nr.  

 851 af 23. december 1987 fastsættes:
Gebyrer for anmeldelse § 1.  For anmeldelse af nye aktieselskaber og  

 anpartsselskaber betales 1.700 kr. samt et tillægsbeløb på 4 promille af den  

 tegnede kapital.
For anmeldelse af nye selskaber stiftet ved fusion betales  

 tillægsbeløbet dog af det beløb, hvormed selskabets kapital overstiger den  

 samlede selskabskapital i de fusionerede selskaber.
 § 2.  For anmeldelse af en eller flere ændringer i  

 allerede registrerede forhold betales 900 kr. pr. anmeldelse, jf. dog § 3.
Stk. 2.  Indgår kapitalforhøjelse i anmeldelsen, betales  

 udover det i stk. 1 nævnte beløb et tillægsbeløb på 4 promille af  

 kapitalforhøjelsesbeløbet.
Hvis forhøjelsesbeløbet ikke overstiger 50.000  

 kr., betales ikke tillægsbeløb.
Omfatter anmeldelsen såvel kapitalforhøjelse  

 som kapitalnedsættelse til dækning af underskud, beregnes tillægsbeløbet af  

 forhøjelsesbeløbet med fradrag af nedsættelsesbeløbet.
 Stk. 3.  Finder kapitalforhøjelsen sted på grundlag af  

 overtagelse af et andet selskabs formue (fusion) betales - udover det i stk.  

 1 nævnte beløb - et tillægsbeløb på 4 promille af det beløb, hvormed det  

 fortsættende selskabs kapital overstiger den samlede selskabskapital i de  

 fusionerede selskaber.
 § 3.  Særskilt anmeldelse om ændring af regnskabsår  

 eller hjemsted er gebyrfri.
§ 4.  For anmeldelse af filialer af udenlandske  

 selskaber betales et grundbeløb på 1.700 kr. samt et tillægsbeløb på 4  

 promille af selskabets indbetalte kapital, dog højst 100.000 kr. i alt.
Det  

 udenlandske selskabs kapital omregnes i dansk mønt på grundlag af den af  

 Danmarks Nationalbank på dagen for anmeldelsen noterede kurs for vedkommende  

 fremmede valuta.
Er den pågældende valuta ikke noteret, afgør Danmarks  

 Nationalbank, til hvilken kurs omregningen skal ske.
 Stk. 2.  Anmeldelse om forhøjelse af et udenlandsk  

 selskabs indbetalte kapital er gebyrfri.
 § 5.  Alle gebyrer nedrundes til nærmeste hele  

 kronebeløb.
 § 6.  Gebyret skal indbetales sammen med anmeldelsen.  

 En anmeldelse behandles ikke, før gebyret er indbetalt.
 Stk. 2.  Nægtes registrering af et anmeldt forhold, hvor  

 der er betalt et tillægsbeløb, eller tilbagekalder selskabet et anmeldt  

 forhold, tilbagebetales tillægsbeløbet.
Gebyrer for oplysninger og dokumenter § 7.  For en fuldstændig udskrift af alle registrerede  

 oplysninger eller for et sammenskrevet resume betales for hvert selskab 400  

 kr.
For en tegningsudskrift betales for hvert selskab 100 kr.
Stk. 2.  For bekræftede kopier af henholdsvis vedtægter  

 og regnskaber betales 200 kr.
For bekræftede kopier af anmeldelser betales  

 125 kr.
For bekræftede kopier af andre offentligt tilgængelige dokumenter  

 betales 10 kr. for hver side, dog mindst 125 kr.
Stk. 3.  For ubekræftede kopier af et regnskab betales  

 125 kr.
Ved publikums benyttelse af de i Erhvervs- og Selskabsstyrelsens  

 eftersynslokale opstillede apparater til kopiering af mikrofotografierede  

 regnskaber betales 6 kr. pr. kopiside eller 90 kr. for hvert aftryk af  

 selskabets regnskaber på mikrofilm.
 Stk. 4.  For særlige attestationer, erklæringer mv. samt  

 for alle eller bestemte oplysninger for flere selskaber betales efter  

 regning.
 § 8.  For forlods ekspedition af de i § 7 omhandlede  

 ydelser betales et tillægsgebyr på 300 kr.
Gebyrer for ekstern tilslutning til og  

 anvendelse af Erhvervs- og § 9.  Brugere, der har rådighed over EDB-udstyr, der  

 opfylder de af Erhvervs- og Selskabsstyrelsen opstillede tekniske krav, kan  

 efter indgåelse af tilslutningsaftale med Erhvervs- og Selskabsstyrelsen på  

 de i aftalen fastsatte vilkår og mod betaling af en tilmeldingsafgift på 300  

 kr. få adgang til Erhvervs- og Selskabsstyrelsens eksterne informationssystem  

 via telefonnettet (Dial up-opkobling).
Stk. 2.  Ønskes anden opkoblingsmulighed end nævnt i  

 stk. 1 kan dette eventuelt ske efter særlig aftale med Erhvervs- og  

 Selskabsstyrelsen.
For sådan tilslutning betales efter regning.
§ 10.  For anvendelse af informationssystemet betales  

 1 kr. for hvert minut, systemet anvendes.
Herudover betales for adgang til  

 enten en samlet sekvens af funktioner, eller for adgang til enkelte  

 funktioner, som anført i §§ 11-13.
§ 11.  For adgang til en samlet sekvens af endeligt  

 registrerede data vedrørende eet selskab betales 50 kr.
For adgang til samme  

 sekvens med foreløbigt indlagte data i en verserende journalsag betales 50  

 kr.
§ 12.  For hver anvendelse af navnesøgningsfunktionen  

 eller funktionen vedrørende andre navne betales 10 kr.
For hver anvendelse af  

 funktionerne indeholdende navneliste, liste over andre navne eller liste over  

 historiske navne betales 10 kr. for hvert opslag samt 1 kr. pr. side ved  

 bladring.
§ 13.  For anvendelse af funktionen vedrørende et  

 selskabs personkreds betales 35 kr. pr. selskab.
For anvendelse af funktionen  

 vedrørende et selskabs tegningsregel, betales 10 kr. pr. selskab.
For adgang  

 til offentliggjorte statstidendetekster vedrørende et selskab betales 40 kr.  

 for den første tekst, 30 kr. for den anden tekst, 20 kr. for den tredie tekst  

 og 10 kr. for hver af de følgende tekster.
For anvendelse af øvrige  

 funktioner betales 4 kr. pr. funktion for hvert selskab.
Dog er anvendelse af  

 menubilleder og hjælpefunktioner gratis.
Ikrafttrædelsesbestemmelser § 14.  Bekendtgørelsen træder i kraft den 1. juli  

 1988.
 Stk. 2.  Industriministeriets bekendtgørelse af 14.  

 december 1987 om Erhvervs- og Selskabsstyrelsens takster for aktie- og  

 anpartsselskaber ophæves.
