 I medfør af § 3, stk. 6, i lov nr. 408 af 10. juni 1997 om Nævnet for  

 Etnisk Ligestilling fastsættes efter forhandling med Nævnet for Etnisk  

 Ligestilling følgende forretningsorden:
Nævnet for Etnisk Ligestilling § 1.  Nævnet for Etnisk Ligestilling skal arbejde for  

 at modvirke forskelsbehandling mellem personer med dansk oprindelse og  

 personer med anden etnisk oprindelse.
§ 2.  Nævnet for Etnisk Ligestilling består af en  

 formand, to næstformænd og 16 andre medlemmer, heraf to tilforordnede,  

 ikke-stemmeberettigede medlemmer fra Indenrigsministeriet.
Medlemmerne  

 udpeges af indenrigsministeren, jf. lovens § 3, stk. 1 og 2.
 Stk. 2.  Et af de tilforordnede medlemmer skal  

 repræsentere Udlændingestyrelsen.
Stk. 3.  For hvert nævnsmedlem kan der efter indstilling  

 fra de i nævnet repræsenterede organisationer eller de personligt udpegede  

 medlemmer udpeges en suppleant.
En suppleant deltager i nævnets møder i  

 medlemmets sted i tilfælde af medlemmets fravær.
 § 3.  Nævnet for Etnisk Ligestilling bistås af et  

 sekretariat.
§ 4.  Med henblik på varetagelse af nævnets opgaver  

 skal nævnet følge samfundsudviklingen og holde sig orienteret om etnisk  

 ligestilling og minoriteters rettigheder.
Nævnet kan af egen drift eller  

 efter anmodning undersøge forhold, der falder inden for nævnets virksomhed  

 samt foreslå foranstaltninger til ændring af sådanne forhold.
Stk. 2.  Nævnet behandler ikke enkeltsager.
Enkeltsager  

 kan dog danne grundlag for nævnets behandling af principielle spørgsmål.
 Stk. 3.  Nævnet kan afgive udtalelser og  

 pressemeddelelser i henhold til § 2 i lov om Nævnet for Etnisk Ligestilling,  

 såfremt nævnet skønner, at en sag indeholder spørgsmål om etnisk ligestilling  

 af principiel karakter eller direkte eller indirekte vedrører etniske  

 minoriteters livsvilkår i samfundet.
Stk. 4.  Nævnets medlemmer bistår med viden og fungerer  

 som kontaktled til Folketinget, regeringen, lokale og centrale myndigheder,  

 organisationer, institutioner m.fl.
Nævnet kan derudover holde regelmæssige  

 kontaktmøder med beslutningstagere, myndigheder, interessegrupper, medier,  

 organisationer, herunder minoritetsorganisationer og lignende.
§ 5.  Med henblik på varetagelse af nævnets opgaver  

 kan nævnet nedsætte udvalg til at arbejde med særskilte områder inden for  

 nævnets formål.
I sådanne udvalg kan deltage andre end medlemmer af nævnet.  

 Nævnet kan i den forbindelse benytte sig af ekspertise fra enkeltpersoner  

 uden for nævnets medlemskreds eller relevante institutioner m.v.
 Stk. 2.  Nævnets udvalg holder løbende formandskabet og  

 nævnet orienteret om de respektive udvalgs arbejde.
 Stk. 3.  Nævnets udvalg har ingen selvstændig  

 beslutningskompetence.
 § 6.  Nævnet skal løbende holde sig orienteret om  

 emner, der ligger inden for nævnets formål og skal udsende information om  

 nævnets arbejdsområde til relevante modtagere.
 Stk. 2.  Nævnet skal opbygge en vidensbank om spørgsmål  

 vedrørende etnisk ligestilling til brug for Folketinget, andre offentlige  

 myndigheder, organisationer og andre interesserede.
 Stk. 3.  Nævnets medlemmer kan på vegne af nævnet  

 deltage i eksterne konferencer, seminarer og møder m.v. efter beslutning  

 herom fra nævnets eller formandskabets side.
Formandskabet for Nævnet for Etnisk Ligestilling § 7.  Formandskabet tilrettelægger med sekretariatets  

 bistand det overordnede indhold i nævnets arbejde og fastlægger mødedagene  

 samt dagsordenen.
 Stk. 2.  Formanden kan bemyndige en af næstformændene  

 eller begge næstformænd til ad hoc at træde i formandens sted, når denne er  

 forhindret.
Sekretariatet for Nævnet for Etnisk Ligestilling § 8.  Til bistand for Nævnet for Etnisk Ligestilling  

 oprettes et sekretariat.
 Stk. 2.  Nævnets formandskab har den øverste ledelse af  

 sekretariatet.
 § 9.  Sekretariatets personale ansættes og afskediges  

 af indenrigsministeren efter indstilling fra nævnets formandskab, jf. lovens  

 § 4.
 Stk. 2.  Ved formandskabets indstilling vedrørende  

 ansættelse af sekretariatets personale skal det tilstræbes at indstille  

 personer med en forskellig faglig og uddannelsesmæssig baggrund med henblik  

 på at sikre, at sekretariatet vil være i stand til at behandle spørgsmålet om  

 etnisk ligestilling i alle dets aspekter, herunder sociologisk, juridisk,  

 formidlingsmæssigt m.v.
 Stk. 3.  Ved formandskabets indstilling vedrørende  

 ansættelse i sekretariatet skal det endvidere tilstræbes at styrke nævnets  

 flerkulturelle kompetence ved tillige at ansætte kvalificerede medarbejdere  

 med anden etnisk baggrund end dansk.
Nævnets mødeforberedelse § 10.  Nævnet for Etnisk Ligestilling afholder møde  

 efter behov.
Det tilstræbes, at nævnet afholder mindst 10 årlige møder.
Stk. 2.  Formandskabet indkalder til nævnsmøde og  

 udsender dagsorden senest 14 dage inden mødet afholdes.
Hvert af nævnets  

 medlemmer kan få optaget sager på nævnets dagsorden.
Henvendelse herom rettes  

 til formandskabet og/eller sekretariatet så betids, at sagen kan optages på  

 dagsordenen for det førstkommende møde.
Nævnets medlemmer kan ved  

 flertalsbeslutning godkende, at senere fremkomne dagsordenspunkter  

 forhandles.
Der kan træffes beslutning om sådanne dagsordenspunkter, såfremt  

 et flertal af de tilstedeværende medlemmer er enige herom.
Stk. 3.  Formandskabet har mulighed for at indkalde til  

 ekstraordinære møder efter behov.
Indkaldelse til ekstraordinære møder kræver  

 ikke 14 dages varsel, såfremt kortere varsel er påkrævet.
Stk. 4.  Hvis et nævnsmedlem og pågældendes suppleant er  

 forhindret i at deltage i et møde, kan medlemmet inden mødet skriftligt eller  

 på anden måde ytre sig om de på dagsordenen optagne sager.
Formandskabet  

 afgør herefter, om de pågældende sager skal forhandles på det pågældende møde  

 eller udskydes til behandling på et senere møde.
Nævnets mødevirksomhed § 11.  Nævnets møder er ikke offentlige.
 Stk. 2 .  Nævnet kan invitere særligt sagkyndige til at  

 deltage i nævnets møder i det omfang, dette skønnes nødvendigt.
 Stk. 3.  Formanden eller en af næstformændene leder  

 møderne, jf. § 7, stk. 2.
§ 12.  Nævnet for Etnisk Ligestilling er  

 beslutningsdygtigt, når formanden eller en af næstformændene og otte andre  

 stemmeberettigede medlemmer er til stede.
Beslutninger træffes ved almindelig  

 stemmeflerhed, jf. lovens § 5, stk. 1. Ved stemmelighed er formandens eller  

 mødelederens stemme afgørende.
Et mindretal kan kræve sin afvigende mening  

 tilført nævnets indstillinger, vejledende udtalelser m.v.
§ 13.  Der optages referat af nævnets og dets udvalgs  

 forhandlinger og beslutninger.
Et mindretal kan kræve sin afvigende mening  

 tilført referatet.
Referater af nævnets og dets udvalgs møder udsendes senest  

 14 dage efter mødets afholdelse.
Stk. 2.  Et referat betragtes som godkendt, når det på  

 det førstkommende nævnsmøde kan godkendes af et flertal af nævnets  

 tilstedeværende medlemmer.
Der træffes ved hvert møde beslutning om, hvorvidt  

 det godkendte referat skal offentliggøres.
Referatet offentliggøres ikke,  

 såfremt et eller flere nævnsmedlemmer protesterer herimod.
Økonomiske forhold vedrørende nævnets virksomhed § 14.  Følgende af nævnets personale- og  

 regnskabsmæssige forhold administreres af Indenrigsministeriet:
 Stk. 2.  Der oprettes en underkasse i nævnets  

 sekretariat.
 Stk. 3.  Eventuelle indtægter ved salg og udgivelser af  

 publikationer, afholdelse af konferencer og kurser m.v. kan medgå til at  

 finansiere nævnets aktiviteter.
 § 15.  Nævnets formand og næstformænd vederlægges for  

 deres arbejde i overensstemmelse med de gældende regler i Finansministeriets  

 cirkulære nr. 109 af 4. juni 1986 om særskilt vederlæggelse m.v.
Stk. 2.  Nævnets øvrige medlemmer modtager i forbindelse  

 med deltagelse i møder i nævnet erstatning for dokumenteret tabt  

 arbejdsfortjeneste.
Erstatning for dokumenteret tabt arbejdsfortjeneste kan  

 pr. dag højst udgøre det femdobbelte af den diætsats, der er fastsat i § 4 i  

 bekendtgørelse nr. 861 af 21. november 1997 om vederlag, diæter, pension m.v.  

 for varetagelsen af kommunale hverv.
Nævnet afgør om erstatningskravet kan  

 anses for dokumenteret.
 Stk. 3.  I forbindelse med deltagelse i møder, kurser og  

 seminarer i eller for nævnet ydes der formandskabet og de øvrige medlemmer  

 godtgørelse af udgifter efter bestemmelserne i cirkulære af 30. maj 1995 om  

 tjenesterejseaftalen.
Forskellige bestemmelser § 16.  Nævnet afgiver årligt til regeringen og  

 Folketinget en beretning om nævnets arbejde i det foregående år.
I  

 beretningen redegøres tillige for planer og mål for nævnets virksomhed.  

 Beretningen sendes til Indenrigsministeriet inden 5 måneder efter årets  

 udløb.
Beretningen sendes til regeringen og Folketinget efter aftale med  

 Indenrigsministeriet.
Beretningen sendes i øvrigt til relevante  

 organisationer m.v.
 Stk. 2.  Nævnet redegør i beretningen for de  

 aktiviteter, der påtænkes prioriteret i det kommende år inden for den årlige  

 budgetramme, der fremgår af finansloven.
 § 17.  Nævnet er underlagt forvaltningslovens regler  

 om inhabilitet, hvorefter det enkelte nævnsmedlem selv har pligt til at  

 erklære sig inhabil i forhold til en bestemt sag, jf. forvaltningslovens § 3.
 § 18.  Bekendtgørelsen træder i kraft den 1. juli  

 1998.
