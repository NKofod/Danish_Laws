X.1 Eftergivelse X.2 Henstand X.3 Hvem kan få henstand og eftergivelse X.4 Bortfald af eftergivelse Reglerne om eftergivelse og henstand findes i § 83.
X.1 Eftergivelse X.1.1 Betingelser for eftergivelse § 83, stk. 1 Efter reglerne i § 83, er der mulighed for at eftergive moms, renter,  

 gebyrer og administrative bøder, jf. § 83, stk. 1, hvis - skyldneren godtgør, at denne ikke er i stand til og inden for de  

 nærmeste år ingen udsigt har til at kunne opfylde sine gældsforpligtelser, og - skyldnerens forhold og omstændighederne i øvrigt taler derfor.
§ 83, stk. 2 Der er ligeledes adgang til at eftergive beløb, som f.eks. direktører  

 dømmes til at betale som erstatning for et selskabs manglende betaling af moms,  

 jf. § 83, stk. 2.
§ 83, stk. 3 Ved afgørelse af, om skyldnerens forhold og omstændighederne i øvrigt  

 taler for eftergivelse, lægges der vægt på, om skyldneren udelukkende eller i  

 overvejende grad har gæld til Told Skat, skyldnerens interesse i  

 eftergivelse, gældens alder, omstændighederne ved dens pådragelse og  

 hidtidige afvikling samt skyldnerens forhold under eftergivelsessagen, jf. §  

 83, stk. 3.
 Hvis der er andre offentlige eller private kreditorer af væsentlig  

 betydning, vil skyldneren blive henvist til at søge en generel ordning,  

 f.eks. i form af en gældssanering eller en frivillig kreditorordning båret af  

 gældssaneringsprincipperne.
§ 83, stk. 5 Eftergivelse af moms m.v. kan gå ud på bortfald eller nedsættelse af  

 skyldnerens gæld.
Hvis betingelserne for eftergivelse ikke fuldt ud er  

 opfyldt, kan der i stedet for eftergivelse meddeles skyldneren henstand, jf.  

 § 83, stk. 5.
X.2 Henstand Der kan gives henstand med de samme beløb, som kan eftergives.
X.2.1 Betingelser for henstand § 83, stk. 7 Efter § 83, stk. 7, kan der gives henstand, hvis betingelserne for  

 eftergivelse efter stk. 1, ikke fuldt ud er opfyldt.
Dette medfører, at der  

 kan indrømmes henstand ud over den periode, hvor myndighederne ud fra  

 opkrævningsmæssige hensyn giver henstand.
 De kriterier, der taler henholdsvis for og imod eftergivelse, anvendes  

 også ved vurderingen af, om der kan bevilges henstand.
X.3 Hvem kan få henstand og eftergivelse Fysiske personer § 83, stk. 4 Henstand og eftergivelse kan normalt kun gives til fysiske personer.
 De pågældende skal som hovedregel opfylde de betingelser, som fremgår af §  

 83, stk. 1 - 3. Er det ikke tilfældet, kan der kun gives henstand eller  

 eftergivelse, når forholdene i ganske særlig grad taler for det, jf. § 83,  

 stk. 8.
 Der skal således være tale om myndighedsfejl, force majeure eller force  

 majeure lignende situationer.
Selskaber og foreninger mv. § 83, stk. 8 Når forholdene i ganske særlig grad taler for det, kan selskaber,  

 foreninger, selvejende institutioner, fonde e.lign. dog også få henstand og  

 eftergivelse, jf. § 83, stk. 8.
 Der henvises i øvrigt til Skatteministeriets cirkulære nr. 221 af 26.  

 november 1990 om eftergivelse og henstand med told- og skattebeløb mv.
X.4 Bortfald af eftergivelse Bortfald af eftergivelse § 83, stk. 6 Eftergivelse kan bortfalde, hvis skyldneren i forbindelse med  

 eftergivelsessagen har gjort sig skyldig i svigagtigt forhold, jf. § 83, stk.  

 6, nr. 1.
 Delvis eftergivelse kan bortfalde, hvis skyldneren groft tilsidesætter  

 sine forpligtelse i forbindelse med afvikling af den ikke-eftergivne del af  

 gælden, jf. § 83, stk. 6, nr. 2. Der kan f.eks. være tale om, at skyldneren  

 gennem længere tid undlader at betale, selvom den pågældende har pengene til  

 betalingen.
