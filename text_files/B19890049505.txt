 I henhold til § 3, stk. 2, § 4, stk. 2 og 4, og § 17, stk. 3, i lov nr.  

 161 af 15. marts 1989 om autorisation af elinsallatører m.v. fastsættes  

 følgende:
§ 1.  Ansøgning om autorisation skal ske ved  

 benyttelse af et særligt skema, der fås udleveret hos et elforsyningsselskab  

 eller hos Elektricitetsrådet.
Ansøgningsskemaet og de deri nævnte bilag til  

 dokumentation af opfyldelsen af betingelserne for opnåelse af autorisation,  

 samt de oplysninger og erklæringer, som måtte kræves i henhold til  

 bestemmelserne nedenfor i §§ 2 og 3, indsendes til elforsyningsselskabet i  

 det området, hvor ansøgeren skal drive forretning, eller hvor den virksomhed,  

 som ansøgeren er ansat i, er hjemmehørende.
Elforsyningsselskabet  

 kontrollerer tilstedeværelsen af den foreskrevne dokumentation m.v. og  

 videresender ansøgningen med bilag til Elektricitetsrådet med eventuelle  

 bemærkninger til brug ved sagsbehandlingen.
§ 2.  Autorisation kan enten udstedes til en person,  

 der agter selv at drive installationsvirksomhed, eller til en ansat i en  

 virksomhed eller selskab, der driver installationsvirksomhed.
Den  

 autoriserede skal være fuldtidsbeskæftiget i virksomheden.
Stk. 2.  Hvis autorisationen udstedes til en ansat  

 medarbejder, skal denne være ansat som direktør eller på funktionærvilkår og  

 være sikret dispositionsret med hensyn til arbejder, der er omfattet af  

 loven.
Dette skal dokumenteres ved indsendelse af kontrakter e.l. i  

 forbindelse med ansøgningen.
 Stk. 3.  Hvis ansøgeren skal være ansat i et selskab  

 eller en institution, hvis formål er et andet end udøvelse af  

 elinstallatørvirksomhed, finder bestemmelserne i stk. 1 og 2 tilsvarende  

 anvendelse, og det kan efter ønske fra selskabet eller institutionen anføres  

 i autorisationen, at denne er begrænset til at gælde arbejder på selskabets  

 eller institutionens egne elektriske anlæg.
 Stk. 4.  I de i stk. 2 og 3 nævnte tilfælde skal  

 betingelsen om fast forretningssted alene opfyldes af virksomheden, mens  

 kravet om rådighed over bo skal opfyldes både af ansøgeren og af  

 virksomheden.
 § 3.  Autorisation kan udstedes til en statsborger fra  

 et andet EF-land, uden at lovens betingelse om beståelse af en godkendt prøve  

 er opfyldt.
 Stk. 2.  Er en ansøger bosat i Danmark, skal det  

 dokumenteres, at ansøgeren behersker det danske sprog eller i sin virksomhed  

 har ansat en ansvarlig medarbejder, der har fornødent kendskab til danske  

 installationsforskrifter.
 Stk. 3.  Endvidere skal det dokumenteres, at ansøgeren  

 inden for de sidste 10 år har udført virksomhed som elinstallatør i et andet  

 EF-land på en af følgende måder:
 Stk. 4.  Er en ansøger bosat i et andet EF-land eller er  

 ansat i et selskab, der er lovligt stiftet i et af EF-landene og har hjemsted  

 eller hovedvirksomhed i et andet EF-land, og som ikke ønsker at etablere  

 afdeling her i landet, behøver kravet om fast forretningssted ikke være  

 opfyldt, men det skal i stedet dokumenteres, at ansøgeren eller selskabet  

 aktuelt lovligt driver elinstallatørvirksomhed i det pågældende land.
§ 4.  Ændringer i en ansat autoriseret elinstallatørs  

 arbejds- og ansvarsforhold skal indberettes til Elektricitetsrådet.
Den  

 autoriserede er i øvrigt forpligtet til efter anmodning fra  

 Elektricitetsrådet at give alle oplysninger om sine arbejds- og  

 ansvarsforhold i virksomheden.
§ 5.  Elektricitetsrådet fører et register over  

 personer, der har autorisation som elinstallatør.
Til brug for oprettelsen af  

 dette register indsender elselskaberne oplysning til Elektricitetsrådet om  

 autorisationer udstedt i henhold til den før 1. juli 1989 gældende  

 lovgivning.
Indsendelse skal ske senest 1 måned efter, at elselskabet har  

 modtaget anmodning herom fra Elektricitetsrådet.
 § 6.  Autorisationer udstedt efter den tidligere  

 gældende lovgivning til almindelig installatørvirksomhed, men kun gældende  

 inden for et begrænset antal forsyningsområder, er fra 1. juli 1989 gældende  

 i hele landet.
 § 7.  Autorisationer udstedt efter den tidligere  

 gældende lovgivning har ikke gyldighed efter den 30. juni 1994. Sådanne  

 autorisationer kan ombyttes til nye ved indgivelse af ansøgning til  

 Elektricitetsrådet inden den 1. april 1994.
