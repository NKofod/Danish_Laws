 I henhold til § 39 i lov nr. 217 af 23. april 1986 og §§ 2 og 3a i lov om  

 adgangsregulering ved videregående uddannelser, jf. lovbekendtgørelse nr. 742  

 af 31 okt. 1986 fastsættes:
Adgangs- og optagelsesbetingelser § 1.  Adgang til uddannelsen er betinget af, at  

 ansøgeren har gennemgået en økonomauddannelse eller bestået  

 husholdningslærereksamen og kan dokumentere kundskaber i engelsk og  

 matematik, som svarer til hf-fællesfagsniveau, og i kemi, som svarer til  

 hf-tilvalgsfagsniveau.
 Stk. 2.  Specialkursus i Husholdning kan ved særlig  

 tilladelse give adgang for ansøgere, som ikke opfylder de adgangsbetingelser,  

 der nævnes i stk. 1, men som skønnes at have de nødvendige forudsætninger for  

 at gennemføre uddannelsen til klinisk diætist.
 § 2.  Undervisningsministeren fastsætter hvert år  

 antallet af optagelsespladser efter indstilling fra Specialkursus i  

 Husholdning.
 Stk. 2.  Hvis antallet af ansøgere overstiger antallet  

 af optagelsespladser, vil der ved udvælgelse blandt ansøgerne bl.a. blive  

 lagt vægt på opnået praktisk erhvervserfaring efter endt uddannelse inden for  

 uddannelsens fagområder.
Uddannelsens struktur og indhold § 3.  Uddannelsen varer 1 år.
 Stk. 2.  Nærmere regler om uddannelsens fordeling mellem  

 teoretisk undervisning og praktik fastsættes i studieordningen, jf. § 10.
 § 4.  Uddannelsen omfatter en ernæringsenhed og en  

 klinisk enhed.
 Stk. 2.  Ernæringsenheden omfatter teoretisk  

 undervisning i: anatomi/fysiologi, biokemi, ernærings- og kostlære,  

 hospitals- og levnedsmiddelhygiejne, biostatistik og datalære,  

 levnedsmiddelkemi og pædagogik/psykologi.
 Stk. 3.  Den kliniske enhed omfatter teoretisk  

 undervisning i: sygdomslære, diætetik, medicinsk terminologi, laboratorie- og  

 røntgenundersøgelser, diætplanlægning og kostberegning, hospitalsorganisation  

 og klinisk praktik.
Eksamensbestemmelser § 5.  Den studerende skal i løbet af undervisningsåret  

 bestå en skriftlig prøve i forbindelse med afslutningen af første og anden  

 praktikperiode, jf. § 3, stk. 2.
 Stk. 2.  Prøverne tager udgangspunkt i de emneområder,  

 der behandles i de respektive praktikperioder.
 Stk. 3.  Ved bedømmelse af praktikopgaverne anvendes  

 bestået/ikke bestået.
 § 6.  Uddannelsen afsluttes med en tværfaglig prøve.
 Stk. 2.  Den afsluttende tværfaglige prøve består af en  

 skriftlig opgave i et hovedemne inden for klinisk diætetik og en mundtlig  

 eksamination i opgaven.
Stk. 3.  Ved bedømmelse af den afsluttende tværfaglige  

 prøve anvendes 13-skalaen.
Der gives een samlet karakter for den skriftlige  

 og mundtlige del.
For at bestå prøven kræves mindst 6.
 § 7.  Ved den afsluttende tværfaglige prøve medvirker  

 een eller flere censorer, som beskikkes af Undervisningsministeriet,  

 Direktoratet for de Videregående Uddannelser for 3 år ad gangen efter  

 indstilling fra Specialkursus i Husholdning.
 § 8.  For at kunne indstille sig til den afsluttende  

 tværfaglige prøve skal den studerende have bestået prøverne efter § 5, stk.  

 1.
Stk. 2.  En studerende kan højst indstille sig 2 gange  

 til samme prøve.
Specialkursus i Husholdning kan tillade indstilling en  

 tredje gang, hvis dette er begrundet i særlige forhold.
 Stk. 3.  Beståede prøver kan ikke tages om.
 § 9.  Til studerende, der har bestået prøverne i §§ 5  

 og 6, udsteder Specialkursus i Husholdning et bevis for, at uddannelsen er  

 gennemført i overensstemmelse med de bestemmelser, der er fastsat herfor.
Andre bestemmelser § 10.  Specialkursus i Husholdning fastsætter nærmere  

 regler om uddannelsen i en studieordning, som skal godkendes af Direktoratet  

 for de Videregående Uddannelser.
 § 11.  Udover hvad der fremgår af bestemmelserne i  

 denne bekendtgørelse skal studieordningen indeholde:
 Stk. 2.  Studieordningen og ændringer heri træder i  

 kraft ved et undervisningsårs begyndelse.
§ 12.  Direktoratet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 § 13.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
 Stk. 2.  Direktoratet kan tillade Specialkursus i  

 Husholdning at dispensere fra bekendtgørelsen indenfor nærmere angivne  

 rammer.
§ 14.  Klager over Specialkursus' afgørelser i henhold  

 til denne bekendtgørelse indgives til Specialkursus i Husholdning.
Hvis en  

 klage ikke tages til følge, og klageren fastholder klagen, videresender  

 Specialkursus klagen, - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag afgørelsen er meddelt klageren.
 Stk. 3.  Direktoratets afgørelse efter denne  

 bekendtgørelse kan ikke indbringes for højere administrativ myndighed.
 § 15.  Bekendtgørelsen har virkning fra den 1. juni  

 1987.
Stk. 2.  Bekendtgørelse nr. 50 af 3. februar 1983  

 ophæves.
Specialkursus i Husholdning fastsætter overgangsregler for  

 studerende, der har begyndt uddannelsen inden 1. juni 1987, herunder hvornår  

 der sidste gang holdes prøve efter bekendtgørelse nr. 50 af 3. februar 1983.
