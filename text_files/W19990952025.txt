Kendelse fra Pressenævnet i sag nr.  

 111/1996 K1 og K2 har klaget til Pressenævnet over et indslag  

 bragt i programmet "Station 2" på TV 2 den 16. august 1996, idet de  

 finder, at god presseskik er overtrådt.
 I programmet hed det bl.a.:
 "Vært 1: Der forsvinder varer for flere milliarder  

 hvert år fra de danske butikker.
Vært 2: Det er op til forretningerne selv at sikre  

 sig mod butikstyvene.
Station 2 har set på, hvilke våben,  

 forretningerne har, og vi har fulgt kampen mod tyvene med skjult kamera.
(Man ser en mand (butiksdetektiv), der henvender sig til  

 to personer, en mand og en kvinde.
Alle tre personers ansigter er  

 sløret).
Butiksdetektiv: Goddag, jeg kommer fra Hovedstadens  

 Butikskontrol.
Vil I lige følge med mig herhen en gang? Manden: Ja.
Butiksdetektiv: Har du noget, du ikke har betalt for? Manden: Ja.
Butiksdetektiv: Det har du? Og det er? Manden: Det er de cykeldele, der ligger hernede...
 ....
Speak: OBS-varehus i Tåstrup med skjult kamera i en  

 taske.
Her cirkulerer  Mona og  Henrik - to butiksdetektiver - rundt,  

 forklædt som almindelige kunder, men med radiokontakt til hinanden.
 (Man ser butiksdetektiven fra før sammen med en  

 kvinde).
 ....
Speak: Der går ikke længe før der er  

 bid.
Et ægtepar skygges.
 (Man ser de to butiksdetektiver går rundt og ser  

 på ting).
 Speak: De ser ægteparret skjule cykeludstyr under en  

 rød jakke der ligger i deres vogn.  Henrik går uden for kassen  

 og venter.  Mona holder fortsat øje med ægteparret inde fra  

 butikken.
 (Man ser butikken sådan som en person, der går  

 ud af forretningen vil se den).
 ....
 (Man ser klippet fra indledningen, hvor Henrik henvender  

 sig til de to kunder).
Henrik: Goddag.
Jeg kommer fra Hovedstadens  

 Butikskontrol.
Vil I lige følge med mig herhen en gang? Manden: Ja.
(Man ser i ca. 20 sekunder alle 3 personer gå hen  

 mod kameraet.
Ansigterne er fortsat sløret ud.
Der klippes til et  

 billede hvor man ser en dør ind til et rum.
Foran døren er  

 sokker og skjorter.
På skærmen er anført:  

 "Afhøringsrummet, OBS Tåstrup". Dette billede er på  

 skærmen i resten af indslaget fra OBS).
 Henrik: Hvis I har mere i lommerne, kan I lige så  

 godt tage det frem med det samme.
Manden: Jeg erkender, at jeg har taget det der.
Jeg  

 håber selvfølgelig ikke, at man er nødt til at involvere  

 politiet.
Henrik: Jamen det bliver jeg nødt til.
I  

 sådan et omfang som her.
 Damen: Jeg har ikke set at han har taget det der.
Henrik: Det gider jeg ikke diskutere med dig.
Det bliver  

 en sag mellem dig og politiet.
Herren: Kommer det så langt som til politiet? Henrik: Ja det gør så.
Du spiser i  

 forretningen og du stjæler vores varer.
Og det er et brud mod de regler  

 der findes i Danmark.
Og derfor må vi køre vores spil som vi nu  

 kører det.
Ikke.
 (Man ser de to kunder komme ud fra rummet sammen med en  

 betjent, der følger dem ud af forretningen).
...." Klagerne har gjort gældende, at det er en  

 overtrædelse af god presseskik, at TV 2 imod deres protest har  

 offentliggjort videooptagelserne af dem, at maskeringen ikke er  

 foretaget korrekt og fyldestgørende, idet de er genkendt, og at  

 det er en overtrædelse af god presseskik, at der er foretaget  

 lydoptagelser med skjult mikrofon i et aflukket lokale, og at disse  

 lydoptagelser herefter er sammenføjet med billeder og offentliggjort i  

 indslaget.
 Klagerne har videre gjort gældende, at  

 tv-udsendelsen er med til at dømme dem for åben skærm  

 forud for en domstolsbehandling af sagen.
 Klagerne har endelig krævet udlevering af de  

 råbånd, hvorpå indslaget blev optaget.
 TV 2 har anført, at optagelserne er foretaget  

 på et frit tilgængeligt sted, at klagerne ifølge  

 fotografen ikke protesterede over for optagelserne, at butiksdetektiverne var  

 udstyret med mikrofoner, og at såvel lyd- som billede optagelser er  

 foretaget lovligt.
 TV 2 ønskede imidlertid ikke at afsløre  

 identiteten på klagerne, og disse er derfor maskeret på  

 sædvanlig vis.
 TV 2 har videre anført, at klagerne selv har bragt  

 sig i den situation, som optages.
 TV 2 har endelig afvist at udlevere  

 råbåndene.
 Følgende nævnsmedlemmer har deltaget i sagens  

 behandling: Per Sørensen, Aage Lundgaard, Ulrik Holmstrup og Ole  

 Askvig.
 Pressenævnet udtaler:
 Pressenævnet bemærker indledningsvis, at  

 nævnet har fulgt klagernes ønske om hemmeligholdelse af deres  

 identitet, og at kendelsen derfor offentliggøres uden klagernes  

 navne.
 Pressenævnet har ikke mulighed for at kræve  

 råbåndene udleveret fra TV 2 og har endvidere ikke mulighed for  

 at pålægge TV 2 ikke at anvende bestemte optagelser.
 Pressenævnet finder det ikke kritisabelt, at der i  

 indslaget er bragt optagelser, der er foretaget med skjult mikrofon og skjult  

 kamera, idet disse optagelser er foregået på et offentligt  

 sted.
 Pressenævnet finder endvidere ikke grundlag for at  

 kritisere den måde, hvorpå maskeringen er sket.
 Afsagt den 16. januar 1997.
