 Vedrørende en forespørgsel om en abonnementsordning for lægehjælp  

 meddelte tilsynet, at virksomheden ikke ville være omfattet af lov om  

 forsikringsvirksomhed, såfremt patienten kunne få lægens hjælp i et ikke  

 forudsigeligt omfang og forudsat at det var lægens ansvar, hvis lægehjælpen  

 fik et større omfang end forudset.
 Forsikringstilsynet modtog fra en faglig organisation en forespørgsel om,  

 hvorvidt en abonnementsordning for patienter var omfattet af lov om  

 forsikringsvirksomhed.
Abonnementsordningen gik ud på, at patienten ved betaling af  

 abonnementsafgift fik ret til lægehjælp uden yderligere betaling, uanset  

 hjælpens omfang.
Det var forudsat, at ordningen blev etableret mellem  

 læge/lægepraksis og den enkelte patient.
 Forsikringstilsynet meddelte - efter at sagen havde været behandlet af  

 forsikringsrådet - at den planlagte virksomhed ikke var omfattet af lov om  

 forsikringsvirksomhed, såfremt patienten ved sin betaling af afgift til lægen  

 kunne få dennes hjælp i et ikke forudsigeligt omfang, og lægen ikke kunne  

 lægge dette ansvar fra sig, såfremt lægehjælpen fik et større omfang end  

 forudset.
 Forsikringstilsynet tilføjede dog, at der ikke herved var tilkendegivet  

 nogen stillingtagen til abonnementsbetingelserne, og at lægernes  

 abonnementsordning ikke ved benævnelser eller henvendelser til offentligheden  

 måtte benytte ord, der kunne fremkalde det indtryk, at der blev drevet  

 forsikringsvirksomhed.
