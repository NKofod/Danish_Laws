 I Anledning af, at X., hvis tidligere Ægteskab med Y. er opløst ved  

 Københavns Byrets Dom af 9. Oktober 1939, stadfæstet ved Østre Landsrets Dom  

 af 2. Februar 1940, og Z. har indgivet Bevisligheder til Prøvelse i Anledning  

 af Deres påtænkte Ægteskab, har Magistraten i Skrivelse af 12. Marts 1940  

 forespurgt, hvorvidt der kan meddeles de paagældende Attest om, at  

 Bevislighederne er fundet at være i Orden, jfr. § 22, Stk. 2, i Lov Nr. 276  

 af 30. Juni 1922 om Ægteskabs Indgaaelse og Opløsning, uanset at Fristen for  

 Paaanke af den fornævnte Landsretsdom ikke er udløbet, ligesom der heller  

 ikke af Brudgommens tidligere Ægtefælle eller af Paatalemyndigheden er  

 meddelt Afkald paa Anke.
 Foranlediget heraf skal man meddele, at den i Ægteskabslovens § 22, Stk.  

 2, omhandlede Attest ikke bør meddeles Brudefolkene, forinden Anke er  

 frafaldet, eller der er forløbet 8 Uger efter Landsretsdommens Afsigelse,  

 uden at Anke er sket.
 Skrivelse fra Justitsministeriet til Københavns Magistrats 1. Afdeling.
