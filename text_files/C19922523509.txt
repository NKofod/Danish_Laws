Formål § 1.  Forsvarsministeriets Miljø- og  

 Naturbeskyttelseskommission skal gennem samarbejde mellem  

 Forsvarsministeriets myndigheder samt myndigheder uden for  

 Forsvarsministeriet søge den samlede indsats på miljø- og  

 naturbeskyttelsesområdet fremmet inden for Forsvarsministeriets område.
Organisation § 2.  Kommissionen henhører under Forsvarsministeriet  

 og sammensættes af repræsentanter fra Forsvarsministeriet,  

 Forsvarskommandoen, Hjemmeværnskommandoen, Forsvarets Bygningstjeneste,  

 Farvandsvæsenet samt Forsvarsministeriets Jagtbestyrer.
 Chefen for Forsvarsministeriets 9. kontor er formand for kommissionen, og  

 9. kontor forestår sekretariatsvirksomheden.
 § 3.  Kommissionen fastlægger selv sin  

 forretningsorden og mødefrekvens.
Virksomhed § 4.  Kommissionen skal udarbejde forslag til  

 Forsvarsministeriets overordnede miljøpolitik og miljøhandleplan samt  

 fremsætte forslag om tidsmæssig og økonomisk implementering af handleplanen.
 § 5.  Kommissionen skal have indseende med indsatsen  

 på miljø- og naturbeskyttelsesområdet, såvel nationalt som internationalt,  

 inden for Forsvarsministeriets område og i tilslutning hertil rådgive og  

 støtte Forsvarsministeriets myndigheder i deres indsats på området.
 § 6.  Kommissionen kan til støtte for sin virksomhed  

 søge bistand hos civile og militære myndigheder samt civile firmaer.
 § 7.  Emner af miljø- og naturbeskyttelsesmæssig  

 karakter kan forelægges kommissionen af Forsvarsministeriets myndigheder,  

 ligesom kommissionen selv kan tage initiativ på de miljø- og  

 naturbeskyttelsesområder, der skønnes af betydning for Forsvarsministeriets  

 virksomhed i relation til den øvrige del af samfundet.
 § 8.  Kommissionen udarbejder årligt en rapport om sit  

 arbejde samt om indsatsen på miljø- og naturbeskyttelsesområdet inden for  

 Forsvarsministeriets område.
 Rapporten tilstilles Forsvarsministeriet, der på baggrund heraf eventuelt  

 orienterer Miljøministeriet.
 Ikrafttrædelse m.v.
 § 9.  Kommissionen nedsættes pr. den 1. januar 1993.
 P.M.V.
 E.B.
