Skrivelse om retningslinjer for a-kassernes tilrettelæggelse af kontrollen ved brug af indkomstregisteret i 2015 Denne skrivelse erstatter skrivelse nr. 9799 af 16. december 2013 om Retningslinjer for tilrettelæggelse af kontrollen ved brug af Indkomstregisteret i 2014. Skrivelsen udsendes i medfør af § 13, stk. 2 i bekendtgørelse nr. 370 af 28. april 2011 om tilsynet med de anerkendte arbejdsløshedskassers administration.
1. Indholdet af kontrolopgaven A-kassen skal kontrollere de medlemmer, der har været tilmeldt som ledige / på efterløn i hele kontrolperioden.
Det forhold, at medlemmet ikke har fået udbetalt ydelser i hver eneste uge i perioden, medfører ikke, at medlemmet kan udgå af kontrollen.
 Kontrollen skal gennemføres ved, at a-kassen elektronisk sammenholder arbejdsgiverens oplysninger om arbejdstimer i Indkomstregisteret med medlemmets egne oplysninger om beskæftigelse til a-kassen (registersamkøring). Såfremt a-kassen indberetter løntimer til Indkomstregisteret i forbindelse med udbetaling af dagpenge / efterløn, kan a-kassen foretage samkøringen alene på grundlag af de data, der fremgår af Indkomstregisteret.
 Det indskærpes, at når a-kassen gennemfører kontrollen, må der kun medtages medlemmer, som er medlem på kontroltidspunktet og som har været medlem af den kontrollerende a-kasse i hele kontrolperioden.
 I de tilfælde, hvor registersamkøringen viser, at antallet af arbejdstimer i Indkomstregisteret er større end det antal arbejdstimer som medlemmet har oplyst, er der som udgangspunkt basis for en efterkontrol/manuel kontrol.
 Kontrollen skal dog kun gennemføres, hvis:
  Det af arbejdsgiveren oplyste timetal overstiger det af medlemmet oplyste timetal med mere end 37 timer (Bagatelgrænsen).
  Hvis arbejdsgiverens oplysninger om beskæftigelse overstiger medlemmets oplysninger med mere end 37 timer, skal a-kassen ikke gennemføre kontrollen, hvis indtægten ved beskæftigelse er på 1.000 kr. eller derunder, eller der er tale om negativ indkomst.
 Det forudsættes, at sagsbehandlingen skal foregå på grundlag af arbejdsgiverens oplysninger i Indkomstregisteret og kun undtagelsesvis på grundlag af oplysninger indhentet fra arbejdsgiveren.
 A-kassen kan, efter konkret vurdering, få tilladelse til at ændre udtrækskriterierne således, at disse målrettes a-kassens faglige område, medlemsstruktur, m.v.
 2. Kontrolperioder 2015.
A-kassens udbetalingsperioder er ikke sammenfaldende med kvartalerne.
Der skal derfor ske en tilpasning af den udbetalingsperiode (kontrolperiode), der skal sammenholdes med oplysninger i Indkomstregisteret.
 For 2015 anvendes følgende kontrolperioder:
Den manuelle kontrol skal være påbegyndt senest 8 / 9 uger efter at medlemmet har indsendt sidste dagpengekort i kvartalet.
Dette betyder, at a-kassen for 1. kvartal 2015 skal have gennemført den elektroniske samkørsel med Indkomstregisteret, efterkontrol og fremsendt høringsbrev til de medlemmer, der er genstand for en efterfølgende manuel kontrol, senest mandag den 15. juni 2015.
A-kassen skal senest på datoen for del-afrapporteringen fremsende høringsbrev til de medlemmer, hvor a-kassen er i tvivl om medlemmets ret til ydelser, og som derfor er genstand for en manuel kontrol.
Det skal fremgå af høringsbrevet, at fremtidig udbetaling af ydelser sker med forbehold for, at medlemmet har ret til ydelserne.
 Styrelsen skal henlede a-kassens opmærksomhed på risikoen for fejludbetaling af ydelser frem til det tidspunkt, hvor a-kassen fremsender høringsbrev til medlemmet med oplysning om, at fremtidig udbetaling af ydelser sker med forbehold for, at medlemmet har ret til ydelserne.
Det er derfor vigtigt, at a-kassen sikrer en hurtig sagsbehandling ved at overholde de fastsatte frister for del-afrapportering.
Der henvises til § 4 i bekendtgørelse nr. 693 af 23. juni 2011 om a-kassernes ret til refusion for fejludbetalte ydelser.
 3. Del-afrapportering.
 A-kassens skal fremsende del-afrapportering til styrelsen i henhold til følgende frister:
 Del-afrapporteringen skal indeholde oplysninger om:
  Antal medlemmer, som har været ledige i perioden, og som derfor er omfattet af kontrollen.
  Antal medlemmer, der har været ledige i perioden, og som er genstand for en efterkontrol/manuel kontrol.
  Antal medlemmer, der har været på efterløn i perioden, og som derfor er omfattet af kontrollen.
  Antal medlemmer, der har været på efterløn i perioden, og som er genstand for en efterkontrol/manuel kontrol.
 Antal høringsbreve afsendt  Antal høringsbreve sendt rettidigt  Antal høringsbreve sendt 1  4 uger efter frist  Antal høringsbreve sendt mere end 4 uger efter frist 3. a Servicebrev.
A-kassen kan vælge at fremsende Servicebrev til medlemmet med oplysning om, at a-kassen har registeret uoverensstemmelse mellem medlemmets oplysninger på ydelseskortene og arbejdsgiverens oplysninger i Indkomstregisteret.
A-kassen skal oplyse medlemmet om, at fremtidige ydelser udbetales med forbehold for, at medlemmet har ret til ydelsen.
 A-kassen kan, i stedet for at udtage sagen til manuel kontrol, sende Servicebrev i de tilfælde, hvor det af arbejdsgiveren oplyste timetal ikke overstiger det af medlemmet oplyste timetal med op til 50 timer.
 Servicebrevet skal oplyse medlemmet om, at a-kassen er opmærksom på uoverensstemmelsen, og at a-kassen vil kontrollere i det følgende kvartal, om der fortsat er uoverensstemmelser mellem oplysninger i Indkomstregisteret og medlemmets oplysninger.
 Såfremt der ikke i det følgende kvartal ikke er uoverensstemmelser ud over Bagatelgrænsen, kan a-kassen henlægge sagen.
A-kassen skal særskilt, for hvert enkelt kvartal, meddele styrelsen, såfremt a-kassen har sendt Servicebrev til medlemmer.
A-kassen skal oplyse antallet af Servicebreve, der er sendt og antallet af sager, som a-kassen efterfølgende har henlagt.
 4. Endelig afrapportering.
 A-kassen skal fremsende endelig afrapportering til styrelsen i henhold til følgende frister:
 Den endelige afrapportering skal indeholde følgende:
 Ledige medlemmer:
  Antal medlemmer, hvor der er konstateret fejludbetaling.
  Det samlede tilbagebetalingsbeløb / efterbetalingsbeløb / kasseansvar.
  Antal karantæner, fordelt på svig og uagtsomhed.
  Antal karantænetimer, fordelt på svig og uagtsomhed.
 Antal høringsbreve afsendt  Antal høringsbreve sendt rettidigt  Antal høringsbreve sendt 1  4 uger efter frist  Antal høringsbreve sendt mere end 4 uger efter frist Medlemmer på efterløn:
  Antal medlemmer, hvor der er konstateret fejludbetaling.
  Det samlede tilbagebetalingsbeløb / efterbetalingsbeløb / kasseansvar.
  Antal karantæner, fordelt på svig og uagtsomhed.
  Antal karantænetimer, fordelt på svig og uagtsomhed.
 Antal høringsbreve afsendt  Antal høringsbreve sendt rettidigt  Antal høringsbreve sendt 1  4 uger efter frist  Antal høringsbreve sendt mere end 4 uger efter frist Såfremt a-kassen ikke kan fremsende afrapportering rettidigt, skal a-kassen oplyse grunden hertil.
 5. Revisionsprotokollaterne.
 Afrapportering af resultatet skal indgå i revisionsprotokollatet, og a-kassens revisor skal udtale sig om, hvorvidt a-kassen har gennemført kontrollen i henhold til denne skrivelse (Retningslinjer for tilrettelæggelse af kontrollen ved brug af Indkomstregisteret i 2015).
 6. A-kassens øvrige kontrolinitiativer.
A-kassen kan ud over den almindelige løbende kontrol af beskæftigede timer/lønindkomst, udvælge områder som kan være kontrolspecifikke for a-kassens faglige område.
Kriteriet kan fx være udbetaling af ydelser samtidig med udbetaling af B-indkomst/honorar, pensioner mv.
 Det forventes i øvrigt, at a-kassen løbende udvikler kontrollen ved hjælp af Indkomstregisteret i takt med de indhøstede erfaringer.
 7. Kontaktpersoner.
