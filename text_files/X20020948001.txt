Legater/stipendier tildelt ph.d-stipendiater  

 af deres udenlandske institutioner Spørgsmål Er stipendier eller legater, som danske phd-stipendiater tildeles af deres  

 udenlandske institutioner, omfattet af ligningsloven § 7, litra r eller § 9  

 A, således, at modtagelsen vil medføre tab af skattefriheden  

 efter ligningsloven § 33 A ? Svar Nej, se sagsfremstilling og begrundelse Beskrivelse af faktiske forhold Finansministeriet og Akademikernes Centralorganisation indgik i 1997  

 aftale om lønnede ph.d.-stipendiater.
Aftalen, der trådte i  

 kraft pr. 1. januar 1998, indeholder bla. protokollat 1, der omhandler  

 ph.d-stipendiater, der er indskrevet til et helt  

 forskeruddannelsesforløb ved en udenlandsk uddannelsesinstitution.  

 Ph.d-stipendiaterne opholder sig i udlandet  i minimum 3 år.
 Aftalen er efterfølgende ændret således, at forholdene  

 for lønnede ph.d.-stipendiater reguleres efter aftale af den 26. maj  

 2000.
Ved den omhandlende lønaftale af den 26. maj 2000 blev den  

 årlige basisløn for ph.d'er indskrevet i udlandet fastsat under  

 hensyn til, at den er skattefri i Danmark efter reglerne i ligningsloven § 33  

 A.
Det er en forudsætning for at opnå skattefrihed, at der ikke  

 samtidig udbetales ydelser efter ligningsloven § 7, litra r, eller § 9 A.
 Efter aftalen er ph.d stipendiaten lønmodtager og arbejdsgiver er  

 den institution, der udsteder ansættelsesbrev til  

 ph.d.-stipendiaten.
 I forbindelse med Forskeruddannelsesrådets årlige opslag af  

 ph.d-stipendier til hele forskeruddannelsesforløbet i udlandet, har  

 flere ansøgere oplyst, at de allerede har fået tildelt  

 stipendier fra deres fremtidige udenlandske institution.
 Det er spørgers opfattelse, at det på afgørende vis  

 kan ændre forudsætningerne for at gennemføre et helt  

 forskeruddannelsesforløb i udlandet, hvis modtagelse af udenlandske  

 stipendier/legater får den konsekvens, at man mister retten til  

 skattefrihed efter ligningsloven § 33 A.
Styrelsens indstilling og begrundelse Det fremgår af Ligningsvejledningen 2001 afsnit D.C.2.6, at personer  

 der oppebærer lønindkomst ved tjeneste uden for riget for den  

 danske stat eller anden dansk offentlig myndighed, som udgangspunkt er  

 berettiget til lempelse efter ligningsloven § 33 A, stk. 1. Sådanne  

 personer kan dog i henhold til ligningsloven § 33 A, stk. 2, ikke få  

 skattefritagelse, såfremt der samtidig modtages ydelser efter  

 ligningsloven § 7, litra r, eller § 9 A.
 Lønnede ph.d-stipendiater indskrevet til længerevarende  

 forskeruddannelse i udlandet anses efter ligningsloven § 33 A for udsendt af  

 den danske stat eller en anden offentlig myndighed og får således  

 fuld lempelse for den danske skat, der falder på indkomsten optjent  

 under ophold i udlandet, forudsat at betingelserne i øvrigt er opfyldt  

 jf. bindende forhåndsbesked, TfS 1999.535.
Den grundlæggende betingelse for offentlig ansattes mulighed for at  

 få lempelse efter ligningsloven § 33 A er, at lønnen skal  

 være fastsat individuelt.
Såfremt lønnen er fastsat i  

 henhold til en kollektiv aftale, skal det udtrykkeligt fremgå af  

 aftalen, at lønnen er fastsat under hensyn til, at den er  

 skattefri.
 Det fremgår udtrykkeligt af aftalen mellem Finansministeriet og  

 Akademikernes Centralorganisation og den efterfølgende  

 lønaftale af den 26. maj 2000, at lønnen er fastsat under  

 hensyn til, at den er skattefri i Danmark efter reglerne i ligningsloven § 33  

 A.
 Det er jf. ovennævnte ydermere en betingelse for skattefrihed efter  

 ligningsloven § 33 A, at lønmodtageren ikke modtager ydelser efter  

 ligningsloven § 7, litra r, eller § 9 A.
En lønmodtager må således ikke modtage udetillæg  

 eller andre lignende ydelser, der tjener til dækning af merudgifter som  

 følge af tjeneste i udlandet, og som ikke skal medregnes til den  

 skattepligtige indkomst jf. ligningsloven § 7, litra r, 1. pkt.
I  

 følge praksis er det imidlertid kun § 7 r ydelser, der udbetales af  

 den danske stat, der afskærer modtageren fra at anvende lempelsesreglen  

 i ligningsloven § 33 A jf.
Ligningsvejledningen 2001 afsnit D.C.2.6.
Som alternativ til udetillæg udsendes offentlige ansatte i et vist  

 omfang på tjenestevilkår.
Den udsendte modtager oven i den  

 almindelige løn dagpenge, som er skattefrie i henhold til  

 ligningsloven § 9 A.
Dagpengene skal som udetillægget dække  

 ekstraomkostninger i forbindelse med udsendelsen.
Oppebæres der  

 sådanne skattefrie dagpenge, vil der ligeledes ikke kunne opnås  

 skattefritagelse efter ligningsloven § 33 A, stk. 1. Det fremgår  

 imidlertid af Ligningsvejledningen 2001 afsnit D.C.2.6, at dagpenge udbetalt  

 under lokale tjenesterejser foretaget fra eller internt i  

udstationeringslandet ikke medfører, at muligheden for  

 skattefritagelse bortfalder.
 Styrelsen indstiller på denne baggrund, at ph.d.-stipendiater, ansat  

 hos en dansk arbejdsgiver, men indskrevet til et helt  

 forskerudannelsesforløb i udlandet, vil kunne modtage  

 stipendier/legater fra den indskrivende institution i udlandet, uden at det  

 bevirker bortfald af skattefriheden efter reglerne i ligningsloven § 33 A,  

 stk. 1.
 Ligningsrådet tiltræder indstillingen.
