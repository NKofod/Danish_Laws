Moms  fællessekretariat dannet af 4  

 fagforeninger momsfritaget somsammenslutning efter § 13, stk. 1, nr. 20 Spørgsmål Kan det bekræftes at Fællessekretariatet kan  

 omfattes af momslovens § 13, stk. 1, nr. 20? Svar Ja Beskrivelse af de faktiske forhold Som følge af en ændret struktur hos X faglige  

 organisation og de tilknyttede lokalforeninger, påtænker lokalforeningerne i  

 lokalområde A, X lokalforening nr. 1,2,3 og 4 at indgå et samarbejde, som har  

 til formål at sikre disses mulighed for at opnå den bedst mulige fagpolitiske  

 indflydelse i lokalområde A.
Til det formål påtænker de 4 lokalforeninger at  

 oprette et fællessekretariat, som vil få til opgave at sikre et tæt og  

 koordinerende samarbejde mellem de 4 lokalforeninger.
Dette skal bl.a. ske  

 ved  

 at fællessekretariatet har en ledelse, som består af formændene for de 4  

 lokalforeninger, der skal agere på vegne af foreningernes bestyrelser m.v.
 De 4 lokalforeninger vil gerne sikre sig, at  

 deres kontingentindbetalinger til Fællessekretariatet ikke er momspligtige.
Fællessekretariatets opgaver fremgår af et af  

 spørgeren fremlagt udkast til samarbejdsaftale.
Der er primært tale om  

 sekretariatsopgaver, samt deltagelse i udvalgsarbejde på vegne af de enkelte  

 lokalforeninger.
Det fremgår nærmere af udkastet til samarbejdsaftale, at der  

 med aftalen oprettes et fællessekretariat, som har til formål at servicere de  

 4  

 lokalforeninger i lokalområde A.
Det fremgår, at fællessekretariatet har til  

 opgave at sikre et tæt samarbejde og koordinering mellem de 4  

 lokalforeninger,  

 og at det har en politisk ledelse, bestående af de 4 lokalformænd.  

 Bestyrelsens  

 beslutninger kræver enighed.
Bestyrelsen har ansættelseskompetence, og X  

 lokalforening 1 er juridisk myndighed for ansættelser.
Sekretariatet skal  

 være  

 sekretariatsfunktion for initiativer på forskellige politikområder, herunder  

 for en række udvalg, bl.a.
X faglige organisation lokalområde A's  

 socialpolitiske udvalg, arbejdsmarkedspolitiske udvalg, og for en række andre  

 fælles initiativer og opgaver, herunder opkrævning af kontingent fra  

 fagforeningerne, og videresendelse af de relevante beløb til  

 lokalforeningerne.
Det fremgår, at fællessekretariatets økonomi  

 skal hvile i sig selv og vil blive finansieret dels med et tilskud (2 år à  

 kr.  

 500.000) fra X faglige organisation, dels kontingentandele fra de i de  

 enkelte  

 lokalforeninger tilsluttede fagforeninger, beregnet ud fra kr. 7,20 pr.  

 medlem  

 pr. år.
Det fremgår, at der regnskabsmæssigt oprettes en post i X  

 lokalafdeling  

 1's regnskab under overskriften "Fællessekretariat", og at denne  

 post  

 får særskilt regnskab og budget.
De 4 lokalformænd godkender på vegne af  

 deres  

 bestyrelser regnskab/budget for fællessekretariatet.
Når regnskabet er  

 godkendt  

 fordeles/dækkes årets resultat af de 4 lokalforeninger i forhold til det af  

 foreningerne indbetalte kontingent for året.
Det fremgår, at regnskabet er et  

 fordelingsregnskab, som hvert år efter efterregulering af årets kontingent  

 nulstilles.
De 4 lokalforeninger hæfter endvidere i fællesskab, fordelt efter  

 medlemstal, hvis der opstår uforudsete udgifter for fællessekretariatet.
Med hensyn til det nævnte tilskud fra X faglige  

 organisation, er det oplyst, at de 4 lokalforeninger i fællesskab har ansøgt  

 organisationerne om tilskud til delvis dækning af Fællessekretariatets  

 aktiviteter,  

 som bl.a. er et tværfagligt samarbejde i A lokalområde, således som det  

 fremgår  

 af samarbejdsaftalen.
Tilskuddene gives ud fra en beslutning på  

 organisationens  

 kongres, til lokalforeninger (samarbejder) med over 40.000 medlemmer, for at  

 lokalforeningerne (samarbejderne) via ansættelser kan opbygge den nødvendige  

 kapacitet for at kunne løse den beskæftigelsespolitiske kerneopgave, som  

 f.eks.  

 er koordinering af samarbejdet med og mellem de kommunale beskæftigelsesråd.  

 Det forudsættes at lokalforeningerne også selv bidrager med de nødvendige  

 ressourcer, således at lokalafdelingerne (samarbejderne) kan leve op til  

 deres  

 formålsbestemmelser og kongressens mål.
Spørgers eventuelle opfattelse ifølge  

 anmodning og bemærkninger til sagsfremstilling Spørgers repræsentant mener, at spørgsmålet skal  

 besvares bekræftende, således at de 4 X lokalforeningers indbetalinger til  

 sekretariatet skal anses for momsfritagne i medfør af momslovens § 13, stk.  

 1,  

 nr. 20.
Spørgers repræsentant anfører til støtte herfor,  

 at der er tale om fagforeningsmæssige/-politiske aktiviteter, som udøves for  

 at  

 de tilknyttede lokalforeninger kan udføre deres virke.
Der er efter  

 repræsentantens  

 opfattelse ikke tale om konkurrencefordrejende virksomhed.
De enkelte lokalforeninger betaler deres andel  

 af Fællessekretariatets udgifter ud fra medlemstallet i de enkelte  

 lokalforeninger.
Betalingen sker med et løbende acontobidrag, som når  

 årsregnskabet  

 foreligger, efterreguleres over for den enkelte forening.
 Fællessekretariatet har ikke momspligtige  

 aktiviteter.
SKATs indstilling og begrundelse Momslovens § 13, stk. 1, nr. 4, fritager  

 foreningers og organisationers levering af ydelser og varer i nær tilknytning  

 hertil til deres medlemmer, i disses fælles interesse og mod et kontingent.  

 Det  

 er en forudsætning, at foreningen m.v. ikke arbejder med gevinst for øje, og  

 at  

 formålet er af politisk, fagforeningsmæssig, religiøs, patriotisk, filosofisk  

 eller filantropisk karakter eller vedrører borgerlige rettigheder.
Det er  

 desuden en forudsætning, at afgiftsfritagelsen ikke kan fremkalde  

 konkurrencefordrejning.
Lovens § 13, stk. 1, nr. 20 momsfritager ydelser  

 præsteret af selvstændige grupper af personer, som udøver en virksomhed, der  

 er  

 fritaget for afgift, eller for hvilken de ikke er afgiftspligtige, med  

 henblik  

 på at yde deres medlemmer de for udøvelsen af deres virksomhed direkte  

 nødvendige tjenester.
Det er en forudsætning, at det enkelte medlems betaling  

 for disse ydelser nøjagtigt svarer til medlemmets andel i de fælles udgifter,  

 og at afgiftsfritagelsen ikke vil kunne fremkalde konkurrencefordrejning.
 Det lægges til grund, at de 4 lokalforeninger  

 udgør foreninger med fagforeningsmæssige formål, som dermed er fritagne i  

 medfør af momslovens § 13, stk. 1, nr. 4.
Det kan lægges til grund, at sekretariatet har  

 en politisk ledelse, og skal varetage opgaver af fagforeningsmæssig karakter,  

 herunder interessevaretagelse og fagforeningspolitisk arbejde.
Da  

 sekretariatets  

 arbejde således bygger på den fagforeningsmæssige repræsentation, vil opgaven  

 ikke kunne varetages af konkurrerende virksomhed udenfor det pågældende  

 fagforeningsmæssige  

 regi.
Der ses derfor ikke at foreligge en reel risiko for  

 konkurrencefordrejning som følge af momsfritagelsen af det omhandlede  

 fællessekretariat.
Da der er tale om, at sekretariatet varetager  

 fælles opgaver og interessevaretagelse, ses den fastlagte fordeling opgjort  

 på  

 basis af medlemstal, at være et reelt udtryk for den enkelte lokalforenings  

 andel af de fælles udgifter.
Lokalforeningernes indbetaling af  

 tilskudsmidler,  

 disse i fællesskab modtager fra X faglige organisation, må ligeledes anses  

 for  

 indbetalinger, der svarer til den enkelte lokalforenings andel i de fælles  

 udgifter i sekretariatet.
Da sekretariatet som følge af det nævnte  

 fordelingsregnskab  

 endvidere ikke vil kunne opbygge et over- eller underskud, må betingelsen for  

 fritagelse efter § 13, stk. 1, nr. 20, på dette punkt anses for opfyldt.
Det følger endvidere af § 13, stk. 1, nr. 20, at  

 det er en betingelse for fritagelse, at de ydelser, der leveres fra  

 sammenslutningen  

 til de momsfritagne eller ikke-momspligtige medlemmerne, skal være direkte  

 nødvendige for disse medlemmers virksomhed.
Det følger heraf, at de ydelser,  

 sammenslutningen skal levere, alene må vedrøre fritagne eller  

 ikke-momspligtige  

 aktiviteter, som medlemmerne har, og følgelig ikke må vedrøre eventuelle  

 momspligtige aktiviteter.
Der foreligger ikke i øvrigt momspligtige  

 aktiviteter i fællessekretariatet.
Dermed må sekretariatet anses for omfattet  

 af momslovens § 13, stk. 1, nr. 20.
Det indstilles derfor, at spørgsmålet besvares  

 med et "ja" Skatterådets afgørelse og begrundelse Skatterådet har tiltrådt, at der svares i  

 overensstemmelse med SKATs indstilling.
