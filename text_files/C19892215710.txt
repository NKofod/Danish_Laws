(Til alle amtsråd og  

 kommmunalbestyrelser) 1. Finansministeriet, Administrations- og  

 Personaledepartementet har anmodet Undervisnings- og Forskningsministeriet om  

 at orientere alle amtsråd og kommunalbestyrelser om, at  

 Centralorganisationernes Fællesudvalg (CFU) den 2. maj 1989 har meddelt  

 Finansministeriet, at man har godkendt forhandlingsresultatet for perioden  

 1989-1991.
 Resultatet finder anvendelse i bl.a.:
 - folkeskolen m.v.
- kommunale øvelsesskoler - selvstændige institutioner for specialundervisning(* 1) - den prøveforberedende enkeltfagsundervisning.(* 1) 2. Som led i forhandlingerne er der om lønnen aftalt  

 følgende:
 3. Den forhøjelse, der er nævnt i pkt. 2(1), medfører,  

 at procentreguleringen pr. 1. april 1989 forhøjes fra 15,6373 pct. til  

 16,5448 pct.
 Som følge af den aftalte reguleringsordning forhøjes den samlede faste løn  

 pr. 1. april 1989 med 0,57 pct.
 Dette medfører, at procentreguleringen yderligere forhøjes fra 16,5448  

 pct. til i alt 17,2091 pct.
 4. Lønregulering, herunder efterregulering for  

 perioden fra 1. april 1989 kan udbetales i overensstemmelse hermed.
5. Ud over de generelle lønstigninger indeholder  

 forhandlingsresultatet ændringer/nyordninger vedrørende en række andre  

 ansættelsesvilkår, f.eks. barsels- og adoptionsorlov (jf. den af 2. maj 1989  

 udsendte orientering fra Undervisningsministeriet). Disse ændringer træder  

 imidlertid først i kraft, når konkret aftale herom er indgået/ny overenskomst  

 er udsendt.
Det bemærkes dog i denne forbindelse, at der på en række  

 overenskomstområder, der er omfattet af CFU-forliget, fortsat foregår  

 forhandlinger om de specielle krav, hvis afklaring er en forudsætning for  

 færdiggørelsen af den endelige overenskomst.
6. Vedrørende jubilæumsgratiale skal man specielt gøre  

 opmærksom på, at det, efter at CFU har godkendt forhandlingsresultatet, er  

 aftalt med organisationerne, at tidspunktet for udbetaling af forhøjede  

 satser fremrykkes fra 1. april 1990 til 1. april 1989. Det indebærer, at  

 gratialer i forbindelse med jubilæer, der er faldet eller falder den 1. april  

 1989 eller senere nu kan udbetales med 4.000 kr., 5.000 kr. og 6.000 kr. ved  

 henholdsvis 25 års, 40 års og 50 års jubilæum.
Satsforhøjelserne gælder for  

 samtlige ansatte i staten, folkeskolen og folkekirken mv.
 Der vil senere blive udsendt cirkulære om de nye satser mv.
 Som bilag medsendes »Uddrag af Finansministeriets lønoversigter 1.  

 april 1989«.
 P. m. v.
 e. b.
Alice Skovbjerg fm.
Bilag Bilag er udeladt her.
 (* 1) De pågældende områder er i 1988 overført til Kulturministeriet.
