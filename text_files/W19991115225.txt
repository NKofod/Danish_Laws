Landsskatteretskendelse Genvundne afskrivninger - salg af fast ejendom i Frankrig - dobbeltbeskatningsoverenskomst med Frankrig - creditlempelse Reference:
AL § 29, stk. 1 (dagældende) LL § 33 A A/S klagede for indkomståret 1994 over, at Told-  

 og Skattestyrelsen havde forhøjet selskabets skattepligtige indkomst  

 med genvundne afskrivninger, 28.623.389 kr.
Det fremgik af sagen, at selskabet i 1991 erhvervede en  

 ejendom i Frankrig for i alt 37.292.665 kr., hvoraf udgiften til bygninger  

 på i alt 32.029.551 kr. blev afskrevet fuldt ud ved anvendelse af  

 investeringsfond.
Selskabet solgte ejendommen i 1994 til et fransk  

 datterselskab for FF 29.000.000. Selskabets revisor havde oplyst, at der ved  

 salget kunne konstateres et tab.
De genvundne afskrivninger var opgjort til  

 28.623.389 kr.
Der forelå ikke oplysninger om, at der var betalt fransk  

 skat i forbindelse med salget.
Told(c) og Skattestyrelsen havde ved ansættelsen forhøjet  

 selskabets skattepligtige indkomst med genvundne afskrivninger på  

 28.623.389 kr.
Styrelsen havde som begrundelse herfor anført, at ved  

 salg af fast ejendom, hvorpå der var foretaget skattemæssige  

 afskrivninger, skulle eventuelt genvundne afskrivninger medregnes til den  

 skattepligtige indkomst i henhold til reglerne i afskrivningslovens § 29,  

 stk. 1, jf. § 2, nr. 2, i den nu ophævede lov om særlig indkomst.  

 Da avance ved salg af fast ejendom ikke var omfattet af den dansk-franske  

 dobbeltbeskatningsoverenskomst skulle en eventuel dobbeltbeskatning  

 løses ved konkret forhandling mellem de kompetente myndigheder,  

 hvorefter der i tilfælde af dobbeltbeskatning ville kunne ske lempelse  

 efter ligningslovens § 33 for den franske skat.
Styrelsen havde endvidere  

 henvist til en bindende forhåndsbesked fra Ligningsrådet, TfS  

 1989.77, hvor Ligningsrådet fandt, at fortjeneste i dansk-tyske  

 dobbeltbeskatningsaftale, art. 3, om salg af fast ejendom i overensstemmelse  

 med almindelig terminologi i dansk skattelovgivning skulle opfattes som  

 omfattende både egentlig ejendomsavance og genvundne afskrivninger, Klagerens repræsentant nedlagde over for Landsskatteretten  

 påstand om, at de genvundne afskrivninger ikke skulle medregnes ved den  

 danske indkomstopgørelse.
Repræsentanten havde til støtte  

 herfor i første række gjort gældende, at genvundne  

 afskrivninger ved afståelse af et aktiv skulle behandles på samme  

 måde som den løbende indkomst af aktivet.
Repræsentanten  

 henviste til, at genvundne afskrivninger ikke var udtryk for en avance og  

 derfor ikke kunne sidestilles med kapitalgevinster.
Der var derimod tale om  

 en regulering af tidligere foretagne afskrivninger, der oversteg den reelle  

 værdiforringelse af ejendommen, hvilket illustreredes af, at  

 løbende afskrivninger nedsatte den indkomst, der berettigede til  

 exemptionslempelse efter overenskomst.
Den "kapitalgevinstbeskatning", der  

 skyldtes skattemæssige afskrivninger ud over den faktiske  

 værdiforringelse, måtte derfor skulle beskattes efter samme  

 bestemmelser i overenskomsten som den løbende indkomst.
Da Frankrig i  

 henhold til overenskomstens artikel 3 kunne beskatte indkomst fra fast  

 ejendom, skulle der gives eksemptionslempelse på genvundne  

 afskrivninger.
Repræsentanten havde i anden række gjort gældende, at  

 såfremt genvundne afskrivninger i den heromhandlede situation skulle  

 behandles som kapitalgevinster, ville de alligevel være omfattet af  

 dobbeltbeskatningsoverenskomstens artikel 3. Repræsentanten havde til  

 støtte herfor bl.a. gjort gældende, at de danske skatter, der  

 blev pålagt ved afståelse af fast ejendom, måtte være  

 omfattet af de i overenskomstens artikel 1 omhandlede skatter.
Hertil kom, at  

 udtrykket "indtægt" sprogligt set omfattede både løbende  

 indtægter og indtægter ved afståelse.
Repræsentanten  

 havde endvidere henvist til, at fortolkningsaftaler indgået af de to  

 staters kompetente myndigheder ikke var bindende for skatteyderne,  

 Landsskatteretten og domstolene, og desuden skulle sådanne aftaler  

 havde støtte i traktatteksten.
Repræsentanten havde yderligere  

 anført, at såfremt den dansk-)franske dobbeltbeskatningsaftale  

 ikke ansås at omfatte genvundne afskrivninger, ville det medføre  

 dobbeltbeskatning, hvis den anden stat ikke var enig i, at den som kildestat  

 var afskåret fra at beskatte kapitalgevinster og herunder genvundne  

 afskrivninger på fast ejendom beliggende i denne stat.
 Landsskatteretten bemærkede, at i henhold til § 13, jf. § 2, nr. 2,  

 i den nu ophævede lov om særlig indkomstskat skulle fortjeneste  

 opgjort efter den dagældende § 29 i afskrivningsloven medregnes ved  

 opgørelsen af den skattepligtige almindelige indkomst.
 Landsskatteretten lagde til grund for afgørelsen, at genvundne  

 afskrivninger på bygninger skulle behandles på samme måde  

 som beskatning af kapitalgevinster ved salg af fast ejendom i relation til  

 den dansk-franske dobbeltbeskatningsoverenskomst af 8. februar 1957. Der var  

 efter det oplyste ikke sket beskatning af kapitalgevinster i Frankrig i  

 forbindelse med overdragelsen.
Med henvisning til TfS 1985.167 LSR fandt retten ikke, at den  

 dansk(c)franske dobbeltbeskatningsoverenskomst omfattede avance og dermed  

 genvundne afskrivninger ved salg af fast ejendom, og retten var derfor enig  

 med Told(c) og Skattestyrelsen i, at de i sagen omhandlede genvundne  

 afskrivninger skulle beskattes i Danmark.
Retten fandt herefter ikke, at  

 selskabet var berettiget til overenskomstlempelse efter exemptionsmetoden med  

 progressionsforbehold, men at der i stedet kunne ydes creditlempelse i  

 henhold til ligningslovens § 33. Afgørelsen blev stadfæstet.
