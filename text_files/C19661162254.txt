 Man skal herved oplyse følgende angående betydningen af den i  

 justitsministeriets cirkulære af 30. juni 1966 om hastighedsbegrænsning  

 omhandlede advarselstavle A 2 med undertavle med hastighedsangivelse.
Der har ofte over for myndighederne været rejst spørgsmål om indførelse af  

 hastighedsbegrænsning ved enkelte vejsving alene for at afværge fare som  

 følge af for store hastigheder i selve vejsvinget.
Man har imidlertid fundet  

 det mindre hensigtsmæssigt at etablere hastighedsbegrænsning sådanne steder  

 dels fordi længere strækninger end efter formålet strengt nødvendigt har  

 måttet belægges med hastighedsbegrænsning, dels fordi trafikanterne ofte  

 gennemkører en sådan hastighedsbegrænset strækning uden at blive  

 tilstrækkelig opmærksomme på de sælige forhold, der har begrundet  

 begrænningens indførelse, hvorfor de står uforstående over for denne.  

 Anvendelse af hastighedsbegrænsning de nævnte steder kan yderligere medvirke  

 til at minske respkten for færdselstavler i almindelighed.
Som pkt. 5. i justitsministeriets cirkulære om hastighedsbegrænsning er  

 derfor indført hjemmel til anvendelse af den sælige advarselstavle forsynet  

 med angivelse af, med hvilken maksimalhastighed strækningen kan gennemkøres  

 under normale forhold.
Med anvendelse af denne sælige form for afmærkning  

 gives der trafikanterne den vejledning, som i den foreliggende situation er  

 påkrævet, og samtidig undgås de indvendinger, der kunne rejses mod indførelse  

 af hastighedsbegræsning det pågældende sted.
Det følger af færdselslovene § 35, stk. 1, at hastigheden altid skal være  

 afpasset efter forholdene med særligt hensyn til andres sikkerhed, og at  

 hastigheden aldrig må blive større, end at føreren bevarer fuldt herredømme  

 over køretøjet.
Særlig i vejsving skal der ifølge § 35, stk. 2, pkt. d,  

 holdes en efter forholdene passende lav hastighed.
 Med den afmærkning, der her er nævnt, advarer myndighederne trafikanterne,  

 og giver dem samtidig en vejledning om, med hvilken hastighed svinget kan  

 gennemkøres under normale forhold.
Hvis trafikanterne ikke tilstrækkeligt lader sig påvirke af advarslen og  

 vejledningen, kan de skabe en farlig situation for sig selv og andre.
Om  

 politiet bør skride ind i tilfælde, hvor for høj hastighed i et sådant sving  

 forårsager ulykke eller fremkalder fare for andre, må afgøres ved en samlet  

 vurdering af det passerede, og i denne vurdering indgår som momenter, at  

 trafikanten er advaret, og at der er givet vejledning med hensyn til kørsel  

 gennem svinget.
Den omstændighed, at der er kørt med højere hastighed end  

 ifølge vejledningen er ikke i sig selv en overtrædelse af færdselsloven.  

 Herved adskiller situationen sig fra tilsidesættelse af en  

 hastighedsbegrænsning, hvor selve den omstændighed, at der er kørt med højere  

 hastighed end den tilladte, indebærer en overtrædelse af færdselsloven,  

 nemlig dennes § 25.
