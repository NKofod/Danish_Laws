 Denne At-mddelelse oplyser om adgangen til ved aftale at fravige  

 arbejdsmiljølovgivningens regler om daglig hvileperiode og ugentligt fridøgn.  

 Om daglig hvileperiode henvises til At-meddelelse nr. 5.01.1 og om ugentligt  

 fridøgn til At-meddelelse nr. 5.01.2.
Alle aftaler, der fraviger de nævnte regler, skal for at være gyldige  

 indgås skriftligt.
Visse af dem skal også godkendes af Arbejdstilsynet.
Aftaler på organisationsplan Fravigelser fra reglerne om daglig hvileperiode og ugentligt fridøgn kan  

 aftales mellem vedkommende arbejdsgiverpart og arbejdstagerorganisation.
 Ved arbejdsgiverpart forstås den forhandlingsberettigede  

 arbejdsgiverorganisation eller den enkelte arbejdsgiver.
 Parterne kan aftale, at den daglige hvileperiode i et begrænset  

 omfang kan udskydes eller nedsættes til 8 timer.
Nedsættelse af hvileperioden i begrænset omfang foreligger, hvis  

 hvileperioden ikke nedsættes til 8 timer mere end 1 gang om ugen.
Mindre  

 nedsættelser kan aftales 2 eller flere gange om ugen, dog ikke hver dag.
 Parterne kan også aftale, at den daglige hvileperiode ved  

 rådighedstjeneste kan udskydes eller nedsættes, dog ikke til mindre end 8  

 timer, og at hvileperioden kan ligge i rådighedstjenestetiden.
 Vedrørende reglerne om Rådighedstjeneste henvises til At-meddelelse nr.  

 5.01.4.
Parterne kan aftale, at det ugentlige fridøgn kan omlægges, idet  

 der dog ikke må være mere end 12 døgn mellem 2 fridøgn.
Det omlagte fridøgn  

 bør så vidt muligt lægges i sammenhæng md et andet fridøgn og således, at  

 mindst det ene døgn ligger i umiddelbar tilslutning til den daglige  

 hvileperiode, der som hovedregel skal være på mindst 11 timer.
Parterne kan aftale fravigelser i videre omfang fra hviletids- og  

 fridøgnsreglerne end nævnt ovenfor.
Sådanne aftaler er kun gyldige, hvis de  

 godkendes af Arbejdstilsynet.
Der kan knyttes betingelser til godkendelsen.  

 Eventuelle tvivlsspørgsmål om fortolkning af aftalerne løses ved fagretslig  

 behandling.
Lokalaftaler inden for rammeaftaler Hvis der er indgået aftale på organisationsplan om rammerne for fravigelse  

 fra hviletids- og fridøgnsreglerne, kan fravigelse for enkelte arbejdsopgaver  

 eller ved udarbejdelsen af en arbejdstidsplan aftales lokalt inden for  

 rammerne af den generelle aftale.
Lokalaftaler om 7 døgn mellem 2 fridøgn Arbejdsgiveren og de ansatte kan aftale en omlægning af det ugentlige  

 fridøgn vd fastsættelse af en arbejdstidsplan eller tilrettelæggelse af en  

 konkret arbejdsopgave.
 Der må dog ikke være mere end 7 døgn mellem 2 fridøgn.
Andre lokalaftaler I virksomheder, der beskæftiger arbejdstagere, som ikke er omfattet af  

 kollektive overenskomster eller aftaler, kan arbejdsgiveren og disse ansatte  

 indgå aftaler om fravigelse af daglig hvileperiode og ugentligt fridøgn efter  

 samme regler, som gælder for aftaler på organisationsplan.
 Sådanne aftaler er dog kun gyldige, hvis de godkendes af Direktoratet for  

 Arbejdstilsynet.
Opsigelse af aftaler Aftaler mellem parterne på arbejdsmarkedet kan, medmindre andet aftales,  

 opsiges til samme tidspunkt og efter samme regler, som gælder for den  

 kollektive overenskomst eller aftale på det pågældende område.
Kompenserende hvileperioder I det tilfælde, hvor hvileperioden nedsættes eller udskydes, skal der ydes  

 kompenserende hvileperioder svarende til nedsættelsen snarest muligt.
 Hvis der er mere end 6 døgn mellem 2 fridøgn, skal der ligeledes gives  

 tilsvarende kompenserende fridøgn.
Hvor forholdene undtagelsesvist er af en sådan karakter, at der ikke kan  

 ydes tilsvarende kompenserende daglig hvileperiode eller fridøgn, skal der  

 ydes passende beskyttelse.
Dette kan ske ved ekstraordinære  

 sikkerhedsforanstaltninger, arbejdsorganisatoriske eller administrative  

 tiltag, herunder pauser og perioder med mindre belastende arbejde.
Tilsidesættelse af aftaler Hvis forholdene er arbejdsmiljømæssigt uacceptable, kan Arbejdstilsynet  

 kræve, at forholdene bringes i overensstemmelse med lovgivningens almindelige  

 regler.
Dette gælder, selv om forholdene måtte være i overensstemmelse med en  

 aftale indgået mellem parterne.
Jens Andersen --------------------------------------------------------------------- BAGGRUND:
 - Bekendtgørelse om hvileperiode og fridøgn m.v.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
 I At-meddelelse 0.01.1 findes en fortegnelse over gældende At-meddelelser.
