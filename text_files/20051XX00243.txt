Skriftlig fremsættelse (26. januar 2006) Ministeren for  

 familie- og forbrugeranliggender  

  

 (Lars Barfoed) :
 Herved tillader jeg mig for Folketinget at fremsætte:
 Forslag til lov om  

 ændring af lov om ægteskabets retsvirkninger og lov om skifte af fællesbo  

 m.v.
(Lovforslag nr.
L 146).
Lovforslaget indebærer en særskilt lovregulering af  

 pensionsrettigheders behandling på ægtefælleskifte i tilfælde af en  

 ægtefælles  

 død eller i tilfælde af separation og skilsmisse.
Lovforslaget bygger på  

 betænkning nr. 1466/2005 fra Ægtefællepensionsudvalget, og der er også på  

 baggrund af betænkningen samtidig fremsat forslag til lov om bevarelse af ret  

 til ægtefællepension ved separation og skilsmisse (L 147).
Den nugældende retstilstand er fra mange sider blevet fremhævet  

 som urimelig og har givet anledning til misforståelser.
Med lovforslaget  

 foretages en afklaring af retstilstanden.
 Lovforslaget indebærer et udgangspunkt om, at ægtefæller på et  

 ægtefælleskifte kan udtage deres egne pensionsordninger forlods  uden  

 at dele  

 med den anden ægtefælle eller dennes arvinger.
 I tilfælde af dødsfald kan den efterlevende ægtefælle således  

 undgå at dele egne pensionsrettigheder med den anden ægtefælles arvinger.  

 Dette  

 skal navnlig ses som en vægtning af hensynet til den efterlevende ægtefælles  

 muligheder for at opretholde den samme levestandard, hvilket kan være  

 vanskeligt, hvis der i betydeligt omfang skal afleveres formue til den  

 førstafdøde ægtefælles arvinger.
I tilfælde af separation og skilsmisse kan ægtefæller som  

 udgangspunkt også udtage egne pensionsordninger forlods.
Der er tale om et  

 klart og enkelt udgangspunkt, som skaber en ensartet behandling af  

 pensionsordninger, uanset hvilken type, der er tale om.
Med udgangspunktet  

 fokuseres på pensionsformålet, da pension er tæt knyttet til og afpasset  

 efter  

 den enkelte ægtefælle (alderdomsforsørgelse). Lovforslaget indebærer  

 imidlertid  

 også en mindst lige så vigtig afvejning, hvor det centrale er hensynet til,  

 at  

 familien kan indrette sig, som den finder mest hensigtsmæssig uden tanke på,  

 om  

 det vil have pensionsmæssige konsekvenser for den enkelte.
Dette hensyn har  

 ført til forslag om, at ægtefæller kun forlods kan udtage rimelige  

 pensionsordninger, og at der således i overensstemmelse med reglerne om  

 formuefællesskab skal ske ligedeling af den del af en pensionsordning, der  

 ikke  

 kan betragtes som rimelig.
Herudover indeholder lovforslaget to  

 kompensationsmuligheder,  

 der sikrer de pensionsmæssigt svagt stillede ægtefæller.
 Lovforslaget indeholder således regler om deling af  

 pensionsordninger, der ikke kan betragtes som rimelige samt regler om  

 udbetaling af kompensation.
 Endelig indeholder forslaget regler om ægtefællers muligheder  

 for at aftale særeje for en pensionsordning samt deres muligheder for at  

 aftale, at en kapital- eller ratepension fortsat skal deles mellem  

 ægtefællerne, som det hidtil har været tilfældet.
 Med disse bemærkninger indstiller jeg lovforslaget til  

 Folketingets velvillige behandling.
