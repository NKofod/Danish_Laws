 I tilslutning til udenrigsministeriets bekendtgørelser nr. 16 af 5. juli  

 1963 og efterfølgende bekendtgørelser, senest nr. 112 af 21. december 1970,  

 Lovtidende C, bringes det herved til almindelig kundskab, at yderligere  

 følgende lande med virkning fra de anførte datoer har ratificeret eller  

 tiltrådt den i Geneve den 29. april 1958 undertegnede konvention om den  

 kontinentale sokkel:
 Endvidere har Fiji og Tonga, til hvis territorier konventionens gyldighed  

 var udstrakt før opnåelsen af selvstændighed, henholdsvis den 25. marts og  

 29. juni 1971, meddelt De forenede Nationers generalsekretær, at de anser sig  

 for bundet af konventionen.
 I sit tiltrædelsesinstrument har Spanien afgivet følgende erklæringer:
 »Spaniens tiltrædelse må ikke fortolkes som en anerkendelse af andre  

 rettigheder eller forhold i forbindelse med farvandet ved Gibraltar end dem,  

 hvortil der henvises i artikel 10 i Uttrecht-traktaten af 13. juli 1713  

 mellem Spanien og Storbritannien«.
 »I forbindelse med konventionens artikel 1 erklærer Spanien  

 endvidere, at tilstedeværelsen af et tilfældigt særpræg, såsom en forsænkning  

 eller rende i et undersøisk områdes overflade, ikke skal betragtes som  

 udgørende en afbrydelse af den naturlige forlængelse af kyststatens  

 landterritorium ud i eller under havet«.
 Udenrigsministeriet, den 14. marts 1972.
 F.M.
 Torben Rønne.
