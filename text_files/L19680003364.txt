 Under 18. december 1967 er der i København mellem  

 udenrigsministeren og Nederlandenes herværende ambassadør udvekslet følgende  

 noter, hvorved tillægsoverenskomsten af 20. januar 1966 til overenskomsten af  

 20. februar 1957 mellem Danmark og Nederlandene til undgåelse af  

 dobbeltbeskatning og fastsættelse af regler om gensidig administrativ bistand  

 vedrørende skatter af indkomst og formue, hvilken overenskomst ved  

 noteveksling af 27. juni 1960 blev udvidet til De nederlandske Antiller, jfr.  

 udenrigsministeriets bekendtgørelser nr. 9 af 21. februar 1958, nr. 1 af 10.  

 januar 1962 og nr. 67 af 10. september 1966, Lovtidende C, ligeledes udvides  

 til at omfatte De nederlandske Antiller:
KONGERIGET NEDERLANDENES AMBASSADE København, den 18. december 1967.
Hr. minister, Jeg har den ære at meddele Deres Excellence, at regeringen i De  

 nederlandske Antiller ønsker, at gyldigheden af den i Haag den 20. januar  

 1966 indgåede tillægsoverenskomst, der ændrer og kompletterer den i København  

 den 20. februar 1957 undertegnede overenskomst mellem Kongeriget Nederlandene  

 og Kongeriget Danmark til undgåelse af dobbeltbeskatning og fastsættelse af  

 regler om gensidig administrativ bistand vedrørende skatter af indkomst og  

 formue, udvides til at omfatte dens territorium i overensstemmelse med  

 bestemmelserne i artikel 30 i overenskomsten af 20. februar 1957.
 På Kongeriget Nederlandenes regerings vegne har jeg den ære at foreslå  

 følgende.
 Tillægsoverenskomsten udvides til De nederlandske Antiller på den nedenfor  

 angivne måde:
 Såfremt Kongeriget Danmarks regering kan acceptere de ovenfor nævnte  

 bestemmelser, har jeg den ære at foreslå, at nærværende note og Deres  

 Excellences bekræftende svar betragtes som en noteveksling, således som  

 bestemt i artikel 30 i overenskomsten af 20. februar 1957, hvorved  

 anvendelsen af tillægsoverenskomsten af 20. januar 1966 udvides til De  

 nederlandske Antiller med virkning fra datoen for ovennævnte svar.
Hr. ambassadør, Jeg har den ære at anerkende modtagelsen af Deres Excellences note af 18.  

 december 1967, der lyder som følger:
(her følger teksten til den nederlandske ambassadørs note) I besvarelse heraf har jeg den ære at meddele Deres Excellence, at  

 Kongeriget Danmarks regering accepterer det i den ovenfor gengivne note  

 fremsatte forslag, og at den betragter nævnte note og nærværende svar som en  

 noteveksling, således som bestemt i artikel 30 i overenskomsten af 20.  

 februar 1957, hvorved anvendelsen af tillægsoverenskomsten af 20. januar 1966  

 med virkning fra dags dato udvides til De nederlandske Antiller.
