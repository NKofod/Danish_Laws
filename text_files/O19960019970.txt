Resumé  


  

 En poliopatient der i en årrække havde modtaget højeste førtidspension med  

 plejetillæg og plejehjælp i alle døgnets 24 timer, klagede over at han skulle  

 betale 38.000 kr. tilbage i for meget udbetalt plejetillæg.
Plejetillægget  

 blev i en periode på 11 måneder ved en fejl fra socialcentrets side indsat på  

 klagerens bankkonto i stedet for som hidtil at blive indbetalt direkte til  

 Institutionen for respiratorpatienter.
Den Sociale Ankestyrelse traf afgørelse om at plejetillægget ikke  

 kunne kræves tilbagebetalt efter pensionslovens § 42 da det ikke var ydet med  

 urette.
Derimod kunne beløbet kræves tilbagebetalt efter dansk rets  

 almindelige  

 adgang til tilbagesøgning på grund af dobbeltforsørgelse.
Ombudsmanden udtalte bl.a. at det bygger på en konkret vurdering  

 i hvert enkelt tilfælde om der kan rejses krav om tilbagebetaling af det for  

 meget udbetalte beløb i en dobbeltforsørgelsessituation.
Ombudsmanden lagde  

 til grund at Den Sociale Ankestyrelse - bortset fra at konkludere at der  

 forelå dobbeltforsørgelse - ikke havde foretaget en konkret vurdering af om  

 der  

 kunne rejses krav om tilbagebetaling.
Under hensyn til at det var oplyst  

  

 at  

  

 udbetalingen af plejetillægget var  

 sket ved en fejl fra socialcentrets side,  

  

 at  

  

 Den Sociale Ankestyrelse i sin afgørelse fandt at plejetillægget ikke var  

 ydet  

 med urette, og  

  

 at  

  

 klageren havde  

 gjort gældende at han havde modtaget plejetillægget i god tro, henstillede  

 ombudsmanden til Ankestyrelsen at genoptage sagen. (J.nr. 1995-42-084).
Tilbagebetaling af for meget udbetalt plejetillæg A klagede til mig over at han  

 skulle betale 38.000 kr. tilbage i for meget udbetalt plejetillæg.
A var 49 år gammel.
I 1953  

 blev han ramt af polio; han modtog højeste førtidspension med plejetillæg og plejehjælp i alle døgnets 24  

 timer.
Indtil den 30. november 1991  

 var A tilknyttet Institutionen for respiratorpatienter som natbeboer.  

 Herefter  

 flyttede han i lejlighed.
Institutionen for respiratorpatienter varetog A's  

 udgifter til plejeløn, husleje, el, kørsel mv.
 I januar 1993 blev  

 Socialcentret S opmærksom på at A's plejetillæg for 1992 var blevet indsat på  

 hans bankkonto i stedet for at blive indbetalt direkte til Institutionen for  

 respiratorpatienter til delvis dækning af de udgifter der var forbundet med  

 A's tilknytning til institutionen.
 Den 29. januar 1993 traf  

 Socialcentret S afgørelse om at A skulle indbetale 42.196 kr. - svarende til  

 det plejetillæg han modtog i 1992 - til respiratorinstitutionen.  

 Socialcentret  

 oplyste at det var en fejl fra centrets side at beløbet var blevet indsat på  

 A's konto.
Den 25. februar 1993 klagede  

 A over afgørelsen til et socialt ankenævn.
A skrev bl.a. at han ikke havde  

 haft  

 ophold på respiratorinstitutionen siden den 30. november 1991. Derudover  

 skrev  

 A at han ikke havde modtaget 42.196 kr., idet der ikke blev indsat 3.516 kr.  

 på  

 A's konto i december måned.
A havde ikke nogen skyld i at beløbet var blevet  

 indsat på hans konto i stedet for at blive sendt direkte til  

 respiratorinstitutionen.
Den 21. april 1993 meddelte  

 Socialcentret S A at man efter en genvurdering af sagen ikke havde fundet  

 anledning til at ændre afgørelsen.
Socialcentret oplyste at beløbskravet i  

 afgørelsen fejlagtigt var angivet til 42.196 kr.
Det skulle i stedet være  

  

 42.192  

 kr.
 Samme dag skrev socialcentret  

 følgende til det sociale ankenævn:
"Sagen omhandler en 46  

 årig enlig mand, der modtager højeste førtidspension med plejetillæg.
Bor i  

 selvstændig lejelejlighed, og har indtil for 1½ år siden været tilknyttet  

 institutionen for respiratorpatienters plejeafdeling som natbeboer.  

 Institutionen for respiratorpatienter varetager nu kun (A)'s udgifter til  

 plejeløn, husleje, el, kørsel m.m.
 Plejetillægget udbetales  

 ikke, men går således til delvis dækning af merudgifter ved forsørgelse i  

 eget  

 hjem og restudgifterne afholdes i henhold til bistandslovens § 48, stk. 4.  

 (A)  

 har ansat plejemedhjælpere i alle døgnets 24 timer.
Socialcentrets bogholderi har  

 ultimo januar måned 1993 oplyst, at plejetillægget i tiden 01.01.92 til  

 31.12.92 fejlagtigt er fremsendt pensionistens bankkonto, og ikke som  

 beordret  

 Institutionen for respiratorpatienter, til dækning af merudgifter ved  

 forsørgelse i eget hjem.
Pensionisten underrettes herom pr. telefon den  

 28.1.93, hvor han tilkendegiver at være vidende om at der er indgået kr.  

 3.516,00 mdl. på hans bankkonto, i een periode, uden at han dog har reageret  

 herpå.
 Skriftlig orientering  

 fremsendt den 29.01.93, omhandlende tilbagebetalingskravet, som i alt udgør  

 kr.  

 42.192,00, opstået ved fremsendelse af plejetillæg kr. 3.516,00 mdl. i tiden  

 01.01.92 til 31.12.92. Af skrivelsen fremgår at kravet bedes fremsendt  

 Respiratorinstitutionen,  

 idet beløbsopkrævningen skulle være benyttet til delvis dækning af udgifter  

 til  

 plejeløn m.m.
 (A) underrettes den 22.02.93  

 om at beløbet ligeledes kan fremsendes Socialcentret, idet dette ikke fremgik  

 af skrivelsen af den 29.01.93.
Socialcentret modtager den  

 11.03.93, skrivelse fra pensionisten, dateret den 25.02.93, hvori det  

 benægtes  

 at plejetillæg kr. 3.516,00 for december måned 1992, skulle være fremsendt  

 hans  

 bankkonto.
Endvidere udtrykkes beklagelse over anmodningen om fremsendelse af  

 beløbsopkrævningen til Respiratorinstitutionen.
 I fortsættelse af klage over  

 afgørelsen, er skrivelse fremsendt pensionisten med underretning om at  

 beløbsopkrævningen fastholdes, idet Socialcentrets bogholderi har bekræftet  

 at  

 der er fremsendt kr. 3.516,00 i 12 måneder i tiden 01.01.93 til 31.12.93.  

 Endvidere orienteret om at beløbskravet bedes fremsendt Socialcentret (S).
Sagen fremsendes nu DET  

 SOCIALE ANKENÆVN med henblik på sagens videre behandling, idet Socialcentret  

 i.f.m. remonstration af afgørelsen, ikke har fundet anledning til at ændre  

 denne." Den 24. maj 1993 skrev A til  

 det sociale ankenævn at socialcentrets brev af 21. april 1993 indeholdt et  

 nyt  

 krav.
Da brevet ikke var ledsaget af en klagevejledning, måtte kravet efter  

 A's  

 opfattelse være ugyldigt.
Den 13. oktober 1993 traf det  

 sociale ankenævn afgørelse i sagen.
Nævnet skrev bl.a. følgende:
 "...
Nævnet har truffet følgende AFGØRELSE Nævnet stadfæster i det hele  

 den af Socialcenter (S) trufne afgørelse i henhold til de givne grunde.
Nævnet skal vedrørende  

 overførsel af plejetillæg efter lov om social pension § 16, stk. 2 med 3.516  

 kr. i december måned 1992 bemærke, at nævnet finder det godtgjort, at De har  

 fået overført beløbet.
Nævnet har herved tillagt socialcentrets  

 posteringsforespørgsel vægt.
 Nævnet finder således, at De  

 skal tilbagebetale hele beløbet på 42.192 kr., jfr. lov om social pension §  

 42.
..." I breve af 1. og 8. november  

 1993 klagede advokat B på A's vegne til Den Sociale Ankestyrelse over  

 ankenævnets afgørelse.
Advokaten gjorde gældende at A havde modtaget pengene  

 i  

 god tro og ikke "mod bedre vidende" som krævet efter § 42 i lov om  

 social pension.
Derudover oplyste advokaten at A kun havde modtaget  

 plejetillæg 11 gange i 1992.
Den 19. november 1993 traf  

 Den Sociale Ankestyrelse afgørelse om ikke at tage sagen op til principiel  

 behandling.
Ankestyrelsen begrundede afgørelsen med at A's sag var meget  

 konkret og at den derfor ikke var egnet som vejledning for kommunerne og de  

 sociale nævn i deres anvendelse af reglerne.
 Den 9. december 1993 bad  

 advokat B Den sociale Ankestyrelse om på ny at overveje spørgsmålet om at  

 realitetsbehandle sagen.
 Den 30. december 1993  

 meddelte Den Sociale Ankestyrelse A at man på baggrund af advokatens brev  

 havde  

 besluttet at behandle hans sag.
 Den 11. januar 1994 skrev  

 socialcentret bl.a. følgende til Ankestyrelsen:
 "I fortsættelse af  

 Ankestyrelsens skrivelse af den 30.12.93, skal det oplyses at (A) er  

 invalideret  

 som følge af polio i 1953. Han har total lammelse af skulderågets muskulatur,  

 samt af begge overekstremiteter, desuden svær scoliose og udtalt svær  

 columna.  

 På grund af åndedrætsbesvær har han tracheostomi med sølvkanyle.
Modtager højeste førtidspension  

 med plejetillæg på i alt kr. 15.380,- brutto mdl.
Har kontant formue på kr.  

 616.801,- og renteindtægter heraf på kr. 18.480,- årligt.
..." Den 3. marts 1994 skrev  

 advokaten bl.a. til Ankestyrelsen at A ikke havde vidst eller burde have  

 vidst  

 at plejetillægget skulle bruges til delvis dækning af udgifterne der var  

 forbundet med hans tilknytning til Institutionen for respiratorpatienter.  

 Derfor havde A ikke modtaget beløbet "mod bedre vidende". Advokaten  

 fastholdt i øvrigt at A kun havde modtaget 3.516 kr. 11 gange i 1992.
 Den 13. oktober 1994 skrev  

 socialcentret bl.a. følgende til Ankestyrelsen:
"Jeg har set sagen  

 igennem, og der findes ikke nogen korrespondance med pågældende omkring  

 plejetillæg.
Dette blev tilkendt ham pr. 1/2-76, men er  

  

 aldrig  

  

 udbetalt ham, da det gik til plejeopholdet.
Så han har  

 således ikke været vant til at få det.
Ved en fejl i vores bogholderi blev  

 det  

 udbetalt ham i 1992 - i stedet for som hidtil sendt til  

 respiratiorafdelingen.  

 Der er tale om en manuel forsendelse - ikke maskinel.
Han oplyser selv hertil  

 i telefonsamtale, at han var bevidst om, at der blev indsat for meget på hans  

 konto, men at han ikke vidste hvorfra pengene kom.
Beløbet har ikke direkte  

 fremgået af pensionsmeddelelsen.
På pensionsmeddelelsen har der været påført  

 plejetillæg, og et fradrag af samme størrelse.
 Om han har været i ond tro  

 eller ej - banken må have kunnet oplyse hvorfra pengene kom, hvis han havde  

 spurgt.
..." Den 2. november 1994 skrev  

 advokat B bl.a. til Ankestyrelsen at den telefonsamtale der henvises til i  

 erklæringen fra socialcentret, først fandt sted efter udbetalingen af det  

 omstridte beløb.
Advokaten bestred at A skulle have givet udtryk for at der  

 blev indsat for meget på hans konto.
Den 14. december 1994 traf  

 Ankestyrelsen afgørelse i sagen.
Ankestyrelsen gav A meddelelse om afgørelsen  

 i  

 brev af 28. december 1994 og skrev bl.a. følgende:
 "...
 Ankestyrelsen finder, at der  

 ikke efter reglerne i lov om social pension § 42 kan forlanges  

 tilbagebetaling  

 af plejetillægget tilkendt i henhold til lovens § 16.
 Ankestyrelsen har lagt vægt  

 på, at det tilkendte plejetillæg ikke er ydet med urette.
 Ankestyrelsen finder  

 imidlertid, at der efter dansk rets almindelige adgang til tilbagesøgning på  

 grund af dobbeltforsørgelse kan forlanges tilbagebetaling af et beløb  

  

 svarende  

  

 til det udbetalte plejetillæg  

 for perioden den 1. januar 1992 til den 30. november 1992, ialt 38.676 kr.
 Ankestyrelsen har herved lagt  

 vægt på, at udgifterne til Deres pleje i samme periode har været afholdt  

 efter  

 bistandslovens § 48, stk. 4, som merudgifter ved forsørgelsen i eget hjem.
 Ankestyrelsen tiltræder  

 således med denne ændrede begrundelse det sociale ankenævns afgørelse.
Ankestyrelsen finder  

 imidlertid, at der alene kan forlanges tilbagebetaling af et beløb svarende  

 til  

 11 gange 3.516 kr., 38.676 kr., idet der ikke ses at foreligge dokumentation  

 for, at beløbet for december måned 1992 er udbetalt til Dem." Den 8. januar 1995 klagede A  

 til mig.
Han skrev bl.a. at man måtte gå ud fra at der ikke fandtes en  

 ulovbestemt adgang til tilbagebetaling, når der er særlige bestemmelser i  

 pensionsloven der regulerer spørgsmålet.
A skrev endvidere at Ankestyrelsen  

 tilsyneladende antog at den ydelse han modtog efter bistandslovens § 48, stk.  

 4, dækker enhver merudgift som følge af handicappet.
Der er imidlertid også  

 merudgifter forbundet med at have hjælpere 24 timer i døgnet i eget hjem.
 Den 19. juni 1995 udtalte  

 Ankestyrelsen bl.a. følgende:
 "...
 Som svar på Folketingets  

 Ombudsmands forespørgsel sendes vedlagt sagens akter og kopi af  

 Ankestyrelsens  

 afgørelse meddelt den 28. december 1994, hvortil man kan henholde sig.
 Det kan herudover oplyses, at  

 Ankestyrelsen ved sin afgørelse af 14. december 1994 fandt, at der ikke efter  

 reglerne i lov om social pension § 42 kunne forlanges tilbagebetaling af  

 plejetillægget tilkendt i henhold til lovens § 16.
 Ankestyrelsen lagde vægt på,  

 at det tilkendte plejetillæg ikke var ydet med urette.
 Ankestyrelsen fandt  

 imidlertid, at der efter dansk rets almindelige adgang til tilbagesøgning på  

 grund af dobbeltforsørgelse kunne forlanges tilbagebetaling af et beløb  

 svarende til det udbetalte plejetillæg for perioden den 1. januar 1992 til  

 den  

 30. november 1992, i alt 38.676 kr.
 Ankestyrelsen lagde herved  

 vægt på, at udgifterne til (A)'s pleje i samme periode har været afholdt  

 efter  

 Bistandslovens § 48, stk. 4, som merudgifter ved forsørgelsen i eget hjem.
 Ankestyrelsen fandt  

 imidlertid, at der alene kan forlanges tilbagebetaling af et beløb svarende  

 til  

 11 gange 3.516 kr., 38.676 kr., idet der ikke ses at foreligge dokumentation  

 for, at beløbet for december måned 1992 er udbetalt til (A).
For så vidt angår (A)'s  

 henvisning til, at der er mulighed for at udbetale plejetillæg samtidig med  

 hjælpeordning efter Bistandslovens § 48, stk. 4, kan det oplyses, at  

 Ankestyrelsen ved afgørelsen har lagt til grund, at (A)'s plejebehov var  

 dækket  

 fuldt ud ved den bevilgede hjælpeordning efter Bistandslovens § 48, stk. 4,  

 svarende til 24 timer i døgnet." Jeg modtog den 5. og 6. marts  

 1996 præciserende oplysninger om udbetalingen af plejetillæg til A og  

 kommunens  

 betalinger til Institutionen for respiratorpatienter.
Ombudsmandens udtalelse "Jeg forstår Deres sag  

 sådan at De siden 1. februar 1976 har fået plejetillæg efter pensionslovens §  

 16, stk. 2. Plejetillægget er aldrig (før) blevet udbetalt direkte til Dem,  

 men  

 til Institutionen for respiratorpatienter.
Institutionen varetager Deres  

 udgifter til plejeløn, husleje, el, kørsel mv., idet De har plejehjælpere i  

 alle døgnets 24 timer.
Plejetillægget dækker kun delvist Deres merudgifter  

 ved forsørgelse i eget hjem.
Restudgifterne afholdes i henhold til  

 bistandslovens  

 § 48, stk. 4, og udbetales til Institutionen for respiratorpatienter.
Fra januar til november 1992  

 blev plejetillægget efter pensionslovens § 16, stk. 2, ved en fejl fra  

 socialcentrets side indsat direkte på Deres bankkonto.
I denne periode  

 udbetalte socialcentret tillige et beløb svarende til plejetillægget (og de  

 resterende merudgifter ved forsørgelse i eget hjem) efter bistandslovens §  

 48, stk. 4, til Institutionen for respiratorpatienter.
Det fremgår af Den Sociale  

 Ankestyrelses afgørelse af 14. december 1994 at Ankestyrelsen har lagt til  

 grund at De fra januar til november 1992 blev dobbeltforsørget.
Som grundlag  

 for tilbagebetalingskravet har Ankestyrelsen henvist til at der i dansk ret  

 er  

 en almindelig adgang til tilbagesøgning på grund af dobbeltforsørgelse.
 Jeg har tidligere udtalt mig  

 om retsgrundlaget for krav om tilbagebetaling som følge af  

 dobbeltforsørgelse,  

 bl.a. i en sag om for meget udbetalt social pension og sygedagpenge  

 (Folketingets Ombudsmands beretning for året 1987, s. 185ff). Jeg henviste i  

 denne sag bl.a. til Højesterets dom fra 1959 (offentliggjort i Ugeskrift for  

 Retsvæsen 1959, s. 321) som har fastslået at der i dansk ret gælder en  

 ulovbestemt  

 adgang til tilbagesøgning i dobbeltforsørgelsestilfælde.
 I sagen fra 1987 udtalte jeg  

 bl.a. at dobbeltforsørgelse antages at foreligge hvis følgende objektive  

 betingelser er opfyldt:
Flere ydelser kommer til udbetaling som en direkte  

 følge af den samme begivenhed, ydelserne dækker den samme tidsmæssige periode, og ydelserne må antages at dække samme behov eller formål.
De havde i den pågældende  

 periode plejemedhjælpere mv. i alle døgnets 24 timer.
Kommunen ydede fuld  

 dækning for disse ydelser samtidig med at De selv modtog plejetillæg der  

 delvist skulle dække de samme ydelser.
 Det kan på den baggrund ikke  

 give mig anledning til bemærkninger at Ankestyrelsen fandt at De i denne  

 periode blev (delvist) dobbeltforsørget.
 Om der kan rejses krav om  

 tilbagebetaling af det for meget udbetalte beløb i en  

 dobbeltforsørgelsessituation, bygger imidlertid på en konkret vurdering i  

 hvert enkelt tilfælde.
 Jeg henviser i den  

 forbindelse til min udtalelse fra 1987, hvor jeg fandt at der i vurderingen  

 burde indgå  

  

 om  

  

 der er tale om udbetaling  

 af et beløb med tilbagevirkende kraft,  

  

 om  

  

 den pågældende hermed får rådighed over et større éngangsbeløb,  

  

 om  

  

 den pågældende på tidspunktet for  

 udbetalingen af den sociale ydelse er berettiget hertil, og  

  

 om  

  

 det kan bebrejdes det offentlige (eller den private part) at  

 dobbeltforsørgelsessituationen opstår.
 I en situation som den  

 foreliggende kan det efter min opfattelse ikke være uden betydning om  

 modtageren vidste eller burde vide at pengene blev ydet med urette (jf.  

 princippet om condictio indebiti).
 Jeg må lægge til grund at Den  

 Sociale Ankestyrelse - bortset fra at konkludere at der forelå en  

 dobbeltforsørgelsessituation - ikke har foretaget en konkret vurdering af om  

 der kunne rejses krav over for Dem om tilbagebetaling af beløbet.
Under hensyn til at det er  

 oplyst  

  

 at  

  

 udbetalingen af  

 plejetillægget skete ved en fejl fra socialcentrets side,  

  

 at  

  

 Ankestyrelsen i sin afgørelse fandt at plejetillægget ikke var  

 ydet med urette, og  

  

 at  

  

 De har gjort  

 gældende at De har modtaget plejetillægget i god tro, har jeg henstillet til  

 Ankestyrelsen at genoptage sagen i lyset af min retsopfattelse.
Jeg har bedt  

 Ankestyrelsen om at underrette mig om hvad der videre sker i sagen.
 Ved min bedømmelse af sagen  

 er jeg gået ud fra at der ikke (længere) er uenighed om  

 tilbagebetalingskravets  

 størrelse.
..." NOTER: (*1) Jf.
FOB 1987, s. 185 ff.
