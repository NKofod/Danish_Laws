 Cirkulæret træder i stedet for cirkulære nr. 145 af 15. juli 1969 om  

 stempelanholdelse som ændret ved cirkulære nr. 195 af 14. september 1972 og  

 cirkulære nr. 48 af 20. marts 1973.
 Cirkulæret sammenfatter de tidligere cirkulærer om stempelanholdelse, og  

 betingelserne for visse myndigheders ret til at stemple ustemplede dokumenter  

 og for lavt stemplede dokumenter, der hidtil har været begrænset til  

 tilfælde, hvor det pligtige stempel ikke overstiger 200 kr., udvides til  

 tilfælde, hvor stemplet ikke overstiger 2.000 kr.
 DE ANHOLDESPLIGTIGE MYNDIGHEDER.
 § 1.  Ifølge stempellovens § 32 er følgende  

 myndigheder anholdelsespligtige:
 1. Ministerierne.
 2. Justitssekretærerne ved højesteret, landsretterne  

 og sø- og handelsretten med hensyn til de for retten fremlagte dokumenter  

 samt dommerne ved underretterne.
 3. Eksekutorer.
 4. Politi- og anklagemyndighederne.
 5. Landsskatteretten, statsskattedirektoratet samt  

 amtsskatteinspektoraterne, jfr. fsv. ang. statsskattedirektoratet lov nr. 440  

 af 6/9-77 om ændring af lov om stempelafgift samt fsv. ang.  

 amtsskatteinspektoraterne finansministeriets bekendtgørelse nr. 141 af  

 20/3-73.
 6. Chefen for skibsregistret samt cheferne for  

 distriktskontorerne, for så vidt angår dokumenter, der ikke skal indsendes  

 til skibsregistret.
 7. Overregistrator ved aktieselskabsregistret som chef  

 for dette register og som tilforordnet ved forsikrings-registeret.
 8. Direktøren for patent- og varemærkevæsenet.
 § 2.  Tinglysningsdommerne og chefen for  

 skibsregistret er tillige stempelmærkeforhandlere, jfr. stempellovens § 22.
 Stk. 2.  For et dokument, som indleveres til tinglysning  

 eller indførelse i skibsregistret, kan de i stk. 1 nævnte myndigheder  

 foretage stempling efter reglerne i finansministeriets bekendtgørelse nr. 368  

 af 11/7-69 som ændret ved bekendtgørelse nr. 427 af 19/9-72, uanset at  

 stemplingsfristen for dokumentet var overskredet ved indleveringen, jfr.  

 stempellovens § 33, stk. 6. Følgende betingelser skal dog være opfyldt:
 1. Det pligtige stempel for dokumentet må ikke  

 overstige 2.000 kr.
 2. Overtrædelsen skal være af så underordnet  

 betydning, at strafansvar efter myndighedernes skøn ikke bør gøres  

 gældende.Som eksempler på tilfælde, hvor strafansvar bør gøres gældende, kan  

 nævnes, at den afgiftspligtige tidligere har overtrådt stempelloven, eller at  

 der på een gang indsendes et større antal dokumenter, som ikke er stemplet  

 inden fristens udløb, og undladelsen indicerer, at den pågældende har villet  

 forskaffe sig en ikke ubetydelig rentefordel.
 § 3.  De øvrige i § 1 nævnte anholdelsespligtige  

 myndigheder er normalt ikke tillige stempelmærkeforhandlere, men kan, jfr.  

 stempellovens § 21, foretage stempling af dokumenter efter reglerne i  

 bekendtgørelsens §§ 6-7, jfr. cirkulærets § 2, stk. 2.
Stk. 2.  Sådan stempling bør normalt kun foretages, når  

 den afgiftspligtige ved dokumentets indsendelse har vedlagt eller påklæbet  

 ukasserede stempelmærker svarende til afgiftsbeløbet og anmodet myndigheden  

 om at foretage kassationen.
Stemplingen må ikke ske således, at den kan give  

 anledning til at anholde dokumentet efter reglerne nedenfor i §§ 4-5.
 Stk. 3.  De anholdelsespligtige myndigheder, som ikke  

 tillige er stempelmærleforhandlere, kan foretage stemplingen uanset at  

 stemplingsfristen for dokumentet er overskredet, hvis dokumentet er kommet  

 myndigheden i hænde inden fristens udløb, jfr. § 7, stk. 7, i  

 finansministeriets bekendtgørelse nr. 368 af 11/7-69 som ændret ved  

 bekendtgørelse nr. 427 af 19/9-72.
 ANHOLDELSESPLIGTEN.
 § 4.  Stempelpligtige dokumenter, som er ustemplede  

 eller for lavt stemplede, skal anholdes.
 Stk. 2.  Er et dokument stemplet med et højere beløb,  

 end loven foreskriver, skal den anholdelsespligtige myndighed gøre den  

 pågældende opmærksom på retten til at få det for meget erlagte godtgjort,  

 jfr. stempellovens § 28.
 Stk. 3.  Er stemplet for et dokument beregnet på  

 grundlag af parternes skønsmæssige værdiangivelse, jfr. stempellovens § 16, §  

 34, stk. 2, og § 57, stk. 3, og må den angivne værdi antages at være for lav,  

 skal dokumentet anholdes som for lavt stemplet, jfr. stk. 1.
 Stk. 4.  Mangler den i stk. 3 nævnte værdiangivelse  

 eller den angivelse af anpartsforholdet, som er krævet i stempellovens § 45  

 og § 73, stk. 2, skal dokumentet anholdes.
Stk. 5.  Anholdelse af de i stk. 1, 3 og 4 nævnte grunde  

 skal ikke ske, hvis dokumentet er kommet myndigheden i hænde inden  

 stemplingsfristens udløb.
Dokumentet må dog kun udleveres, såfremt  

 stemplingen er bragt i orden inden udleveringen.
Sker dette ikke, skal  

 dokumentet anholdes.
 § 5.  Et dokument, som ikke er stemplet eller er  

 stemplet med nedsat afgift, fordi det slutter sig til et andet dokument, skal  

 indeholde oplysning om stemplet til dette.
Stk. 2.  Mangler oplysningen, skal dokumentet anholdes,  

 medmindre det andet dokument forevises for den anholdelsespligtige myndighed  

 og er behørigt stemplet.
I så fald forsyner myndigheden dokumentet med  

 fornøden påtegning.
 Stk. 3.  Giver et dokument som nævnt i stk. 1 oplysning  

 om et stempel, der må antages at være for lavt, skal dokumentet anholdes.
 § 6.  Bekræftede genparter af stempelpligtige  

 dokumenter skal bære påtegning om det stempel, der er anvendt til dokumentet.  

 Det samme gælder ubekræftede genparter, der er fremlagt for en ret eller  

 vedlagt en ansøgning til en offentlig myndighed.
Stk. 2.  Mangler påtegningen, skal genparten anholdes,  

 medmindre dokumentet forevises for den anholdelsespligtige myndighed og er  

 behørigt stemplet.
I så fald forsyner myndigheden genparten med fornøden  

 påtegning.
 Stk. 3.  Giver en genpart som nævnt i stk. 1 oplysning  

 om et stempel, der må antages at være for lavt, skal genparten anholdes.
 § 7.  Et dokument, som først er stemplet efter  

 stemplingensfristens udløb, skal anholdes, medmindre stemplingen er sket ved  

 skattedepartementets eller en stempelmyndigheds resolution eller er foretaget  

 af en anholdelsespligtig myndighed.
 Stk. 2.  Et dokument, hvis stempling er foretaget i  

 strid med de regler, som i øvrigt er fastsat i bekendtgørelsens §§ 6-7, jfr.  

 cirkulærets § 2, stk. 2, skal anholdes, medmindre stemplingen er foretaget af  

 en anholdelsespligtig myndighed.
 § 8.  De anholdte dokumenter og genparter sendes til  

 den stempelmyndighed, som efter § 1, stk. 2, i finansministeriets  

 bekendtgørelse nr. 368 af 11/7-69 som ændret ved bekendtgørelse nr. 427 af  

 19/9-72, skal fastsætte afgiften.
 Skattedepartementet, den 17. november  

 1977.
Hans P.
Gøtrik.
/B.
Helsted.
