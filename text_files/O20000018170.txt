 Resumé  



  

 En kvinde bad i 1997 Nævnet vedrørende erstatning til ofre for forbrydelser  

 om  

 at genoptage hendes sag på grund af omfattende tandproblemer som hun mente  

 var  

 følger af et overfald hun var udsat for i 1980. Nævnets konsulent i  

 tandbehandlingsspørgsmål afgav i den forbindelse en udtalelse som nævnet  

 sendte  

 til kvindens egen tandlæge sammen med en kopi af nævnets afgørelse i sagen.
Kvinden rettede efterfølgende henvendelse til ombudsmanden og  

 klagede over at nævnet havde videregivet sin afgørelse og  

 tandlægekonsulentens  

 udtalelse til hendes egen tandlæge.
Hun rejste også tvivl om  

 tandlægekonsulentens habilitet da hun var bekendt med at vedkommende var  

 ansat  

 af hendes tandlæge og arbejdede i dennes klinik.
Ombudsmanden udtalte at det forhold at der verserer en sag ved  

 erstatningsnævnet, i sig selv er en fortrolig oplysning.
En ansøger giver  

 ikke  

 stiltiende samtykke til videregivelse blot ved at gøre den behandlende  

 tandlæge  

 opmærksom på at omkostningerne vil blive søgt dækket af nævnet.
Nævnet burde  

 derfor ikke have videregivet oplysningerne til kvindens tandlæge.
 Ombudsmanden henstillede at erstatningsnævnet fremover ændrede  

 sin praksis således at det i de konkrete tilfælde overvejede om underretning  

 af  

 behandlende tandlæge er nødvendig.
 Ombudsmanden mente ikke der var grundlag for at drage  

 specialtandlægens  

 habilitet i tvivl  

 (efter forvaltningslovens § 3, stk. 1, nr. 5) idet konsulentens eventuelle  

 interessesammenfald  

 med tandlægens var for fjerntliggende.
 Ombudsmanden  

 tilsluttede  

 sig nævnets beklagelse af at begrundelsen for nævnets afslag på yderligere  

 erstatning ikke opfyldte kravene til forvaltningsloven § 24. (J.nr.  

 1998-3451-603).
Videregivelse af fortrolige oplysninger til et voldsoffers  

 tandlæge.
Habilitet.
Begrundelse Det fremgik af sagen at A  

 den 7. marts 1980 var udsat for et overfald.
Hun søgte den 9. oktober 1981 om  

 erstatning fra staten til ofre for forbrydelser.
Af ansøgningen fremgik at  

 hun  

 ved overfaldet bl.a. fik tandskader.
 Den 17. maj 1982 tilkendte  

 Nævnet vedrørende erstatning til ofre for forbrydelser A 9.322 kr. i  

 erstatning  

 for bl.a. udgifter til tandlægebehandling.
I brev af 7. december 1997  

 bad A nævnet om at genoptage sagen under henvisning til angivelige senfølger  

 af  

 det tidligere overfald.
A stod således over for en omfattende tandbehandling  

 på  

 grund af parodontose i hendes fortænder i overmunden.
A vedlagde kopi af brev fra  

 tandlæge B hvori det bl.a. var angivet at der var to mulige behandlinger der  

 ville koste henholdsvis 41.540 kr. og 43.858 kr.
I brevet var bl.a. skrevet  

 følgende:
 (A) var i 1980 udsat for et  

 overfald, som forårsagede dobbeltsidig collum fractur samt fractur af corpus  

 mandibulae regio 3 og 5,6. Desuden coronale tandfrakturer 1+ og  

 1.
 Den nuværende isolerede  

 parodontale situation omkring 2,1+ kan ses som en senfølge af det tidligere  

 traume.
Omkostningerne vedr. den  

 protetiske erstatning af 2,1+ søges derfor dækket via forsikringen vedr.  

 voldsofre. Erstatningsnævnet anmodede  

 den 12. december 1997 nævnets fagkyndige i tandbehandlingsspørgsmål,  

 specialtandlæge C, om en udtalelse om sagen.
 I brev 19. marts 1998  

 udtalte specialtandlægen bl.a. følgende:
 Der var oprindeligt tale om  

 ukompliceret kronefraktur på 1+. Ansøger pådrog sig ved samme lejlighed  

 hjernerystelse med svære psykiske og hukommelsesmæssige senfølger samt  

 tredobbelt brud på underkæben og ukompliceret kronefraktur på 1.
Egen tandlæge henviser til  

 tandlæge (B) som konstaterer patologiske tandkødslommer på flere tænder og  

 løsning af 2,1+1 af 2. grad og af +2 af 1. grad.
Der stilles følgende  

 diagnoser  

 2,1+ parodontitis marginalis totalis, +1,2 og 7,6,3-6,7 parodontitis  

 marginalis  

 superficialis.
Argumentet er nu, at den parodontale tilstand omkring 2,1+ er  

 så  

 meget mere alvorlig end de øvrige parodontale skader, at forholdene omkring  

 2,1+ må tilskrives en senfølge til traumet i 1980.
 Jeg har rekvireret og  

 modtaget et omfattende sæt røntgenbilleder fra tandlæge (B). De dokumenterer  

 tændernes parodontale tilstand tilbage fra 1980. De første tegn på  

 parodontose  

 findes omkring en kindtand i 1984. Det dukker op omkring 1+ i 1987 og i 1990  

 ses alvorlig parodontit omkring kindtænderne 6+6.
Det overordnede indtryk er  

 derfor en langsomt progredierende parodontose på et stort antal tænder.
Det  

 erkendes at tilstanden omkring den oprindeligt ramte 1+ er den værste, men  

 det  

 er ikke muligt, på baggrund af den parodontale destruktion omkring de øvrige  

 tænder at kalde dette en senfølge af traumet for 18 år siden. Den 30. marts 1998 modtog A  

 fra nævnet kopi af specialtandlægens udtalelse til sagen.
Nævnet bad hende om  

 at rette henvendelse til nævnet inden 14 dage hvis hun ønskede at fremkomme  

 med  

 en udtalelse i anledning heraf.
 I brev af 16. april 1998 skrev nævnet  

 følgende:
 I fortsættelse af nævnets  

 skrivelse af 30-03-98, som De ikke har reageret på, skal man herved meddele,  

 at  

 nævnet må henholde sig til den indhentede udtalelse af 19-03-98 fra nævnets  

 sagkyndige i tandbehandlingsspørgsmål, specialtandlæge, PhD (C), hvorefter  

 nævnet ikke kan tilkende Dem yderligere erstatning for udgift til  

 tandbehandling som følge af tilskadekomsten den 07-03-80.
Genpart af denne skrivelse,  

 vedlagt en kopi af den indhentede udtalelse samt diverse røntgenbilleder er  

 samtidig hermed sendt til Klinikken (X) v/tandlæge (B). A rettede ved brev af 25.  

 juni 1998 henvendelse til nævnet og skrev følgende:
 Det er med stor undren og  

 meget vrede, at jeg i afgørelsen af 16. april d.å. fra Nævnet læser, at  

 Nævnet  

 har fremsendt dels en genpart af afgørelsen og dels et kopi af den indhentede  

 udtalelse fra Nævnets sagkyndige til min tandlæge.
Iøvrigt indeholder  

 udtalelsen fra den sagkyndige foruden aktuelle tandmæssige oplysninger også  

 oplysninger hentet fra de tidligere sagsakter vedr. yderligere følger af  

 overfaldet Jeg skal udbede mig en  

 forklaring på, hvorledes Nævnet i.h.t.
Forvaltningslovens regler om  

 tavshedspligt  

 kan tillade sig at fremsende private oplysninger uden mit samtykke til min  

 tandlæge. I brev af 1. juli 1998 til A  

 skrev nævnet bl.a. følgende:
Udtalelsen fra  

 specialtandlæge (C) indeholder i det væsentligste en beskrivelse af Deres  

 tandmæssige  

 situation, der bygger på materialet modtaget fra tandlæge (B). Udtalelsen  

 indeholder imidlertid også oplysninger om de skader, som De i øvrigt pådrog  

 Dem  

 i forbindelse med episoden den 07-03-80. Disse oplysninger burde ikke være  

 videregivet til tandlæge (B), hvilket nævnet herved skal beklage. A klagede den 8. september  

 1998 til mig over at nævnet alene havde beklaget tilsendelsen af private  

 oplysninger til hendes tandlæge B, men ikke havde taget stilling til hendes  

 klagepunkter vedrørende tilsendelsen af selve afgørelsen og udtalelsen fra  

 nævnets tandlægekonsulent til den pågældende.
Yderligere anførte A at hun fra  

 tandlæge B var blevet bekendt med at nævnets tandlægekonsulent var ansat af B  

 og arbejdede i dennes klinik, og at hun følte dette som et alvorligt  

 inhabilitetsproblem.
 I mit brev af 18. september  

 1998 meddelte jeg A at jeg havde anset det for mest korrekt at sende hendes  

 brev med bilag videre til erstatningsnævnet som en anmodning fra A om at  

 modtage  

 en uddybende begrundelse for afgørelsen, herunder at nævnet besvarede hendes  

 to  

 øvrige klagepunkter samt spørgsmålet om inhabilitet.
 I anledning af As brev af  

 8. september 1998 indhentede erstatningsnævnet en udtalelse fra  

 specialtandlæge  

 C som i brev af 22. september 1998 udtalte følgende:
 Spørgsmålet om inhabilitet  

 er opstået som følge af undertegnedes ansættelse som kirurgisk konsulent på  

 klinikken (X), som (B) er medejer af.
 Som svar herpå skal det  

 anføres, at jeg ikke på noget tidspunkt har drøftet ansøgers sag med  

 tandlægen.  

 Den eneste kontakt, jeg har haft til klinikken i denne relation, har været  

 rekvirering af et omfattende røntgenmateriale igennem klinikkens sekretær.
Om end jeg har stor respekt  

 for tandlæge (B)s faglige kompetence, var jeg ikke enig i hans  

 vurdering i  

 denne sag, hvilket vel ikke tyder på inhabilitet. A modtog ved brev af 29.  

 september 1998 fra nævnet kopi af tandlægekonsulentens udtalelse.
Nævnet bad  

 hende rette henvendelse inden 14 dage hvis hun ønskede at fremkomme med en  

 udtalelse  

 i anledning heraf.
 I brev af 5. november 1998  

 til A skrev nævnet bl.a. således:
 I den anledning skal man  

 meddele, at nævnet i skrivelse af 01-07-98 beklagede at have medsendt  

 specialtandlæge (C)s udtalelse af 19-03-98 til tandlæge (B), idet  

 udtalelsen  

 også indeholder oplysninger om de skader, som De i øvrigt pådrog Dem i  

 forbindelse med episoden den 07-03-80.
Med hensyn til Deres  

 klagepunkter vedrørende det forhold, at nævnet har sendt kopi af selve  

 udtalelsen  

 af 19-03-98 samt genpart af nævnets afgørelse af 16-04-98 til Deres tandlæge  

 skal man hermed oplyse, at nævnet efter sædvanlig praksis sender genparter af  

 nævnets afgørelser samt udtalelser fra den tandlægesagkyndige til de  

 pågældende  

 tandlæger til orientering.
Dette er en praksis, der efter nævnets opfattelse,  

 ikke er i strid med forvaltningslovens regler om tavshedspligt.
Det bemærkes  

 i  

 den forbindelse, at den pågældende udtalelse i det væsentligste indeholder en  

 beskrivelse af Deres tandmæssige situation, der bygger på materiale modtaget  

 fra Deres egen tandlæge (B).
For så vidt angår  

 spørgsmålet om habilitet opstået som følge af, at nævnets tandlægesagkyndige  

 (C) er ansat som kirurgisk konsulent på klinikken (X), som tandlæge (B) er  

 medejer af, har nævnet ved skrivelse af 29-09-98 i medfør af  

 forvaltningslovens  

 § 19 fremsendt tandlæge (C)s udtalelse af 22-09-98 til Dem.
De er ikke  

 fremkommet med bemærkninger hertil.
 Tandlæge (C) anfører i sin  

 udtalelse, at han ikke på noget tidspunkt har drøftet Deres sag med tandlæge  

 (B), og at den eneste kontakt han har haft til klinikken i relation til Deres  

 sag, har været rekvirering af et omfattende røntgenmateriale igennem  

 klinikkens  

 sekretær.
Nævnet har efter en samlet  

 vurdering af sagen ikke fundet, at specialtandlæge (C) er inhabil i forhold  

 til  

 Deres sag i nævnet.
Nævnet har således ikke fundet, at (C)s  

 konsulentstilling  

 i (X) skulle bevirke, at han skulle besidde en sådan særlig interesse i  

 sagens  

 udfald, at han skulle være inhabil i medfør af forvaltningsloven. A klagede i brev af 16. november  

 1998 på ny hertil.
I brevet skrev hun bl.a. således:
1. At det er  

 Erstatningsnævnets sædvanlige praksis at sende udtalelser fra den  

 tandlægesagkyndige samt genpart af Nævnets afgørelse til den behandlende  

 tandlæge til orientering? Det føles overordentligt ydmygende, som den person,  

 sagen drejer sig om, ikke at have kontrol med/ikke at skulle give samtykke  

 til,  

 hvem der får hvilke oplysninger.
Hvilken relevans har disse oplysninger for  

 den  

 behandlende tandlæge? Hvad skal han bruge Dem til? Hvis Nævnet giver afslag  

 på  

 erstatning, skal jeg selv betale tandlægeregningen.
Det vedkommer ikke min  

 tandlæge eller behandlingen, hvad den sagkyndige vurderer.
Jeg mener, at det  

 i  

 allerhøjeste grad er i strid med reglerne om tavshedspligt, at min tandlæge  

 får  

 oplyst, at jeg har en sag i ErstatningsNævnet og om man der mener, at  

 tidligere  

 overfald har relation til denne sag eller, at jeg selv skal betale nuværende  

 tandbehandling.
I Erstatningsnævnet gør man  

 min tandlæge til part i sagen på linie med mig, hvordan kan han nogensinde  

 blive det? I brev af 8. december 1998  

 bad jeg erstatningsnævnet om en udtalelse i anledning af As klage.
Jeg  

 skrev  

 bl.a. således:
For så vidt angår det i  

 klagen anførte vedrørende det forhold at nævnet har sendt kopi af  

 specialtandlæge  

 (C)s udtalelse og genpart af afgørelsen til den behandlende læge,  

 henleder jeg  

 nævnets opmærksomhed på en udtalelse i Folketingets Ombudsmands beretning  

 for året 1991, side 156 ff.
En kopi af udtalelsen vedlægges.
 Jeg skal endvidere bede  

 nævnet nærmere redegøre for specialtandlæge (C)s tilknytningsforhold  

 til  

 tandlæge (B), ligesom jeg beder nævnet redegøre for hvor mange  

 specialtandlæger  

 nævnet benytter sig af som konsulenter, og for hvorledes nævnet fordeler  

 sagerne mellem disse.
Jeg gør opmærksom på at jeg  

 i forbindelse med min behandling af sagen vil tage stilling til om nævnets  

 afgørelse opfylder begrundelseskravet i forvaltningslovens §  

 24. Jeg modtog den 15. januar  

 1999 nævnets udtalelse.
I udtalelsen anførte nævnet bl.a. følgende:
 Nævnet beklagede i  

 skrivelse af 01-07-98 at have medsendt specialtandlæge (C)s udtalelse  

 til  

 (A)s tandlæge, idet udtalelsen også indeholdt oplysninger om de skader,  

 som  

 (A) i øvrigt pådrog sig i forbindelse med episoden den 07-03-80.
 I skrivelse af 05-11-98 meddelte  

 Erstatningsnævnet (A), at nævnets praksis med at fremsende genpart af sine  

 afgørelser samt udtalelser fra den tandlægesagkyndige til de pågældende  

 tandlæger til orientering ikke fandtes at være i strid med forvaltningslovens  

 regler om tavshedspligt.
 Nævnet fandt endvidere ikke,  

 at nævnets tandlægesagkyndige skulle være inhabil i forhold til (A)s  

 sag i  

 nævnet.
 Nævnet har vurderet sagen på  

 ny og man skal i den anledning fremkomme med følgende bemærkninger.
 For så vidt angår  

 spørgsmålet om inhabilitet skal man indledningsvis bemærke, at nævnet på  

 baggrund  

 af det beskedne antal sager, hvor en udtalelse fra en tandlægekonsulent er  

 nødvendig, kun anvender en tandlægekonsulent.
 Nævnet bad i skrivelse af  

 21-09-98 specialtandlæge (C) om at fremkomme med en udtalelse i anledning af  

 (A)s klage, og modtog den 24-09-98 svar fra (C), hvori han oplyste, at  

 han var  

 ansat som kirurgisk konsulent på klinikken (X), som (A)s tandlæge (B)  

 er  

 medejer af. (C) oplyste endvidere, at han aldrig havde drøftet (A)s sag  

 med (B).
 Nævnet var således i  

 forbindelse med sin afgørelse af 16-04-98 ikke bekendt med specialtandlæge  

 (C)s tilknytning til klinikken (X).
 Udtalelsen sendte nævnet i  

 medfør af forvaltningslovens § 19 til (A), der ikke fremkom med nogen  

 bemærkninger hertil.
 Nævnet anmodede på baggrund  

 af ombudsmandens skrivelse af 08-12-98 i skrivelse af 10-12-98  

 specialtandlæge  

 (C) om en nærmere redegørelse for sit tilknytningsforhold til (B) og modtog i  

 den anledning skrivelse af 04-01-99 fra (C).
 I skrivelsen oplyser (C), at  

 han udover sit heldagsjob på hospital (Y), er ansat som kirurgisk konsulent  

 på  

 tandklinikken (X). Han har en ugentlig aftenkonsultation, hvor han behandler  

 patienter henvist fra (X)s egne tandlæger eller fra andre tandlæger.  

 (C)  

 understreger i skrivelsen, at han aldrig har drøftet (A)s sag med  

 tandlæge  

 (B).
 De nu fremkomne oplysninger  

 giver ikke nævnet anledning til at ændre sin vurdering af 05-11-98, hvorfor  

 nævnet må fastholde, at specialtandlæge (C) ikke kan anses for at være  

 inhabil  

 i (A)s sag i nævnet.
 Med hensyn til spørgsmålet  

 om, hvorvidt der foreligger noget brud på tavshedspligten må nævnet ligeledes  

 fastholde sin vurdering af 05-11-98, hvorefter nævnet ikke finder, at der  

 foreligger noget brud på forvaltningslovens regler om tavshedspligt.
 Nævnet har herved navnlig  

 lagt vægt på, at (A) ved at inddrage tandlæge (B) i sin erstatningssag i  

 nævnet, må anses for at have givet et stiltiende samtykke til videregivelsen  

 af  

 nævnets afgørelse samt den tandlægesagkyndiges udtalelse til tandlæge (B).
Det fremgår således af  

 tandlæge (B)s overslag af 04-11-97, der af (A) er fremsendt til nævnet  

 ved  

 skrivelse af 07-12-97, at (A) var i 1980 udsat for et overfald   

 og  

 Omkostningerne vedr. den protetiske erstatning af 2,1+ søges derfor  

 dækket via  

 forsikringen vedr. voldsofre. Ombudsmanden henleder i sin  

 skrivelse af 08-12-98 nævnets opmærksomhed på, at der i forbindelse med  

 sagens  

 behandling vil blive taget stilling til, hvorvidt nævnets afgørelse opfylder  

 begrundelseskravet i forvaltningslovens § 24.
 I den anledning skal man  

 meddele, at nævnet efter at have vurderet afgørelsen af 16-04-98 ikke finder,  

 at denne er i overensstemmelse med begrundelseskravet i forvaltningsloven,  

 hvilket man herved skal beklage.
Nævnet burde i sin afgørelse  

 have anført hvilke konkrete oplysninger i specialtandlæge (C)s  

 udtalelse af  

 19-03-98 man lagde vægt på, og samtidig have anført §  

 6 a  

 i lov om erstatning fra staten til  

 ofre for forbrydelser, hvorefter dansk rets almindelige regler om  

 skadevolderens erstatningsansvar skal finde anvendelse ved afgørelser om  

 erstatning efter offererstatningsloven, herunder, at der skal foreligge  

 årsagssammenhæng mellem tilskadekomsten og den foreslåede  

 tandbehandling. Den 26. januar 1999 sendte  

 jeg A kopi af nævnets udtalelse til sagen.
Jeg bad samtidig om at modtage  

 hendes eventuelle bemærkninger til udtalelsen inden fire uger.
Jeg har ikke  

 modtaget nogen bemærkninger fra A.
Ombudsmandens udtalelse Videregivelse af afgørelseskopi og tandlægekonsulentudtalelse til  

 behandlende tandlæge Sagen rejser spørgsmål om hvorvidt erstatningsnævnet har ret til at  

 videregive oplysninger på eget initiativ.
 Den generelle bestemmelse vedrørende videregivelse af fortrolige oplysninger  

 findes i straffelovens § 152, stk. 1. Efter denne bestemmelse må en person  

 der virker i offentlig tjeneste og hverv, ikke  

  

 uberettiget  

  

 videregive fortrolige oplysninger som den pågældende har fået kendskab til  

 gennem sit ansættelsesforhold.
 Det skal ud fra en saglig betragtning være nødvendigt at videregive  

 fortrolige oplysninger for at videregivelsen kan anses for at være  

 berettiget.
I straffelovens § 152, stk.  

 3, er det forudsat at en oplysning er fortrolig når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt  

 at hemmeligholde den for at varetage væsentlige hensyn til offentlige eller  

 private interesser.
I forvaltningslovens § 27, stk. 1, er der nævnt en ikke  

 udtømmende række af hensyn der efter en konkret vurdering kan føre til at en  

 oplysning er fortrolig.
Oplysninger om rent private forhold Forvaltningslovens § 28,  

 stk. 1, indeholder en opregning af typer af oplysninger der efter deres  

 karakter  

 må anses for oplysninger om enkeltpersoners rent private forhold.
Det drejer  

 sig om oplysninger om race, religion og hudfarve, om politiske,  

 foreningsmæssige, seksuelle og strafbare forhold samt oplysninger om  

 helbredsforhold, væsentlige sociale problemer og misbrug af nydelsesmidler  

 o.l.
De rent private oplysninger  

 kan som praktisk hovedregel ikke videregives uden skriftligt samtykke fra den  

 oplysningerne vedrører.
Bestemmelsen gælder dog direkte kun for videregivelse  

 fra en forvaltningsmyndighed til en anden forvaltningsmyndighed.
Ved  

 videregivelse af fortrolige oplysninger til andre end  

 forvaltningsmyndigheder,  

 f.eks. privatpraktiserende tandlæger eller læger, må berettigelsen heraf  

 principielt bedømmes på grundlag af de almindelige tavshedspligtsbestemmelser  

 i forvaltningslovens § 27 og i straffelovens § 152. Herefter er det afgørende  

 om videregivelsen kan anses for berettiget.
Ved udfyldningen af  

 denne retlige  

 standard må bestemmelserne i forvaltningslovens kap. 8, herunder § 28,  

 tillægges en vis normerende virkning, jf.
Folketingets Ombudsmands beretning  

 for året 1987, s. 194f*, Folketingets Ombudsmands beretning for året 1990, s.  

 514f*, Folketingets Ombudsmands beretning for året 1991, s. 156f*, Jon  

 Andersen  

 i Juristen  

 1991, s. 2ff, særligt s. 9,  

 og John Vogter, Forvaltningsloven med kommentarer (1999), s.  

 530f.
Et hovedsigte med  

 tavshedspligtsreglerne er at oplysninger som offentlige myndigheder bliver  

 bekendt  

 med som led i varetagelsen af deres opgaver, ikke bliver røbet over for  

 almenheden eller uvedkommende privatpersoner.
I almindelighed er sådanne  

 videregivelser derfor uberettigede.
Hvor videregivelsen sker i forbindelse  

 med  

 at private udfører opgaver af offentlig eller halvoffentlig karakter, er den  

 mindre betænkelig.
Er modtageren af oplysningerne desuden omfattet af  

 tavshedspligtsregler  

 der er beslægtet med dem der gælder for offentlige myndigheder, får  

 situationen  

 en betydelig lighed med de situationer der er omfattet af forvaltningslovens  

 §  

 28, stk. 2, og må efter omstændighederne kunne accepteres såfremt  

 forvaltningen  

 ville være berettiget til at udlevere de samme oplysninger til en anden  

 forvaltningsmyndighed.
Jeg henviser i den forbindelse til at tandlæger er  

 omfattet af straffelovens tavshedspligtsbestemmelser, jf.
Folketingstidende  

 1975-76, tillæg A, sp. 2920, straffelovens § 152 b, tandlægelovens § 13, stk.  

 2, og § 34 i lov om patienters retsstilling.
Erstatningsnævnets afgørelse  

 i en sag om erstatning fra staten til ofre for forbrydelser kan i sagens  

 natur  

 indeholde oplysninger om enkeltpersoners helbredsforhold (herunder  

 tandmæssige  

 forhold), det vil sige oplysninger af den type der er omtalt i  

 forvaltningslovens § 28, stk. 1. Selv om ansøgerens egen tandlæge ofte kender  

 ansøgerens tandmæssige forhold således at der ikke ved videregivelse til egen  

 tandlæge sker nogen røbelse, kan dette dog tænkes ikke altid at  

 være  

 tilfældet.
Jeg henviser herved til situationer hvor afgørelsesskrivelsen  

 f.eks.  

 indeholder helbredsoplysninger af en anden type eller tandmæssige oplysninger  

 fra andre tandlæger, herunder specialtandlæger eller læger.
 Hertil kommer at det forhold  

 at der verserer en sag ved erstatningsnævnet om nævnets bedømmelse af  

 erstatningsberettigelse på grund af personskade, efter min opfattelse i sig  

 selv er en rent privat oplysning, jf. også min udtalelse i Folketingets  

 Ombudsmands beretning for året 1991, s. 157 og 158.
Hvis nævnet i en sag om  

 erstatning ønsker at sende ansøgerens egen tandlæge  eller for den sags  

 skyld  

 ansøgerens læge  kopi af afgørelsesskrivelsen, vil der således være  

 tale om  

 videregivelse af oplysninger om rent private forhold, jf. forvaltningslovens  

 §  

 28, stk. 1. Det tilsvarende vil gælde for så vidt angår en udtalelse fra  

 nævnets tandlæge- eller lægefagkyndige.
I det omfang den behandlende tandlæge  

   

 eller læge  er ubekendt med de oplysninger der videregives, vil der  

 være tale  

 om røbelse således at videregivelsen er uberettiget.
 Vedrørende den videregivelse  

 af oplysninger der konkret har fundet sted i Deres sag, anførte nævnet i brev  

 af 5. november 1998 til Dem at den tandlægefagkyndiges udtalelse i det  

 væsentligste indeholder en beskrivelse af Deres tandmæssige situation, der  

 bygger på materiale modtaget fra Deres egen tandlæge (B).
 Heroverfor skal jeg påpege  

 at udtalelsen jo tillige indeholdt oplysninger om rent private forhold,  

 nemlig  

 de øvrige helbredsmæssige følger som De fik af overfaldet i 1980, og at sagen  

 netop derfor illustrerer at der i de fagkyndiges udtalelser eller nævnets  

 afgørelser kan være fortrolige helbredsoplysninger som den behandlende  

 tandlæge  

 (eller for så vidt behandlende læge) ikke er bekendt med.
 Jeg er opmærksom på at  

 nævnet har beklaget videregivelsen af oplysningerne vedrørende Deres øvrige  

 helbredsmæssige følger af overfaldet i 1980 som var indeholdt i den  

 tandlægefagkyndiges udtalelse, og jeg er enig i at denne videregivelse er  

 beklagelig.
 Oplysningen om  

 erstatningsnævnets afgørelse om erstatningsberettigelsen og den  

 tandlægefagkyndiges  

 vurdering i den sammenhæng indeholder to elementer:
 For det første oplysningen om at der verserede en sag  

 ved erstatningsnævnet.
 For det andet oplysningerne om erstatningsnævnets  

 bedømmelse af om De var berettiget til erstatning, og den tandlægefagkyndiges  

 vurdering i den sammenhæng.
Ad 1) Denne oplysning er som  

 anført ovenfor efter min opfattelse en rent privat oplysning.
Da Deres  

 behandlende tandlæge var bekendt med oplysningen (De havde informeret ham om  

 at  

 omkostningerne ved tandbehandlingen ville blive søgt dækket ved nævnet),  

 skete  

 der ingen røbelse ved videregivelsen.
Videregivelsen var derfor  

 ikke  

 uberettiget.
 Ad 2) I det følgende vil jeg  

 tage stilling til om det var berettiget at videregive de her nævnte  

 oplysninger.  

 Disse oplysninger var den behandlende tandlæge ikke bekendt med på forhånd.
Almindeligt fortrolige oplysninger Efter forvaltningslovens §  

 27, stk. 1, nr. 6, kan hensynet til enkeltpersoners interesse i at beskytte  

 oplysninger om deres personlige, herunder økonomiske, forhold begrunde at  

 oplysningen er fortrolig og dermed undergivet tavshedspligt.
Det afgørende  

 for  

 om oplysningen må anses for fortrolig, må være en vurdering af om oplysningen  

 er af en sådan karakter at den efter den almindelige opfattelse i samfundet  

 bør  

 kunne forlanges unddraget offentlighedens kundskab.
Det er almindeligt antaget  

 at f.eks. oplysninger om privatpersoners indtægts- og formueforhold er  

 fortrolige.
Efter min vurdering er det åbenbart at oplysningerne om  

 erstatningsnævnets bedømmelse af om De var berettiget til erstatning, og i  

 den  

 sammenhæng den tandlægefagkyndiges vurdering, er sådanne almindeligt  

 fortrolige  

 oplysninger som bør være unddraget offentlighedens kendskab.
 Oplysninger der betragtes  

 som almindeligt fortrolige oplysninger, kan også kun videregives efter de  

 regler der gælder herfor, jf. straffelovens § 152, stk. 1.
I og med at Deres tandlæge  

 er omfattet af tilsvarende tavshedspligtsbestemmelser som gælder for  

 offentlige  

 ansatte, vil det efter omstændighederne kunne accepteres at almindeligt  

 fortrolige oplysninger videregives hvis videregivelse efter principperne i  

 forvaltningslovens § 28, stk. 3, ville være berettiget.
Videregivelse af  

 almindeligt fortrolige oplysninger må efter denne bestemmelse kun ske når det  

 må antages at oplysningen vil være af væsentlig betydning for myndighedens  

 virksomhed eller for en afgørelse myndigheden skal træffe.
Det følger heraf  

 at  

 oplysningerne der blev videregivet til Deres behandlende tandlæge, skulle  

 have  

 væsentlig betydning for hans virksomhed hvis det skulle være berettiget at  

 videregive dem.
Jeg må ud fra det De har  

 anført i Deres breve til mig, give Dem ret i at det ikke fremstår som  

 åbenbart  

 hvilken relevans disse oplysninger har for den behandlende tandlæge.
Uanset  

 hvilken afgørelse erstatningsnævnet træffer, vil det være Deres økonomi der  

 bliver påvirket, og tandlægekonsulentens vurdering af sammenhængen mellem den  

 nuværende lidelse og den tidligere skade har vel ingen umiddelbar betydning  

 for  

 den egentlige tandbehandling.
 Nævnet har i udtalelsen til  

 mig anført at De ved at inddrage Deres behandlende tandlæge, (B), i Deres  

 erstatningssag i nævnet må anses for at have givet et stiltiende samtykke til  

 videregivelsen af nævnets afgørelse samt den tandlægefagkyndiges udtalelse  

 til  

 den pågældende.
 Jeg er ikke enig i nævnets  

 opfattelse af at en ansøger  alene ved at nævne over for sin  

 behandlende  

 tandlæge at omkostningerne vil blive søgt dækket hos erstatningsnævnet   

 herved  

 skulle have givet et stiltiende samtykke til videregivelse af afgørelsen og  

 den  

 fagkyndiges udtalelse.
 Det er derfor min opfattelse  

 at nævnet ikke burde have videregivet disse almindeligt fortrolige  

 oplysninger  

 til tandlæge (B).
 Jeg har gjort nævnet bekendt  

 med min opfattelse.
Generelt om erstatningsnævnets praksis vedrørende tilsendelse af  

 afgørelse og konsulentudtalelse i  

 kopi  

 til ansøgerens behandlende tandlæge I brev af 5. november 1998  

 til Dem oplyste nævnet at det efter sædvanlig praksis sender genparter af  

 nævnets afgørelser samt udtalelser fra den tandlægefagkyndige til ansøgernes  

 tandlæger til orientering, og at denne praksis efter nævnets opfattelse ikke  

 er  

 i strid med forvaltningsloven.
Nævnet har i sin udtalelse hertil henvist til  

 sit brev af 5. november 1998, men har ikke nærmere redegjort for baggrunden  

 for  

 sin opfattelse.
 Jeg mener at det er meget  

 betænkeligt  på baggrund af den ovennævnte risiko for at der  

 uberettiget  

 videregives fortrolige oplysninger (rent private og almindeligt fortrolige  

 oplysninger)  at nævnet som fast praksis automatisk sender sin  

 afgørelse og  

 konsulentudtalelsen til ansøgerens behandlende tandlæge.
Jeg har derfor henstillet  

 til erstatningsnævnet at nævnet fremover ændrer sin praksis således at det i  

 de  

 konkrete tilfælde overvejer om der herved uberettiget videregives rent  

 private  

 og/eller almindeligt fortrolige oplysninger.
Jeg har samtidig bedt nævnet om  

 generelt at overveje om underretning af behandlende tandlæge er  

  

 nødvendig  

  

 , jf. straffelovens § 152, stk.  

 1. Jeg har over for nævnet peget på muligheden for at overlade til ansøgeren  

 selv at orientere sin tandlæge.
 Jeg er i den forbindelse  

 opmærksom på at et EF-direktiv (Europa-Parlamentets og rådets direktiv  

 95/46/EF  

 af 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne oplysninger)  

 kan få indflydelse på spørgsmålet om offentlige myndigheders tavshedspligt.
 Der er senest den 9.  

 december 1999 fremsat lovforslag til implementering af direktivet (forslag  

 til  

 lov om behandling af personoplysninger). Indholdet af direktivet og den  

 kommende lov må indgå ved nævnets overvejelser om den fremtidige praksis for  

 orientering af behandlende tandlæger og læger.
Den tandlægefagkyndiges (in)habilitet Reglerne om inhabilitet  

 findes i forvaltningslovens § 3 der har følgende ordlyd:
§ 3.  

  

 Den der virker inden for den offentlige forvaltning, er  

 inhabil i forhold til en bestemt sag, hvis 1)  

 	  

 vedkommende selv har  

 en særlig personlig eller økonomisk interesse i sagens udfald eller er eller  

 tidligere  

 i samme sag har været repræsentant for nogen, der har en sådan interesse, 2)  

 	  

 vedkommendes  

 ægtefælle, beslægtede eller besvogrede i op- eller nedstigende linie eller i  

 sidelinien så nær som søskendebørn eller andre nærstående har en særlig  

 personlig eller økonomisk interesse i sagens udfald eller er repræsentant for  

 nogen, der har en sådan interesse, 3)  

 	  

 vedkommende deltager  

 i ledelsen af eller i øvrigt har en nær tilknytning til et selskab, en  

 forening  

 eller en anden privat juridisk person, der har en særlig interesse i sagens  

 udfald, 4)  

 	  

 sagen vedrører klage  

 over eller udøvelse af kontrol- eller tilsynsvirksomhed over for en anden  

 offentlig myndighed, og vedkommende tidligere hos denne myndighed har  

 medvirket  

 ved den afgørelse eller ved gennemførelsen af de foranstaltninger, sagen  

 angår,  

 eller 5)  

 	  

 der i øvrigt  

 foreligger omstændigheder, som er egnede til at vække tvivl om vedkommendes  

 upartiskhed.
 Stk. 2.  

  

 Inhabilitet foreligger dog ikke, hvis  

 der som følge af interessens karakter eller styrke, sagens karakter eller den  

 pågældendes funktioner i forbindelse med sagsbehandlingen ikke kan antages at  

 være fare for, at afgørelsen i sagen vil kunne blive påvirket af uvedkommende  

 hensyn.
Stk. 3.  

  

 Den, der er  

 inhabil i forhold til en sag, må ikke træffe afgørelse, deltage i afgørelsen  

 eller i øvrigt medvirke ved behandlingen af den pågældende sag. Det led i bestemmelsen som  

 kunne være relevant at anvende i Deres sag, er opsamlingsbestemmelsen i § 3,  

 stk. 1, nr. 5.
 De har i forbindelse med  

 sagen anført at De har følt det som et alvorligt inhabilitetsproblem at den  

 af  

 nævnet anvendte tandlægefagkyndige er ansat hos Deres behandlende læge og  

 arbejder i dennes klinik.
 I brev af 5. november 1998  

 skrev erstatningsnævnet til Dem at nævnet efter en samlet vurdering ikke  

 havde  

 fundet at den pågældendes konsulentstilling i den klinik som Deres tandlæge  

 var  

 medejer af, bevirkede at han skulle besidde en sådan særlig interesse i  

 sagens  

 udfald at han var inhabil efter forvaltningsloven.
Specialtandlæge (C) har over  

 for nævnet oplyst at han ud over sit heldagsjob på Rigshospitalet er ansat  

 som  

 kirurgisk konsulent på den klinik som Deres tandlæge, (B), er medejer af.
Han  

 har endvidere oplyst at han har en ugentlig aftenkonsultation hvor han  

 behandler patienter henvist fra klinikkens egne tandlæger eller andre  

 tandlæger, at han aldrig har drøftet Deres sag med tandlæge (B), og at han i  

 øvrigt ikke var enig i dennes vurdering af Deres sag.
 Det forhold at  

 specialtandlæge (C) aldrig har drøftet Deres sag med tandlæge (B), og at han  

 ikke i øvrigt var enig i dennes vurdering af sagen, har efter min opfattelse  

 umiddelbart kun betydning ved vurderingen af retsvirkningen af en eventuel  

 inhabilitet, men er uden betydning for vurderingen af selve spørgsmålet om  

 inhabilitet.
 Det afgørende spørgsmål er  

 herefter om det forhold at specialtandlæge (C) er ansat som kirurgisk  

 konsulent  

 på den klinik som Deres behandlende tandlæge er medejer af, gør at han er  

 afskåret fra at fungere som fagkyndig i den foreliggende sag.
Efter min gennemgang af sagen  

 mener jeg ikke at der er fremkommet oplysninger om omstændigheder der er  

 egnede  

 til at vække tvivl om specialtandlæge (C)s upartiskhed (jf.  

 forvaltningslovens  

 § 3, stk. 1, nr. 5). Den pågældendes eventuelle interessesammenfald med  

 tandlæge B er efter min opfattelse for fjerntliggende til at medføre  

 inhabilitet ved behandlingen af Deres sag.
Jeg er derfor enig med  

 erstatningsnævnet i at han ikke var inhabil ved behandlingen af sagen.
Nævnets begrundelse for afgørelsen Efter forvaltningslovens §  

 24 skal en begrundelse når den meddeles skriftligt, indeholde en henvisning  

 til  

 de retsregler i henhold til hvilke afgørelsen er truffet.
Beror afgørelsen på  

 et skøn, skal begrundelsen angive de hovedhensyn der har været bestemmende  

 for  

 skønsudøvelsen ligesom begrundelsen om fornødent skal indeholde en kort  

 redegørelse for de oplysninger vedrørende sagens faktiske omstændigheder som  

 er  

 tillagt væsentlig betydning for afgørelsen.
 I afgørelsen af 16. april  

 1998 henholdt nævnet sig alene til den udtalelse som nævnet havde indhentet  

 fra  

 den tandlægefagkyndige.
Nævnet har i sin udtalelse  

 hertil beklaget at afgørelsen ikke var i overensstemmelse med  

 begrundelseskravet  

 i forvaltningsloven.
Nævnet har oplyst at man i afgørelsen burde have anført  

 hvilke konkrete oplysninger i den fagkyndiges udtalelse nævnet havde lagt  

 vægt  

 på ligesom nævnet burde have anført bestemmelsen i §  

 6 a  

 i lov om erstatning fra staten til  

 ofre for forbrydelser.
 Jeg er enig i at det er  

 beklageligt at nævnets begrundelse ikke opfyldte kravene i forvaltningslovens  

 §  

 24, og at afgørelsen burde have indeholdt en henvisning til lovbestemmelsen  

 og  

 de konkrete oplysninger som nævnet havde lagt vægt på i forbindelse med  

 afgørelsen.
 Jeg har gjort nævnet bekendt  

 med min opfattelse.
Jeg foretager mig herefter  

 ikke mere i sagen. NOTER: (*) FOB 1987, s. 194,  

 FOB 1990, s. 514 og  

 FOB 1991, s. 156.
