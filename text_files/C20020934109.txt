 Cirkulære om afskedigelse mv. og  

 pensionering af civilt, ikke-tjenestemandsansat personale omfattet af  

 civilarbejderloven som følge af forsvarsforlig mv.
Kapitel I Anvendelsesområde.
 § 1. Afskedigelser, der gennemføres som  

 følge af forsvarsforlig/ aftaler, rationaliseringer,  

 garnisoneringsændringer eller lignende, kan omfatte civilt,  

 ikke-tjenestemandsansat personale omfattet af lov nr. 82 af 12. marts 1970 om  

 pensionering af civilt personel mv. i forsvaret, benævnt  

 civilarbejderloven, som ændret ved lov nr. 138 af 26. april 1972 og lov  

 nr. 821 af 25. november 1998. Afskedigelse i forbindelse hermed foretages  

 på nedennævnte grundlag efter bemyndigelse fra  

 Forsvarsministeriet.
 Cirkulæret supplerer Kundgørelse for  

 Forsvaret B.4-19, cirkulære om afsked inden for Forsvarsministeriets  

 område.
Kapitel II Forhold vedrørende afskedigelse mv.
§ 2. Det tilstræbes gennem forflyttelser,  

 omplacering og eventuel omskoling til andet arbejde at undgå  

 afskedigelse af personale, der har været ansat i en  

 årrække.
Det bør i størst mulig udstrækning  

 tilstræbes, at forflyttelse af især personale, der er ansat  

 på tjenestemandslignende vilkår i de lavere lønrammer,  

 principielt sker til et tjenestested, der er beliggende inden for en kortere  

 afstand fra det oprindelige tjenestested.
Afgørelse af disse  

 spørgsmål træffes af ledelsen i overensstemmelse med de i  

 Samarbejdsaftalen af 27. september 1999 angivne retningslinier.
 Stk. 2. Afskedigelse foretages på baggrund af en konkret  

 vurdering af den enkelte ansattes uddannelse, anvendelse, egnethed,  

 kvalifikationer, alder mv., idet der ligeledes skal tages overordnet hensyn  

 til forsvarets personelstruktur og aldersfordeling.
Såfremt sådanne forhold undtagelsesvis ikke  

 angiver en opsigelsesrækkefølge, skal afskedigelse fortrinsvis  

 finde sted af ansatte med mindre end 10 års ansættelse inden for  

 Forsvarsministeriet med tilhørende myndigheder og institutioner.
I  

 denne gruppe skal personale med lavere anciennitet afskediges frem for  

 personale med højere anciennitet.
Herefter bør fortrinsvis ansatte, der er fyldt 60  

 år, og som har opnået ret til straks at oppebære pension,  

 afskediges.
Indenfor denne gruppe skal personale med lavere anciennitet  

 ligeledes afskediges frem for personale med højere anciennitet inden  

 for Forsvarsministeriet med tilhørende myndigheder og  

 institutioner.
 Endelig skal øvrige ansatte med lavere anciennitet  

 afskediges frem for ansatte med højere anciennitet inden for  

 Forsvarsministeriet med tilhørende myndigheder og institutioner.
Kapitel III Efterløn/fratrædelsesgodtgørelse.
 § 3. Personale, der afskediges uden at kunne  

 få pension på afskedigelsestidspunktet, har adgang til  

 efterløn efter bestemmelserne i Kundgørelse for Forsvaret B.5-8  

 eller fratrædelsesgodtgørelse i henhold til  

 funktionærlovens § 2a.
Kapitel IV Flyttegodtgørelse.
§ 4. Flyttegodtgørelse mv. ydes efter de  

 for uansøgt forflyttelse gældende regler.
Endvidere kan der ydes  

 boligindskudslån og »særlige forstrækninger«, jf.  

 Kundgørelse for Forsvaret B.5-5, samt lån mod forskrivning  

 på løn efter de herfor fastsatte regler.
Kapitel V Pensionsforhold.
§ 5. Efter tekstanmærkning nr. 101 til  

 finanslovens § 12. Forsvarsministeriet, kan der gives det under  

 forsvaret ansatte civile personale, der afskediges, og som ved afskedigelsen  

 har været ansat i 10 år omregnet til fuld tid, og dermed har  

 opnået ret til egenpension efter civilarbejderloven, adgang til at  

 erhverve yderligere indtil 10 års pensionsalder efter afskedigelsens  

 ikrafttræden, dog ikke ud over det 60. år eller det tidspunkt,  

 hvor de forinden opnår ret til at oppebære svagelighedspension  

 eller afgår ved døden.
For ansatte, der ved afskedigelsen er  

 over 50 år, men ikke fyldt 60 år, forhøjes  

 pensionsalderen, når udbetalingen af deres egenpension påbegyndes  

 ved det fyldte 60. år, således at de pågældende i alt  

 har fået deres pensionsalder forøget med 10 år, dog  

 højst til det 67. år, og for ansatte, som fylder 60 år den  

 1. juli 1999 eller senere, dog højst til det 65. år.
For  

 ansatte, der ved afskedigelsen er fyldt 60 år, fastsættes  

 pensionen på grundlag af den pensionsalder, den pågældende  

 ville have opnået ved tjeneste indtil 67 års alderen, og for  

 ansatte, som fylder 60 år den 1. juli 1999 eller senere, dog indtil 65  

 års alderen.
 Stk. 2. Ansatte, der er deltidsansat ved afskedigelsen,  

 får pensionsalderen forøget, som om de havde været  

 fuldtidsansat ved afskedigelsen.
Stk. 3. Den ekstra pensionsalder optjenes af ansatte, der er  

 under 60 år, som om de pågældende fortsat var ansat i en af  

 civilarbejderloven omfattet stilling.
Fylder den pågældende 60  

 år, førend den ekstra pensionsalder er optjent, tillægges  

 det resterende antal år samtidig med, at pensionen kommer til  

 udbetaling.
Ansatte, der er fyldt 60 år ved afskedigelsen, får  

 straks pensionsalderen forhøjet, idet pensionen kommer til udbetaling  

 ved fratrædelsen.
 Stk. 4. Hvis den pågældende opnår offentlig  

 ansættelse i en pensionsberettigende stilling, herunder stilling  

 omfattet af arbejdsmarkedspensionsordningen, kan pensionsalderen højst  

 forøges med antallet af år fra fratrædelsen, og indtil  

 ansættelse i en sådan stilling finder sted.
Stk. 5. Ved pensionering af helbredsmæssige grunde efter  

 fratrædelsen, men inden det 60. år, kan pensionsalderen  

 højst forøges med antallet af år fra fratrædelsen  

 til pensioneringen.
Det samme gælder ægtefællepensionen,  

 såfremt den fratrådte afgår ved døden inden det 60.  

 år.
Stk. 6. Reglerne om erhvervelse af yderligere pensionsalder  

 kan kun bringes i anvendelse, når årsagen til afskedigelse er  

arbejdsmangel, idet stillingen som følge af  

 strukturtilpasningen enten nedlægges eller flyttes til en anden lokalitet i forbindelse med  

 garnisoneringsændring eller lignende, uden at tilsvarende forflyttelse  

 af stillingsindehaveren finder sted.
 I førstnævnte tilfælde må der  

 ikke antages personel til erstatning for den afskedigede.
 Stk. 7. Afsked af følgende årsager falder  

ikke ind under bestemmelsen:
alder, helbredsbetinget utjenstdygtighed, arbejdsmangel, der ikke er afledt af en strukturtilpasning, eget ønske, tjenesteforseelse, ulovligt forhold mv.
 Stk. 8. Afskedigelse efter stk. 6 må kun ske efter  

 forudgående bemyndigelse fra Forsvarsministeriet, jf. § 1.  

 Pensionsskema for ansatte omfattet af en bemyndigelse indsendes til  

 henholdsvis Forsvarskommandoen, Hjemmeværnskommandoen og Forsvarets  

 Efterretningstjeneste, idet tjenestestedet oplyser, at årsagen til  

 afskedigelsen er arbejdsmangel som følge af en strukturtilpasning mv.,  

 og at der ikke vil blive antaget personel til erstatning for den afskedigede,  

eller at afskedigelsen skyldes garnisoneringsændring eller  

 lignende.
 Stk. 9. Forsvarskommandoen, Hjemmeværnskommandoen og  

 Forsvarets Efterretningstjeneste videresender pensionsskema til  

 Forsvarsministeriet, Regnskabssekretariatet med erklæring om, at  

 afskedigelsen er sket i henhold til bemyndigelsen fra  

 Forsvarsministeriet.
 Stk. 10. Tvivlstilfælde forelægges for  

 Forsvarsministeriet.
 § 6. Ansatte omfattet af civilarbejderloven, der  

 omplaceres eller forflyttes til lavere lønnet stilling som  

 følge af arbejdsmangel, kan efter Finansministeriets godkendelse  

 henføres til hidtidig pensionslønramme mod fortsat  

 lønafkortning svarende til denne.
 Stk. 2. Ansøgning om bibeholdelse af  

 pensionslønramme sendes via tjenestestedet til Forsvarsministeriet,  

 Regnskabssekretariatet.
Kapitel VI Ikrafttrædelse og ophævelse.
 § 7. Dette cirkulære træder i kraft  

 den 1. januar 2002.
 Stk. 2. Kundgørelse for Forsvaret B. 5-10 af 13.  

 juli 1999 ophæves.
