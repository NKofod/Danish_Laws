 Den 25. marts 1993 undertegnedes i Maputo en overenskomst mellem Danmark  

 og Mozambique, ifølge hvilken den danske regering har forpligtet sig til at  

 yde et beløb på 50 mio. kr. til fredsprocessen i Mozambique.
Projektets formål er at sikre freden og fremme en demokratisk udvikling i  

 Mozambique ved at yde støtte til gennemførelsen af fredsaftalen.
Dette vil  

 ske ved støtte til demobilisering af de væbnede styrker, reintegration i  

 samfundet af de mange millioner flygtninge og internt fordrevne samt  

 forberedelse og gennemførelse af frie valg.
 Projektet forventes afsluttet med udgangen af 1994.
 Overenskomsten trådte i kraft den 25. marts 1993.
