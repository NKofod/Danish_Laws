Medlemskab, dimittend, optagelse, modtog ansøgning for sent Ankenævnet har behandlet Deres klage på møde den 2009.
Nævnet traf denne A F G Ø R E L S E XXX anses for rettidigt at have søgt om skift til dimittendstatus.
 Ankenævnet finder, at eksamensbeviset skal betragtes som datoen for uddannelsens gennemførelse.
 Ankenævnet ændrer således Arbejdsdirektoratets afgørelse af den 26. november 2008.
B E G R U N D E L S E Ankenævnet har lagt til grund, at  XXX den 6. juni 2008 ansøgte om, at blive optaget i a-kassen.
Han oplyste bl.a., at han arbejdede som lønmodtager, at dette arbejde var påbegyndt den 5. august 2006, at der blev givet tilskud til lønnen, samt at han var EGU-elev,  XXX i mail af 16. juni 2008 til a-kassen oplyste, at han havde meldt sig ind hos a-kassen.
Han var kommet til at skrive, at han fik tilskud til lønnen, men dette passede ikke.
Han var EGU-elev og ville afslutte sin uddannelse i august,  a-kassen ved afgørelse af 17. juni 2008 optog XXX som medlem med virkning fra den 6. juni 2008,  XXX den 11. september 2008 søgte om optagelse som nyuddannet.
Han oplyste bl.a., at han var nyuddannet, og at uddannelsen var påbegyndt den 5. august 2006 og afsluttet den 8. august 2008,  XXX den 22. september 2008 fik udstedt er uddannelsesbevis, hvoraf det fremgik, at han den 1. august 2008 havde gennemført en erhvervsgrunduddannelse, og  a-kassen den 21. oktober 2008 oplyste, at XXX var blevet informeret og vejledt efter vejledningsbekendtgørelsen.
A-kassen kunne ikke fremlægge behørig dokumentation for, at han var vejledt i overensstemmelse med vejledningsbekendtgørelsens § 5. A-kassen lagde derfor til grund, at a-kassen ikke havde opfyldt sin vejledningsforpligtelse i henhold til § 5 i vejledningsbekendtgørelsen.
 Arbejdsdirektoratet traf den 26. november 2008 afgørelse om, at XXX ikke kunne optages som nyuddannet medlem af en a-kasse.
Det følger af reglerne, at personer, der har gennemført en erhvervsmæssig uddannelse af mindst 18 måneders varighed, har ret til optagelse som medlem, når kassen modtager en skriftlig begæring om optagelse senest 2 uger efter uddannelsens afslutning.
Medlemmer som er optaget i henhold til ovenstående opnår ret til dagpenge 1 måned efter uddannelsens afslutning.
Det følger endvidere af reglerne, at en uddannelse vil blive anset for gennemført, når studieaktiviteten er ophørt, alle karakterer er givet, og eksamen er bestået.
Hvis udstedelsen af et eksamensbevis sker i tilknytning til, at uddannelsen er gennemført, vil eksamensbeviset altid kunne blive betragtet som datoen for uddannelsens gennemførelse.
 Ankenævnet har lagt vægt på, at XXX afsluttede sin erhvervsgrunduddannelse den 1. august 2008, og at han den 11. september 2008 sendte en ansøgning om optagelse som dimittend til a-kassen.
 Ankenævnet har endvidere lagt vægt på, at uddannelsesinstitutionen den 22. september 2008 udstedte et uddannelsesbevis.
 Ankenævnet finder derfor, at XXX må anses for at have overholdt 2 ugers fristen på baggrund af datoen for udstedelse af eksamensbevis.
R E G L E R Ankenævnet henviser til  § 41, stk. 1 i lov om arbejdsløshedsforsikring mv., jf. lovbekendtgørelse nr. 994 af 8. august 2007, og  § 3 i Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
XXX Arbejdsdirektoratet XX Regler Lov om arbejdsløshedsforsikring mv., jf. lovbekendtgørelse nr. 994 af 8. august 2007 § 41. Ret til optagelse som medlem har personer, 1) som har bopæl og ophold her i riget bortset fra Færøerne og Grønland, jf. dog stk. 7, 2) som er mellem 18 år og 2 år under folkepensionsalderen, jf. lov om social pension, og 3) som enten a) er beskæftiget som lønmodtager, b) har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning, c) udøver selvstændig erhvervsvirksomhed, d) deltager i udøvelsen af ægtefællens selvstændige erhvervsvirksomhed, e) aftjener værnepligt eller er ansat på værnepligtslignende vilkår eller f) udøver kommunalt hverv som borgmester, rådmand eller udvalgsformand eller er medlem af Folketinget, regeringen eller Europa-Parlamentet.
 Stk. 2. Personer, der har afsluttet en erhvervsmæssig uddannelse af mindst 18 måneders varighed, har uanset bestemmelsen i stk. 1, nr. 2, ret til optagelse, selv om de ikke er fyldt 18 år.
 Stk. 3. Optagelse skal ske i en arbejdsløshedskasse, hvis faglige område omfatter personens beskæftigelse eller erhvervsuddannelse.
 Stk. 4. Optagelse kan ske som fuldtids- eller deltidsforsikret, jf. kapitel 11. En person, der optages i henhold til stk. 1, nr. 3, litra c eller d, kan dog ikke optages som deltidsforsikret.
 Stk. 5. Beskæftigelse, hvortil der ydes offentligt tilskud til lønnen, og beskæftigelse ved selvstændig erhvervsvirksomhed, hvortil det offentlige yder tilskud til etablering og drift, giver også ret til optagelse efter stk. 1, nr. 3.
 Stk. 6. Ingen må være medlem af mere end én kasse.
 Stk. 7. Direktøren for Arbejdsdirektoratet kan, uanset bestemmelsen i stk. 1, nr. 1, efter forhandling med Beskæftigelsesrådet fastsætte regler om optagelse af personer, der har bopæl i udlandet, herunder på Færøerne og i Grønland.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse.
Optagelse på baggrund af uddannelse § 2. Personer, der har gennemført en uddannelse af mindst 18 måneders eller 3 halvårlige semestres varighed kan blive optaget, hvis a-kassen har modtaget en ansøgning om optagelse senest 2 uger efter, at uddannelsen er gennemført, jf. stk. 3.
 Stk. 2. Et deltidsstudium skal have en varighed, der svarer til et fuldtidsstudium på 18 måneder, for at danne grundlag for optagelse.
Stk. 3. En uddannelse vil blive anset for gennemført, når studieaktiviteten er ophørt, alle karakterer er givet, og eksamen er bestået.
Hvis udstedelsen af et eksamensbevis sker i tilknytning til, at uddannelsen er gennemført, vil eksamensbeviset altid kunne blive betragtet som datoen for uddannelsens gennemførelse.
§ 3. En uddannelse kan danne grundlag for optagelse, hvis uddannelsen 1) berettiger til støtte inden for klippekortet efter lov om Statens Uddannelsesstøtte, og 2) giver erhvervskompetence inden for en a-kasses faglige område.
 Stk. 2. En erhvervsuddannelse efter lov om erhvervsuddannelser, lov om landbrugsuddannelser, lov om social- og sundhedsuddannelser o. lign. giver tilsvarende adgang til optagelse.
 Stk. 3. Direktoratet kan godkende, at andre uddannelser giver adgang til optagelse.
