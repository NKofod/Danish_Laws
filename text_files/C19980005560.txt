(Til kommunerne og de kommunale  

 revisorer) I et samarbejde mellem Socialministeriet, Socialchefforeningen,  

 Kommunernes Landsforening, Københavns Kommune og Rigsrevisionen er det  

 besluttet at iværksætte et forsøg i kommunerne om lempelse af kravene til  

 dokumentation dels ved beregningen/udmålingen af sociale ydelser  

 (behovsvurderingen) og dels vedrørende dokumentationen for det bevilgede  

 (kvittering) ved visse enkeltydelser og enkelte løbende ydelser.
De nærmere regler for deltagelse i forsøget fremgår af vedlagte vejledning  

 og bekendtgørelse. (* 1) Efter aftale med Kommunernes Landsforening og Socialchefforeningen er  

 startidspunktet for forsøget sat til 1. juli 1998, og forsøget slutter den  

 31. december 1999.
De enkelte kommuner, der ønsker at deltage i forsøget skal meddele dette  

 til Socialministeriet og den lokale revision.
Forsøget skal evalueres, og de  

 deltagende kommuner er forpligtet til efter anmodning fra Socialministeriet  

 at oplyse om erfaringerne ved forsøget.
I drøftelserne med de kommunale parter indgik også muligheden for  

 eventuelle forsøg vedrørende dokumentationskontrollen ved administrationen af  

 de sociale kommunale edb-systemer.
På baggrund af udtalelser fra  

 Rigsrevisionens Kontaktudvalg for Offentlig Revision er det  

 Socialministeriets opfattelse, at modeller for en ændret  

 dokumentationskontrol, fx en stikprøvekontrol kombineret med en  

 kvalitetskontrol, må skabes i de enkelte kommuner for de enkelte systemer.  

 Kontaktudvalget udtalte således, at ved vurderingen af  

 dokumentationskontrollen, må der tages udgangspunkt i om den samlede kontrol  

 gav den ønskede og tilstrækkelige sikkerhed for, at udbetalinger respektive  

 indbetalinger er korrekte.
 Det er med andre ord det samlede kontrolmiljø, der er afgørende for  

 hvilken dokumentationskontrol, der kan vælges.
 Er der i kommunen ønsker om at ændre dokumentationskontrollen, skal det  

 anbefales, at spørgsmålet drøftes med den lokale revision.
Socialministeriet har også med Kommunernes Landsforening og  

 Socialchefforeningen drøftet behovet for en løbende kontrol (FKO- systemet)  

 på folke- og førtidspensionsområdet.
Det er Socialministeriets opfattelse, at  

 ved en pensionssags start skal sagen nøje undersøges/kontrolleres, således at  

 pensionen udbetales på et korrekt grundlag.
Men det er også  

 Socialministeriets opfattelse - på baggrund af at pensionisterne må tjene  

 betydelige beløb før det får indflydelse på pensionen, på baggrund af de  

 årlige omregninger, samt på baggrund af den korrespondance, der nu er, mellem  

 skattemyndighedernes forskudssystem og pensionssystemet - at den løbende  

 kontrol via FKO-systemet kan undværes, dvs. kommunerne kan vælge ikke at  

 foretage denne kontrol.
Med venlig hilsen Peter Juul / Lars Jappe - - - - - - - - - - - - - - - - - - - - - - - - - - - - - - - - - Socialministeriet Sociallovskontor, 2.kt.
J.nr.: 920-3 jap 27. marts 1998 Vejledning om forsøg med forenklet dokumentation på visse områder, der er  

 omfattet af Socialministeriets bekendtgørelse af 16. februar 1998 om  

 kommunernes, amtskommunernes, Københavns og Frederiksberg Kommuners  

 regnskabsaflæggelse.
 Indledning.
Baggrunden for forsøgene er et ønske om at forenkle dokumentationskravene  

 til den kommunale sociale sagsbehandling.
Forsøgene er resultatet af  

 drøftelser med Kommunernes Landsforening, Københavns Kommune,  

 Socialchefforeningen og Rigsrevisionen.
 Denne vejledning supplerer Socialministeriets bekendtgørelse nr. 161 af 5.  

 marts 1998 om forsøg med forenklet dokumentation på visse områder, der er  

 omfattet af Socialministeriets regnskabsbekendtgørelse af 16. februar 1998.
Hvad går forsøget ud på ? Forsøget er drejer sig om en lempelse af to former for dokumentation:
 Ad 1) Dokumentationen ved beregningen/udmålingen af sociale ydelser.
 Ved beregningen/udmålingen af behovsbestemte ydelser skal der tages hensyn  

 til ansøgerens/familiens indtægter, formue, diverse udgifter mv.
Forholdene skal i almindelighed dokumenteres i videst muligt omfang, og  

 oplysninger, der må betragtes som en forudsætning for, at en afgørelse kan  

 træffes, må fremgå af sagen.
Til illustration vedlægges ansøgningsskema fra  

 Esbjerg Kommune, jf. punkterne 6- 8. (* 2) I forsøget kan kommunalbestyrelsen beslutte, at det ikke længere er  

 nødvendigt, at sagsbehandleren tager kopi af de foreviste bilag, der  

 dokumenterer ansøgerens økonomiske situation.
Men det er en betingelse, at  

 sagsbehandleren i sagen (på en checkliste eller en blanket som den vedlagte)  

 noterer oplysningerne og markerer, at der er indhentet/forevist den  

 nødvendige dokumentation.
Notatpligten efter de almindelige  

 forvaltningsretlige regler kan således ikke fraviges.
 Der bør udarbejdes checklister for de forskellige typer behovsvurderinger.
Revisionen kan ud fra de noterede oplysninger (beløb) kontrollere om  

 ydelsen er korrekt udbetalt.
Hvis der i forbindelse med revision eller  

 kontrol i særlige tilfælde opstår behov for at kontrollere dokumentationen,  

 må denne så vidt muligt søges fremskaffet, eller det bør på anden måde søges  

 vurderet om oplysningerne er korrekte.
 Ad 2) Dokumentation for det bevilgede (kvittering) ved visse ydelser.
 Visse ydelser dækker over enkeltudgifter og løbende ydelser efter følgende  

 lovbestemmelser:
 Lov om aktiv socialpolitik:
 Lov om social pension:
 Lov om social service:
 Det er typisk for disse bestemmelser, at der ofte er tale om et meget  

 stort antal sager (dækker mange formål), hvor den enkelte ydelse typisk er  

 under 3.000 kr. og de løbende ydelser typisk under 1.000 kr.
En række betingelser skal være opfyldt for at kunne få hjælpen.
Dette kan  

 illustreres ved aktivlovens § 81 om hjælp til enkeltudgifter.
- der skal være tale om ændringer i forholdene, - der skal være tale om en rimeligt begrundet enkeltudgift, - udgiften skal ikke kunne afholdes af pågældende uden at vanskeliggøre  

 pågældendes og familiens muligheder for fremtidig at klare sig selv, - udgiften skal være opstået som følge af behov, der ikke kan forudses, dvs. der skal foretages en meget nøje vurdering af familiens behov og  

 økonomi.
Behovsvurderingen, begrundelserne mv. skal klart fremgå af de  

 enkelte sager (noteres i journalen). Vurderingen er således dokumentation  

 for, at ydelsen er udbetalt på et korrekt grundlag.
Sagsbehandlingen  

 (notaterne i sagen) er med andre ord garantien for, at midlerne er udbetalt  

 efter bestemmelsernes formål.
 Hovedprincippet efter de gældende regler er, at udgiften altid skal  

 dokumenteres med et originalt bilag (kvittering). I de væsentligste sager -  

 de med flest penge - vil der som hovedregel også altid være en kvittering.  

 Men der vil også være situationer, hvor borgeren ikke kommer tilbage til  

 kommunen og afleverer en kvittering, eller situationer hvor kvitteringen i  

 sig selv stort set er meningsløs.
 På denne baggrund gives der mulighed for at gennemføre forsøg, hvor det  

 inden for visse grænser ikke er nødvendigt, at der i sagen er dokumentation  

 (kvittering) for, hvorledes hjælpen er anvendt.
 Kommunalbestyrelsen kan således beslutte, at der på de nævnte  

 udgiftsområder vedrørende:
- enkeltudgifter op til 3.000 kr. pr. udbetaling og - løbende ydelser op til 1.000 kr. pr. måned ikke altid behøver at ligge en kvittering for det bevilgede i sagen.
Dvs.  

 de områder, hvor kommunalbestyrelsen kan beslutte, at opbevaring af  

 kvittering i sagen kan undlades, er de tilfælde, hvor det bevilgede beløb er  

 fastsat som et led i sagsbehandlingen, og hvor det bevilgede beløb er  

 grundlaget for den regnskabsmæssige registrering.
I de fleste kommuner vil der under tiden være personer, hvor det vurderes,  

 at de ikke vil bruge hjælpen efter formålet eller ikke selv kan administrere  

 hjælpen.
Det forudsættes, at kommunalbestyrelsen - uanset forsøget - i disse  

 tilfælde vil forlange sædvanlig dokumentation.
Manglende behovsvurdering medfører efter de sædvanlige regler om  

 regnskabsaflæggelse og refusion krav om tilbagebetaling af statsrefusionen.  

 Hvis kommunalbestyrelsen vælger at deltage i forsøget og undvære  

 kvitteringer, vil der være en mindre kontrol med området.
Det vil derfor være  

 naturligt, at der samtidig lægges ekstra vægt på klare og begrundede  

 journalnotater.
Bliver pengene ikke brugt til formålet og søges der kort tid efter igen om  

 hjælp til det samme, bør der gives afslag eller undtagelsesvis hjælp med  

 tilbagebetalingspligt.
Dette understreger også kravet om systematiske  

 journalnotater.
 Interne forretningsgange i kommunen og samarbejde med revisionen.
 Inden forsøget iværksættes forudsættes det, at kommunen udarbejder de  

 nødvendige forretningsgange og arbejdsbeskrivelser omkring dokumentationen,  

 noteringer i sagerne, beløbsgrænser mv., dvs. en beskrivelse for hver af de  

 to dele i forsøget.
 Beskrivelserne bør drøftes/forelægges for den lokale revision inden  

 iværksættelse, således at revisor herved kan vurdere kontrolniveauet og  

 eventuelt tages med på råd.
 Det skal bemærkes, at lempelsen af kravene til dokumentation understreger  

 kravene til et grundigt ledelses- og kvalitetstilsyn med sagsbehandlingen.
 Forsøgsperioden og evaluering.
Forsøgsperioden løber fra 1. juli 1998 til 31. december 1999.  

 Kommunalbestyrelsen skal oplyse Socialministeriet om og fra hvilken dato,  

 kommunen deltager i forsøget.
Hvis der vælges lavere beløbsgrænser end de  

 maksimale, bedes disse også oplyst til Socialministeriet.
Forsøget skal evalueres og kommunalbestyrelsen er forpligtet til efter  

 anmodning fra Socialministeriet at oplyse om erfaringerne ved forsøget.  

 Socialministeriet vil på et senere tidspunkt fastsætte form og indhold i  

 afrapporteringen.
Det forventes, at evalueringen vil finde sted i  

 oktober/november måned 1999.
 Ønskes der yderligere oplysninger kan der rettes henvendelse til  

 Socialministeriet, konsulent Lars Jappe, 33 92 46 86, eller fuldmægtig  

 Birgitte Mohrsen, 33 92 46 44.
