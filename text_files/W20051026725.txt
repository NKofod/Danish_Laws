Klage over læges behandling af brækket fod Nævnet fandt ikke grundlag for at kritisere  

 reservelægens behandling, idet reservelægen optog en sygehistorie i hvilken  

 det  

 blev oplyst, at patienten var vredet om på venstre fod under fodboldspil.  

 Herefter foretog reservelægen en undersøgelse af patientens venstre  

 ankelregion, hvor reservelægen fandt tydelige tegn på brud af den udvendige  

 ankelknyst på venstre side, hvilket førte hende til en bekræftelse af  

 diagnosen  

 brud på udvendige ankelknyst ved den efterfølgende røntgenundersøgelse.  

 Herefter planlagde reservelægen en behandling med en ROM-walkerbandage, der  

 skulle anvendes i 6 uger, og der var ikke planlagt tilladelse til, at  

 patienten  

 skulle støtte på benet med denne bandage.
Da patienten ikke var bosat i  

 området, blev hun sat til kontrol på skadestueambulatoriet på et andet  

 hospital.
Ved en konference dagen efter uheldet blev man enig om, at  

 patienten  

 måtte støtte på benet i bandagen og dette blev meddelt hende.
Den behandling, reservelægen foretog er en af de mest  

 gængse metoder til behandling af ankelbrud af den type, som patienten havde  

 pådraget sig.
De ledbånd, der blev nævnt som bristede ved den foretagne  

 MR-scanning, vil altid briste i forbindelse med et ankelbrud af den type, som  

 patienten pådrog sig.
Ved en forvridning i anklen kommer ledbåndsskaderne  

 først, og hvis forvridningen er svær, vil det ende med brud af knoglen, som  

 det  

 skete her.
Man behandler ikke ledbåndsoverrivninger omkring anklen med  

 operation, da man ved større videnskabelige undersøgelser har vist, at  

 resultatet  

 ved en bandagebehandling er lige så god eller bedre.
