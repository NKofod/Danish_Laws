Nr LSF 59 Forslag til Lov om ændring af ligningsloven, personskatteloven og  

 skattekontrolloven (Beskatning af sociale ydelser efter bistandsloven og  

 tilskud i henhold til lov om folkehøjskoler, landbrugsskoler,  

 husholdningsskoler og efterskoler) Fremsat af skatteministeren (Fogh Rasmussen) den 16. januar 1991 Vedtaget ved tredjebehandling den 2. april 1991 Lov nr. 219 af 10/04/1991 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990,  

 foretages følgende ændringer:
 1. § 7, litra j, affattes således:
»j) Understøttelser og andre lignende ydelser, som offentlige  

 myndigheder og institutioner udreder i henhold til lov om social bistand.  

 Skattefriheden omfatter ikke faste revalideringsydelser efter lovens kapitel  

 10, herunder hjælp, der ydes som løn eller løntilskud, godtgørelse efter  

 lovens kapitel 11 til forældre med alvorligt syge børn under 14 år,  

 ungdomsydelser efter lovens § 49 a, jf. § 49 b, stk. 1, samt ydelser efter  

 lovens § 49 d, og heller ikke plejevederlag ved pasning af døende efter  

 lovens kapitel 12 a.« 2. I § 7 indsættes som litra ø:
»ø) Tilskud i henhold til kapitel 4 i lov om folkehøjskoler,  

 landbrugsskoler, husholdningsskoler og efterskoler til personer, som, når  

 tilskuddet modtages, opfylder aldersbetingelsen efter lov om social pension  

 for at modtage folkepension, som modtager eller får forskud på  

 førtidspension, eller som modtager invaliditetsydelse med bistands- eller  

 plejetillæg.« § 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændring:
 I § 11 indsættes efter 4. pkt.:
»Reglerne i 1.-4. pkt. finder tilsvarende anvendelse, hvis den  

 skattepligtige i indkomståret modtager ydelser efter § 49 b, stk. 2, og § 49  

 f, stk. 3, i lov om social bistand.« § 3 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændring:
 I § 11 C, 1. pkt., ændres »bistandslovens kapitel 9 og  

 10« til: »bistandslovens kapitel 9 samt bistandslovens § 49 b, stk.  

 2, og § 49 f, stk. 3«.
§ 4 Loven træder i kraft dagen efter bekendtgørelsen i Lovtidende.
Lovens §  

 1, nr. 2, har virkning fra og med indkomståret 1991. Lovens § 3 har virkning  

 for indberetning om udbetaling af ydelser i kalenderåret 1991 og senere år.
Oprindeligt fremsat forslag § 1 I lov om påligningen af indkomst- og formueskat til staten (  

 ligningsloven), jf. lovbekendtgørelse nr. 776 af 20. november 1990, foretages  

 følgende ændring:
 § 7, litra j, affattes således:
»j.
Understøttelser og andre lignende ydelser som offentlige  

 myndigheder og institutioner udreder i henhold til lov om social bistand.  

 Skattefriheden omfatter ikke faste revalideringsydelser efter lovens kapitel  

 10, herunder hjælp, der ydes som løn eller løntilskud, godtgørelse efter  

 lovens kapitel 11 til forældre med alvorligt syge børn under 14 år,  

 ungdomsydelser efter lovens § 49 a, jf. § 49 b, stk. 1, samt ydelser efter  

 lovens § 49 d, og heller ikke plejevederlag ved pasning af døende efter  

 lovens kapitel 12 a.«.
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændring:
 I § 11 indsættes efter 4. pkt.:
 »Reglerne i 1. - 4. pkt. finder tilsvarende anvendelse, hvis den  

 skattepligtige i indkomståret modtager ydelser efter § 49 b, stk. 2, og § 49  

 f, stk. 3, i lov om social bistand.«.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslaget indeholder en præcisering af bestemmelsen i ligningslovens § 7  

 j om beskatning af sociale ydelser efter bistandsloven som følge af  

 gennemførelsen af lov nr. 256 af 25. april 1990 om ændring af lov om social  

 bistand (Indførelse af plejevederlag m.v. ved pasning af døende) og lov nr.  

 425 af 13. juni 1990 om ændring af lov om social bistand (Indførelse af  

 ungdomsydelse).
Efter lov nr. 256 af 25. april 1990 om ændring af lov om social bistand  

 (Indførelse af plejevederlag m.v. ved pasning af døende) er personer, som  

 passer en nærtstående, der ønsker at dø i eget hjem, efter ansøgning  

 berettiget til at få godtgørelse for tabt arbejdsindtægt (plejevederlag)  

 efter bistandslovens §§ 57 a-b.
Hvis den plejekrævende har udgifter, som ikke  

 dækkes efter anden lovgivning, til lægeordineret medicin, sygeplejeartikler  

 og lignende, kan der efter § 57 d ydes hjælp hertil uden hensyn til den  

 pågældendes eller familiens økonomiske forhold.
I lovforslaget præciseres det, at plejevederlaget og de hertil knyttede  

 tillæg - der træder i stedet for arbejdsvederlag - er skattepligtigt.  

 Dækningen af de særlige udgifter efter § 57 d er derimod omfattet af  

 understøttelsesbegrebet i ligningslovens § 7 j, og de beløb, der modtages til  

 dækning af sådanne udgifter vil derfor være skattefri.
Dette er i  

 overensstemmelse med de forudsætninger, hvorunder loven om indførelsen af  

 plejevederlag m.v. blev vedtaget.
Ved lov nr. 425 af 13. juni 1990 om ændring af lov om social bistand  

 (Indførelse af ungdomsydelse) blev der i bistandsloven indsat regler om  

 ungdomsydelse i bistandslovens Afsnit III A.
Efter bistandslovens § 49 a, jf.  

 § 49 b, stk. 1, kan der udbetales ungdomsydelse mod beskæftigelse efter  

 kommunalbestyrelsens nærmere bestemmelse til unge under 20 år, der søger  

 hjælp på grund af ledighed.
Beskæftigelsestilbuddet kan efter § 49 a, stk. 2,  

 være ansættelse i et beskæftigelsesprojekt etableret efter lov om kommunal  

 beskæftigelsesindsats eller ansættelse i privat virksomhed med løntilskud  

 efter denne lov.
Den unge aflønnes efter § 49 b, stk. 1, med en timeløn, der  

 følger reglerne i lov om kommunal beskæftigelsesindsats.
 Efter bistandslovens § 49 b, stk. 2, kan der i tiden indtil udbetaling af  

 første løn og under et vejlednings- og introduktionsprogram udbetales en  

 ungdomsydelse, der beregnes efter reglerne i bistandslovens § 37. Tilsvarende  

 kan der efter § 49 f, stk. 3, ydes kontanthjælp efter bistandslovens § 37,  

 hvis den unge deltager i aktiviteter, for hvilke der ikke udbetales løn.  

 Endelig kan den unge udover den lønnede beskæftigelse, jf. § 49 a, stk. 2, få  

 udbetalt en timesats for uddannelse op til normal ugentlig arbejdstid efter  

 bistandslovens § 49 d.
I lovforslaget præciseres det, at ungdomsydelsen efter § 49 a, jf. § 49 b,  

 stk. 1, er skattepligtig.
Den hjælp, der udbetales efter bistandslovens §§ 49  

 b, stk. 2, og 49 f, stk. 3, ydes imidlertid efter reglerne i bistandslovens §  

 37, og denne hjælp er derfor skattefri efter ligningslovens § 7 j, idet der  

 dog skal ske en forholdsmæssig nedsættelse af modtagerens personfradrag efter  

 reglen i personskattelovens § 11.
 Den timesats, der kan udbetales efter bistandslovens § 49 d, er derimod  

 ikke omfattet af understøttelsesbegrebet i ligningslovens § 7 j, og er derfor  

 skattepligtig for modtageren.
 Det foreliggende forslag tilsigter ingen realitetsændringer i de gældende  

 regler, og betegner derfor alene en tydeliggørelse af bestemmelserne.
Provenumæssige konsekvenser Forslaget har ingen provenumæssige konsekvenser i forhold til de gældende  

 regler.
Administrative konsekvenser Forslaget har ingen administrative konsekvenser i forhold til de gældende  

 regler.
Spaltehenvisninger Ligningsloven er senest ændret ved lov nr. 386 af 13. juni 1990, jf.  

 Folketingstidende 1989-90, sp. 8858, 8915, 9401, 9759; tillæg A, 5519; tillæg  

 C, 719.
 Personskatteloven er senest ændret ved lov nr. 423 af 13. juni 1990, jf.  

 Folketingstidende 1989-90, sp. 8972, 9203, 10483, 11112; tillæg A, 5611;  

 tillæg C, 1023.
Bemærkninger til de enkelte bestemmelser Til § 1 De seneste ændringer af bistandsloven indebærer, at en række ydelser efter  

 bistandsloven skal behandles forskelligt i skattemæssig henseende.
Dette  

 vanskeliggør forståelsen af bestemmelsen i ligningslovens § 7 j.
 Det foreslås derfor, at bestemmelsen i ligningslovens § 7 j præciseres,  

 sådan at det bliver muligt at fastslå den skattemæssige behandling af en  

 række sociale ydelser efter bistandsloven ved en umiddelbar læsning af  

 bestemmelsen.
Til § 2 Som følge af de seneste ændringer i bistandsloven foreslås det, at  

 bestemmelsen i personskattelovens § 11 om reduktion af personfradraget ved  

 modtagelsen af visse sociale ydelser, ændres, sådan at den korrekte  

 skattemæssige behandling af ydelsen fremgår direkte af bestemmelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten (  

 ligningsloven), jf. lovbekendtgørelse nr. 776 af 20. november 1990, foretages  

 følgende ændring:
 § 7, litra j, affattes således:
»j.
Understøttelser og andre lignende ydelser som offentlige  

 myndigheder og institutioner udreder i henhold til lov om social bistand.  

 Skattefriheden omfatter ikke faste revalideringsydelser efter lovens kapitel  

 10, herunder hjælp, der ydes som løn eller løntilskud, godtgørelse efter  

 lovens kapitel 11 til forældre med alvorligt syge børn under 14 år,  

 ungdomsydelser efter lovens § 49 a, jf. § 49 b, stk. 1, samt ydelser efter  

 lovens § 49 d, og heller ikke plejevederlag ved pasning af døende efter  

 lovens kapitel 12 a.«.
 § 7. Til den skattepligtige indkomst medregnes ikke:
 a.-i. . . .
j.
Understøttelser og andre lignende ydelser, som offentlige myndigheder  

 og institutioner udreder i henhold til lov om social bistand.
Skattefriheden  

 omfatter dog ikke faste revalideringsydelser efter lov om social bistand  

 kapitel 10, herunder hjælp, der ydes som løn eller løntilskud, og heller ikke  

 godtgørelse efter lov om social bistand kapitel 11 til forældre med alvorligt  

 syge børn under 14 år.
 h. . . .
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændring:
 I § 11 indsættes efter 4. pkt.:
 »Reglerne i 1. - 4. pkt. finder tilsvarende anvendelse, hvis den  

 skattepligtige i indkomståret modtager ydelser efter § 49 b, stk. 2, og § 49  

 f, stk. 3, i lov om social bistand.«.
§ 11. Hvis den skattepligtige i indkomståret har modtaget ydelser  

 efter kapitel 9 i lov om social bistand, nedsættes personfradraget, herunder  

 eventuelt overført fradrag efter § 10, stk. 4. Nedsættelsen udgør en så stor  

 del af personfradraget, som svarer til forholdet mellem på den ene side de  

 modtagne ydelser efter bistandslovens kapitel 9 og på den anden side den  

 skattepligtige indkomst med tillæg af de modtagne ydelser.
Nedsættelsen kan  

 dog ikke udgøre et større beløb end ydelserne.
Ydelser til samlevende  

 ægtefæller henføres ved denne beretning til den ægtefælle, der har den  

 højeste skattepligtige indkomst.
Efter 2. behandling den 21. marts 1991 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990,  

 foretages følgende ændringer:
 1. § 7, litra j, affattes således:
»j) Understøttelser og andre lignende ydelser, som offentlige  

 myndigheder og institutioner udreder i henhold til lov om social bistand.  

 Skattefriheden omfatter ikke faste revalideringsydelser efter lovens kapitel  

 10, herunder hjælp, der ydes som løn eller løntilskud, godtgørelse efter  

 lovens kapitel 11 til forældre med alvorligt syge børn under 14 år,  

 ungdomsydelser efter lovens § 49 a, jf. § 49 b, stk. 1, samt ydelser efter  

 lovens § 49 d, og heller ikke plejevederlag ved pasning af døende efter  

 lovens kapitel 12 a.« 2. I § 7 indsættes som litra ø:
»ø) Tilskud i henhold til kapitel 4 i lov om folkehøjskoler,  

 landbrugsskoler, husholdningsskoler og efterskoler til personer, som, når  

 tilskuddet modtages, opfylder aldersbetingelsen efter lov om social pension  

 for at modtage folkepension, som modtager eller får forskud på  

 førtidspension, eller som modtager invaliditetsydelse med bistands- eller  

 plejetillæg.« § 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændring:
 I § 11 indsættes efter 4. pkt.:
»Reglerne i 1.-4. pkt. finder tilsvarende anvendelse, hvis den  

 skattepligtige i indkomståret modtager ydelser efter § 49 b, stk. 2, og § 49  

 f, stk. 3, i lov om social bistand.« § 3 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændring:
 I § 11 C, 1. pkt., ændres »bistandslovens kapitel 9 og  

 10« til: »bistandslovens kapitel 9 samt bistandslovens § 49 b, stk.  

 2, og § 49 f, stk. 3«.
§ 4 Loven træder i kraft dagen efter bekendtgørelsen i Lovtidende.
Lovens §  

 1, nr. 2, har virkning fra og med indkomståret 1991. Lovens § 3 har virkning  

 for indberetning om udbetaling af ydelser i kalenderåret 1991 og senere år.
