Bekendtgørelse om takster for administration pr. 1. januar 2017 efter lov om arbejdsskadesikring og lov om sikring mod følger af arbejdsskade I medfør af § 59, stk. 5, og § 81, stk. 3, i lov om arbejdsskadesikring, jf. lovbekendtgørelse nr. 278 af 14. marts 2013 som ændret ved lov nr. 395 af 2. maj 2016 og § 53 A, stk. 1, i lov om sikring mod følger af arbejdsskade, jf. lovbekendtgørelse nr. 943 af 16. oktober 2000, fastsættes efter indstilling fra bestyrelsen for Arbejdsmarkedets Erhvervssikring og efter forhandling med børne- og socialministeren:
Takster for Arbejdsmarkedets Erhvervssikrings og Ankestyrelsens administration § 1. Betalingen for Arbejdsmarkedets Erhvervssikrings administration af sager, jf. § 2, stk. 1, nr. 1-3, og stk. 2, i lov nr. 394 af 2. maj 2016 om den selvejende institution Arbejdsmarkedets Erhvervssikring , sker efter følgende takster:
 1) Ulykkestilfælde: 6.690 kr.
 2) Erhvervssygdomme: 5.680 kr.
 3) Sager vurderet efter lov nr. 336 af 2. april 2014 om erstatning og godtgørelse for udsendte soldater og andre statsansatte med sent diagnosticeret posttraumatisk belastningsreaktion: 5.680 kr.
 Stk. 2. De i stk. 1 anførte takster betales for behandling af nyanmeldte sager og for behandling af sager i forbindelse med revision og genoptagelse.
§ 2. Betalingen for Ankestyrelsens administration af sager oprettet 1. januar 2017 eller senere udgør 9.310 kr. pr. oprettet sag.
Ankestyrelsen opretter en sag for hver delafgørelse.
Udtalelser § 3. Betalingen for Arbejdsmarkedets Erhvervssikrings udtalelser efter § 81, stk. 1, i lov om arbejdsskadesikring, jf. lovbekendtgørelse nr. 278 af 14. marts 2013, og efter § 10 i erstatningsansvarsloven, jf. lovbekendtgørelse nr. 266 af 21. marts 2014, sker efter følgende takster:
 1) Udtalelse om erhvervsevnetab: 23.040 kr.
 2) Øvrige udtalelser: 6.710 kr.
 Stk. 2. Den i stk. 1, nr. 1 anførte takst anvendes også særskilt for udtalelser om, hvorvidt det på nærmere angivne tidspunkter på grundlag af nærmere anførte sagsakter var muligt at skønne midlertidigt eller endeligt over skadelidtes fremtidige erhvervsevne, uanset om der samtidig anmodes om andre udtalelser.
 Stk. 3. Beløb efter stk. 1 og 2 indbetales samtidig med anmodningen om udtalelsen.
Ikrafttræden § 4. Bekendtgørelsen træder i kraft den 1. januar 2017.
 Stk. 2. Følgende bekendtgørelser ophæves:
 1) Bekendtgørelse nr. 1220 af 30. oktober 2015 om satser pr. 1. januar 2016 efter lov om arbejdsskadesikring og lov om sikring mod følger af arbejdsskade.
 2) Bekendtgørelse nr. 1114 af 10. oktober 2014 om satser pr. 1. januar 2015 efter lov om arbejdsskadesikring og lov om sikring mod følger af arbejdsskade.
 3) bekendtgørelse nr. 1151 af 26. september 2013 om satser pr. 1. januar 2014 efter lov om arbejdsskadesikring og lov om sikring mod følger af arbejdsskade.
 4) bekendtgørelse nr. 1017 af 29. oktober 2009 om satser pr. 1. januar 2010 efter lov om arbejdsskadesikring og lov om sikring mod følger af arbejdsskade.
 5) bekendtgørelse nr. 989 af 19. oktober 2005 om satser pr. 1. januar 2006 efter lov om arbejdsskadesikring og lov om sikring mod følger af arbejdsskade.
 6) bekendtgørelse nr. 1033 af 22. oktober 2004 om satser pr. 1. januar 2005 efter lov om arbejdsskadesikring og lov om sikring mod følger af arbejdsskade.
 7) bekendtgørelse nr. 831 af 7. oktober 2003 om satser pr. 1. januar 2004 efter lov om arbejdsskadesikring og lov om sikring mod følger af arbejdsskade.
 8) bekendtgørelse nr. 914 af 16. oktober 2001 om satser pr. 1. januar 2002 efter lov om sikring mod følger af arbejdsskade.
