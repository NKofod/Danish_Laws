Betænkning afgivet af Retsudvalget den 28. marts 2019 Betænkning over Forslag til lov om ændring af retsplejeloven og lov om retsafgifter (Udvidelse af statslige myndigheders adgang til at møde i retssager ved egne ansatte, indførelse af adgang til at klage over advarsler meddelt dommere og dommerfuldmægtige, fritagelse for retsafgift i sager om medmoderskab m.v.) [af justitsministeren (Søren Pape Poulsen)]:
1. Ændringsforslag Justitsministeren har stillet 9 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af justitsministeren, tiltrådt af udvalget:
 1) Titlen affattes således:
»Forslag til Lov om ændring af retsplejeloven (Sagsomkostninger til statslige myndigheder, indførelse af adgang til at klage over advarsler meddelt dommere og dommerfuldmægtige m.v.)«.
[Konsekvens af ændringsforslag nr. 6 og 9] Til § 1 2) I den under nr. 2 foreslåede ændring af § 15, stk. 2, nr. 1, ændres »§§ 43 c og 43 d« til: »§ 43 b, stk. 2 og 3,«.
[Ændring af henvisning som følge af vedtagelsen af lovforslag nr.
L 49] 3) Efter nr. 3 indsættes som nyt nummer:
»01. I § 35, stk. 2, ændres », skønsmænd« til: »eller skønsmænd«.« [Sproglig ændring] 4) I den under nr. 4 foreslåede § 48 a ændres i stk. 3, 1. pkt., »der indhentes« til: »den indhente«.
[Sproglig ændring] 5) Efter nr. 6 indsættes som nyt nummer:
»02. I § 94, stk. 1, 3. pkt., og § 225, stk. 2, nr. 3, ændres »betalingstjenester og elektroniske penge« til: »betalinger«.« [Konsekvens af lov om betalinger] 6) Nr. 10-15 udgår.
[De foreslåede ændringer vedrørende statslige myndigheders mulighed for at ansætte personer med det særlige formål at møde i retten udgår] 7) Nr. 16 affattes således:
»16. I § 316, stk. 1, 2. pkt., indsættes efter »repræsenterer en part«: »eller i medfør af § 260, stk. 3, nr. 4, repræsenterer en statslig myndighed«.« [Konsekvens af ændringsforslag nr. 6] 8) Nr. 22 affattes således:
»22. I § 408, stk. 2, 1. og 2. pkt., indsættes efter »repræsenterer en part«: »eller i medfør af § 260, stk. 3, nr. 4, repræsenterer en statslig myndighed«.« [Konsekvens af ændringsforslag nr. 6] Til § 2 9) Paragraffen udgår.
[Ændring af retsafgiftsloven udgår som følge af vedtagelsen af lovforslag nr.
L 91] Bemærkninger Til nr. 1 Med ændringsforslag nr. 9 forslås det, at den foreslåede ændring af retsafgiftsloven vedrørende fritagelse for retsafgift for sager om medmoderskab udgår.
 Med ændringsforslag nr. 6 foreslås det, at de foreslåede ændringer af retsplejeloven vedrørende statslige myndigheders mulighed for at ansætte personer med det særlige formål at møde i retten udgår.
 I konsekvens heraf foreslås det med ændringsforslag nr. 1, at titlen nyaffattes, således at henvisningerne til lov om retsafgifter og til fritagelse for retsafgift for sager om medmoderskab udgår af henholdsvis titlen og undertitlen, og således at henvisningen i undertitlen til udvidelse af statslige myndigheders adgang til at møde i retssager ved egne ansatte erstattes af en henvisning til sagsomkostninger til statslige myndigheder.
Til nr. 2 Med ændringsforslaget foreslås det, at den foreslåede henvisning til varemærkelovens §§ 43 c og 43 d ændres til en henvisning til varemærkelovens § 43 b, stk. 2 og 3.
Ændringsforslaget er en konsekvens af, at lovforslag nr.
L 49, der blev vedtaget ved 3. behandling den 20. november 2018, ophæver de hidtidige bestemmelser i varemærkelovens §§ 43 c og 43 d og erstatter dem med nyaffattede bestemmelser i varemærkelovens § 43 b, stk. 2 og 3.
Til nr. 3 Med ændringsforslaget foreslås det at tilføje en redaktionel ændring af retsplejelovens § 35, stk. 2.
Retsplejelovens § 35, stk. 2, angiver, at bl.a. indsigelser, som fremsættes af »vidner, skønsmænd«, skal optages i retsbogen.
Før bestemmelsen blev ændret ved lov nr. 737 af 25. juni 2014, henviste den til indsigelser, som fremsættes af »vidner, syns- eller skønsmænd«. Ændringen i 2014 skete som led i en generel ændring overalt i retsplejeloven af »syns- eller skønsmænd« til »skønsmænd«.
I § 35, stk. 2, har denne generelle ændring af sprogbrugen i retsplejeloven imidlertid ført til, at der mangler et nødvendigt bindeord i sætningen.
 Med ændringsforslaget foreslås det at rette denne sproglige fejl ved at indsætte ordet eller i stedet for kommaet mellem »vidner« og »skønsmænd«.
Til nr. 4 Med ændringsforslaget foreslås en redaktionel ændring af den foreslåede regel i retsplejelovens § 48 a, stk. 3, 1. pkt., om, at klageretten kan indhente en skriftlig udtalelse fra andre, hvis den finder behov for det.
Til nr. 5 Ifølge retsplejelovens § 94, stk. 1, 3. pkt., gælder i bl.a. sager vedrørende lov om betalingstjenester og elektroniske penge, der behandles ved Sø- og Handelsretten, at halvdelen af de sagkyndige meddommere skal være beskikket efter indstilling fra organisationer, der repræsenterer erhvervsdrivende, og halvdelen efter indstilling fra organisationer, der repræsenterer forbrugere.
 Ifølge retsplejelovens § 225, stk. 2, nr. 3, har Sø- og Handelsretten kompetence til at behandle bl.a. sager, hvor Forbrugerombudsmanden er part, og hvor lov om betalingstjenester og elektroniske penge har væsentlig betydning.
 Lov om betalingstjenester og elektroniske penge blev den 1. januar 2018 erstattet af lov om betalinger.
 I konsekvens heraf foreslås det med ændringsforslag nr. 5 at ændre henvisningerne i retsplejelovens § 94, stk. 1, 3.  pkt., og § 225, stk. 2, nr. 3, til lov om betalingstjenester og elektroniske penge til henvisninger til lov om betalinger.
Til nr. 6 Med ændringsforslaget foreslås det, at de foreslåede ændringer af retsplejelovens §§ 260 og 267 a udgår af lovforslaget.
 Ændringsforslaget indebærer, at de foreslåede ændringer vedrørende statslige myndigheders mulighed for at ansætte personer med det særlige formål at møde i retten udgår af lovforslaget.
Til nr. 7 og 8 Ændringsforslag nr. 6 indebærer, at retsplejelovens § 260, stk. 3, ikke ændres, og at der ikke indsættes et nyt stk. 4 i retsplejelovens § 260.
 Det foreslås i konsekvens heraf, at der i stedet for i § 316, stk. 1, 2. pkt., og § 408, stk. 2, 1. og 2. pkt., at indsætte henvisninger til et nyt § 260, stk. 4, indsættes henvisninger til § 260, stk. 3, nr. 4, for så vidt angår statslige myndigheder.
 Ændringsforslagene indebærer ingen realitetsændringer i forhold til det fremsatte lovforslag, jf. punkt 2.1.2.2 i lovforslagets almindelige bemærkninger og bemærkningerne til lovforslagets § 1, nr. 16 og 22.
Til nr. 9 Med lovforslagets § 2 foreslås det at ændre retsafgiftslovens § 12, stk. 1, nr. 4, således at retssager om medmoderskab fritages for retsafgift på linje med retssager om faderskab.
Lovforslag nr.
L 91, som blev vedtaget den 20. december 2018, indebærer, at retsafgiftslovens § 12, stk. 1, nr. 3 og 4, fra den 1. april 2019 affattes således, at bl.a. retssager om familieretlige spørgsmål, der behandles efter reglerne i retsplejelovens kapitel 42, er fritaget for retsafgift.
Dette vil bl.a. omfatte retssager om  medmoderskab.
Den afgiftsfritagelse for retssager om medmoderskab, som er formålet med lovforslagets § 2, gennemføres således med det allerede vedtagne lovforslag nr.
L 91.
 På denne baggrund foreslås det med ændringsforslag nr. 9, at lovforslagets § 2 udgår.
4. Udvalgsarbejdet Lovforslaget blev fremsat den 24. oktober 2018 og var til 1. behandling den 6. november 2018. Lovforslaget blev efter 1. behandling henvist til behandling i Retsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 10 møder.
Høringssvar Et udkast til lovforslaget har inden fremsættelsen været sendt i høring, og justitsministeren sendte den 14. august 2018 dette udkast til udvalget, jf.
REU alm. del   bilag 381, folketingsåret 2017-18. Den 24. oktober 2018 sendte justitsministeren høringssvarene og et høringsnotat til udvalget.
Bilag Under udvalgsarbejdet er der omdelt 12 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 16 spørgsmål til justitsministeren til skriftlig besvarelse, som ministeren har besvaret.
Peter Skaarup (DF) fmd.
Peter Kofod (DF) Susanne Eilersen (DF) Hans Kristian Skibby (DF) Dennis Flydtkjær (DF) Lise Bech (DF) Preben Bang Henriksen (V) Jan E.
Jørgensen (V) Britt Bager (V) Mads Fuglede (V) Marcus Knuth (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Trine Bramsen (S) Rasmus Prehn (S) Morten Bødskov (S) Pernille Skipper (EL) Søren Søndergaard (EL) René Gade (ALT) Sofie Carsten Nielsen (RV) Lotte Rod (RV) Karsten Hønge (SF) Aaja Chemnitz Larsen (IA) Nunatta Qitornai, Tjóðveldi og Javnaðarflokkurin havde ikke medlemmer i udvalget.
