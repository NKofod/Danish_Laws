Til § 1 nr. 1 Bestemmelsen præciserer, at arbejdsgiveren ved hjemsendelse kun skal  

 betale een dagpengegodtgørelse pr. arbejdsdag for samme hjemsendelse, jf.  

 eksempel 1.
 Hvis et medlem er hjemsendt i mere end 7,4 timer samme arbejdsdag, og  

 medlemmet fortsat er hjemsendt den følgende dag, beregnes godtgørelsen i  

 forhold til det samlede antal timer, medlemmet skulle have været i  

 beskæftigelse, jf. eksempel 2.
 Eksempel 1:
 Et medlem er i løbet af en uge beskæftiget hos samme arbejdsgiver således:
Mandag: 0 timer (hjemsendt i 8 timer p.g.a. vejrlig) Tirsdag: 8 timer Onsdag: 7 timer Torsdag: 7 timer Fredag: 7 timer Da medlemmet om mandagen hjemsendes umiddelbart ved arbejdsdagens  

 begyndelse, hvor medlemmet skulle have arbejdet 8 timer, og arbejdet  

 genoptages tirsdag morgen ved normal arbejdstids begyndelse, skal  

 arbejdsgiveren kun betale een dagpengegodtgørelse, idet der ikke skal betales  

 mere end een dagpengegodtgørelse pr. arbejdsdag for samme hjemsendelse.
 Eksempel 2:
 Et medlem er i løbet af en uge beskæftiget hos samme arbejdsgiver således:
Mandag: 0 timer (hjemsendt i 8 timer p.g.a. vejrlig) Tirsdag: 6 timer (fortsat hjemsendt i 2 timer fra kl. 8.00 til kl. 10.00) Onsdag: 7 timer Torsdag: 7 timer Fredag: 7 timer Dagpengegodtgørelsens størrelse afhænger af, hvor mange timer medlemmet  

 hjemsendes i sammenhæng (antallet af medlemmets ledighedstimer) pr.  

 hjemsendelse.
De timer, som medlemmet er hjemsendt om mandagen ud over 7,4  

 timer, overføres til næste dag, idet medlemmet fortsat er hjemsendt om  

 tirsdagen og genoptager arbejdet kl. 10.00. Medlemmet er således samlet  

 hjemsendt i 10 timer.
 Arbejdsgiveren skal derfor betale en hel og en halv dagpengegodtgørelse,  

 idet medlemmet samlet er hjemsendt i mere end 7,4 timer men ikke over 11,4  

 timer.
Til § 1 nr. 2 Pr. 1. januar 1994 udgør dagpengegodtgørelsen 6,6/37 af højeste  

 dagpengebeløb for en uge.
Beløbet reguleres een gang om året pr. 1. januar og  

 udgør pr. 1. januar 1994 kr. 454.
