Direktoratet for Arbejdsløshedsforsikringen fandt, at arbejdet som  

 meddeler ved et dagblad var hovedbeskæftigelse.
Direktoratet henviste til, at  

 et medlem anses for at have bibeskæftigelse i relation til bekendtgørelse nr.  

 461 af 27/6 1989 om supplerende dagpenge, når arbejdet er af meget ringe  

 omfang og af en sådan beskaffenhed, at det ikke vil kunne udbydes som  

 hovedbeskæftigelse.
Det er således ikke afgørende, om det konkrete arbejde  

 kan udbydes som fuldtidsbeskæftigelse, men om arbejdet efter sin karakter,  

 herunder omfang, normalt kan anses for hovedbeskæftigelse.
Med  

 bibeskæftigelse er der i første række tænkt på f.eks. arbejde som  

 fritidsvicevært, kirkesanger, frivillig brandmand eller borgerligt ombud.
Direktoratet fandt, at arbejdet som meddeler efter sin art må  

 sidestilles med egentligt journalistarbejde.
Direktoratet lagde herved vægt  

 på, at beskæftigelsens omfang alene er geografisk begrænset, og ikke  

 begrænset på anden måde, f.eks. tidsmæssigt.
Nævnet fandt, at medlemmets beskæftigelse ved dagbladet måtte anses  

 for bibeskæftigelse.
Nævnet fandt det ikke godtgjort, at der var tale om  

 egentligt journalistarbejde.
Nævnet lagde herved vægt på, at det efter det  

 oplyste var en væsentlig forudsætning, at meddeleren havde et særligt lokalt  

 kendskab til det område han dækkede, samt at indtægten herfra gennemsnitligt  

 lå på 30.000 kr.
 til 40.000 kr.
Medlemmet var meddeler ved et dagblad.
Chefredaktøren bekræftede, at en  

 meddeler er en person, der skriver til avisens lokaltillæg, når der sker  

 noget af interesse i det område, hvor han bor, og som han har fået tildelt.  

 Der havde været tradition for, at meddelere udfører deres job i fritiden, og  

 jobbet udbydes ikke som hovedbeskæftigelse.
Der var ikke tale om et  

 ansættelsesforhold, men om levering af stof.
Det var oplyst, at den gennemsnitlige indtægt for en meddeler var 30 -  

 40.000 kr.
En enkelt har tjent 158.000 kr., hvilket skyldtes et meget  

 vanskeligt område, hvor det var nødvendigt at give særbehandling for  

 overhovedet at skaffe dækning.
 Der betales 8 øre pr. karakter fotosats, samt timetakst efter opgørelse og  

 aftale på 100 kr., kørselsgodtgørelse, telefongodtgørelse, friabonnement på  

 avis og almindelige kontorartikler.
 Arbejdsløshedskassen fandt, at der var tale om lønarbejde på freelance  

 basis.
 Direktoratet for Arbejdsløshedsforsikringen meddelte, at arbejdet som  

 meddeler var hovedbeskæftigelse.
 Direktoratet havde lagt vægt på, at arbejdet måtte sidestilles med  

 egentligt journalistbeskæftigelse, og at beskæftigelsens omfang kun var  

 begrænset geografisk og ikke f.eks. tidsmæssigt begrænset.
 Direktoratet henviste til direktoratets bekendtgørelse nr. 461 af 27. juni  

 1989 om supplerende dagpenge og bemærkningerne i Vejledningen til ovennævnte  

 bekendtgørelses § 14.
Direktoratet henviste til bekendtgørelsens § 6 og fandt, at der skulle  

 foretages en minimumsbelægning med 6,1 time pr. arbejdsdag.
Direktoratet  

 bemærkede, at der i uger, hvor medlemmet arbejdede som meddeler skulle  

 udbetales supplerende dagpenge med dimittendsats, jf. samme bekendtgørelses §  

 11, stk. 2.
 Medlemmet fastholdt, at arbejdet som meddeler ikke kunne udbydes som  

 hovedbeskæftigelse.
 Ankenævnet fik telefonisk oplyst fra Journalisternes Arbejdsløshedskasse,  

 at en beskæftigelse af den omhandlede karakter ikke i sig selv ville kunne  

 danne grundlag for optagelse i kassen, idet kassen ikke optager  

 deltidsmedlemmer, og idet det er et krav (for personer, som ikke har  

 gennemgået fagets uddannelse), at pågældende skal have arbejdet i mindst 3 år  

 på fuld tid med journalistisk arbejde.
 Ankenævnet fandt, at medlemmets beskæftigelse som meddeler ved dagbladet  

 måtte anses for en bibeskæftigelse.
Ankenævnet fandt det ikke godtgjort, at der var tale om egentlig  

 journalistarbejde.
Ankenævnet lagde herved vægt på, at det efter det oplyste  

 var en væsentlig forudsætning, at meddeleren havde et særligt lokalt kendskab  

 til det område, han dækkede, samt at indtægten herfra gennemsnitligt lå på  

 30.000 kr. til 40.000 kr.
 Ankenævnet ændrede således Direktoratet for Arbejdsløshedsforsikringens  

 afgørelse.
