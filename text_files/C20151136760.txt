Vejledning om regulering pr. 1. januar 2016 af satser på Social- og Indenrigsministeriets område 1. I bilag 1 til denne vejledning oplyses størrelsen pr. 1. januar 2016 af satser efter følgende love:
 1) Lov om social service, jf. lovbekendtgørelse nr. 1053 af 8. september 2015.
 2) Navneloven, jf. lovbekendtgørelse nr. 1816 af 23 december 2015.
 3) Lov om ægteskabs indgåelse og opløsning, jf. lovbekendtgørelse nr. 1818 af 23. december 2015.
 4) Lov om ægteskabets retsvirkninger, jf. lovbekendtgørelse nr. 1814 af 23. december 2015.
 5) Lov om børns forsørgelse, jf. lovbekendtgørelse nr. 1815 af 23. december 2015.
 6) Lov om kommunernes styrelse, jf. lovbekendtgørelse nr. 769 af 9. juni 2015.
 7) Lov om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab (regionsloven), jf. lovbekendtgørelse nr. 770 af 9. juni 2015.
 8) Lov om økonomisk støtte til politiske partier m.v., jf. lovbekendtgørelse nr. 1291 af 8. december 2006.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de ovennævnte love, som pågældende tabel angår.
 2. Satserne i vejledningen gælder for perioden 1. januar - 31. december 2016, medmindre andet er anført ved den enkelte tabel.
 Vejledningen afløser vejledning nr. 10876 af 15. oktober 2015 om regulering pr. 1. januar 2015 af satser på Social- og Indenrigsministeriets område, som ændret ved vejledning nr. 10992 af 6. november 2015.
