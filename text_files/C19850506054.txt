 I aftalen af 19. maj 1981 mellem energiministeren og bevillingshaverne i  

 henhold til eneretsbevilling af 8. juli 1962 nævnes som en forudsætning for  

 besvarelse af eneretten i tilfælde, der omfattes af aftalens § 2, stk. 5, og  

 § 5, stk. 7, at energiministeren godkender arbejdsprogrammer for vurdering af  

 gjorte fund.
Energistyrelsen bemyndiges herved til at godkende sådanne  

 vurderingsprogrammer.
Styrelsen forudsættes forud for meddelelsen af en  

 godkendelse at forelægge sagen for ministeriet i tilfælde, hvor den indebærer  

 en stillingtagen til spørgsmål af principiel karakter eller hvor styrelsen  

 finder, at der er behov for tilføjelser eller ændringer af væsentligt omfang  

 til det vurderingsprogram, som er foreslået af bevillingshaverne.
 Kopi af energistyrelsens godkendelser bedes tilsendt ministeret ligesom  

 styrelsen i forbindelse med sin årlige beretning til energiministeren bedes  

 redegøre for administrationen af bemyndigelsen.
 P.M.V.
Jørgen Nørgaard Afdelingschef /Carsten I.
Pedersen Kontorchef.
