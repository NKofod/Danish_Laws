Trykimprægneret træ Indledning Denne At-meddelelse oplyser om de sundhedsfarer og gener, der er forbundet  

 ved arbejde med trykimprægneret træ, og om de foranstaltninger, der skal  

 træffes for at imødegå dem.
 Trykimprægneret træ er træ, der har undergået en imprægneringsproces, hvor  

 der under tryk er presset kemiske stoffer opløst i vand (imprægneringsmiddel)  

 ind i træet.
 Imprægneringsmidlet består normalt af kobber- og chromforbindelser samt  

 enten en bor-, en phosphor- eller en arsenforbindelse.
Når de kemiske stoffer kommer ind i træet, dannes der nye kemiske  

 forbindelser bl.a. med træets cellulose og lignin.
Denne proces kaldes  

 fikseringen, og den varer en periode, der er afhængig af temperaturen.
De nye  

 kemiske forbindelser er praktisk taget vanduopløselige.
Trykimprægneret træ er vådt et stykke tid efter, at fikseringen har fundet  

 sted.
Det afhænger af temperaturen, luftfugtigheden m.v., hvor hurtigt træet  

 tørrer igen.
Man kan regne med, at trykimprægneret træ, der er tørt, er  

 færdigfikseret.
Sundhedsfarer og gener Sundhedsfarerne ved trykimprægneret træ stammer væsentligst fra  

 chromforbindelsen og for træ, der indeholder arsen, desuden fra dette stof.  

 Disse stoffer anses for at være kræftfremkaldende, og chromforbindelsen kan  

 desuden være årsag til hudallergier.
 Det er rapporteret, at udsættelse for imprægneringsmidler i forbindelse  

 med håndtering af trykimprægneret træ har givet anledning til kvalme og  

 mavegener.
 Så længe træet er vådt og ikke-færdigfikseret, er der risiko for kontakt  

 med de oprindelige stoffer, der indgik i imprægneringsmidlet og dermed risiko  

 for kontakt med stoffer, der både er kræftfremkaldende og kan give allergi.
 Det må antages, at disse risici er meget mindre, når fikseringen er  

 færdig.
Arbejde med vådt træ, men hvori fikseringen har fundet sted, indebærer  

 risiko for hudirritation og allergi ved kontakt med væsken.
Dette kan  

 forekomme ved berøring med det våde træ, eller hvis træet bearbejdes, så der  

 dannes aerosoler og træstøv.
Ved bearbejdning af tørt træ kan huden irriteres.
Hvor der udvikles  

 træstøv, irriteres næse og svælg ved indånding af støvet.
Ved langvarig eller  

 hyppig bearbejdning af tørt trykimprægneret træ er der risiko for de ovenfor  

 nævnte langtidseffekter.
 Træ, der har været tørt og derefter er blevet vådt igen i  

 regnvejr/snevejr, indebærer ikke flere risici end det tørre træ. En eventuel  

 væske indeholder kun i ringe udstrækning de kemiske forbindelser, der  

 oprindelig indgik i imprægneringsvæsken.
 Brugsanvisninger m.v.
Trykimprægneret træ, der er imprægneret med imprægneringsmidler med arsen  

 (CCA-midler), er farligt for eller i øvrigt forringende for sikkerhed eller  

 sundhed, jf.
At-meddelelse Nr. 3.02.1 om stoffer og materialer.
3Dette betyder bl.a., at leverandører og arbejdsgivere skal udarbejde  

 brugsanvisninger for træet, og at arbejdsgiveren skal overveje, om træet kan  

 erstattes af et mindre farligt materiale.
Hvis træet kan erstattes, skal det  

 dog sikres, at den samlede risiko ved arbejdets udførelse bliver mindre.
Ved projektering og rådgivning, hvor der foreskrives brug af  

 trykimprægneret træ, bør det overvejes, om anvendelsen kan begrundes i høj  

 risiko for svampeangreb eller ud fra sikkerhedshensyn.
Træet bør ikke  

 anvendes ukritisk af hensyn til fx dets farve.
Foranstaltninger Planlægning af arbejdet Ved fremstilling af konstruktioner, der skal bestå af trykimprægneret træ,  

 skal arbejdet planlægges således, at mest mulig bearbejdning af træet har  

 fundet sted inden imprægneringen.
Det gælder især høvling og kløvning og  

 anden dyberegående bearbejdning.
 Endekapning og hulboring kan ikke altid foretages inden imprægnering, men  

 det bør tilstræbes.
Før træet tages i brug Når træet leveres fra en imprægneringsvirksomhed eller fra en importør,  

 skal det være færdigfikseret og tørt.
 Træfugtigheden må max. være ca. 30%, eller træet skal være imprægneret og  

 leveret passende oppindet.
 Når træet er tørret ned til ca. 30%, er det vand, der blev tilført ved  

 imprægneringen, omtrent fordampet igen.
 Hvis leverandøren ikke har opfyldt sine forpligtelser, har arbejdsgiveren  

 en selvstændig pligt til at sørge for, at træet tørres ned til ca. 30%, før  

 det udleveres til brug.
4 Arbejdsmetoder og værktøj Ved nødvendig håndtering (der ikke indebærer bearbejdning) af imprægneret  

 træ inden det er tørt, skal der - afhængig af den konkrete arbejdssituation -  

 anvendes egnede handsker og forklæde, samt eventuelt egnet åndedrætsværn  

 (mindst P2, der kan tåle væskeformige aerosoler), hvis der er påvirkning fra  

 støv eller aerosoler i åndedrætszonen.
 Ved bearbejdning af træ, der har været tørt og derefter er blevet vådt i  

 regnvejr/snevejr, kan det være nødvendigt at anvende personlige værnemidler  

 som beskyttelse mod generne.
 Hvis det er nødvendigt at bearbejde det tørre træ, og bearbejdningen  

 medfører udvikling af støv, skal unødig påvirkning herfra undgås.  

 Påvirkningen skal nedbringes så meget, som det er teknisk rimeligt.
Dette kan opfyldes ved, at bearbejdning med hurtigtgående værktøj  

 begrænses til et minimum.
Hvis ikke støvudviklingen kan undgås på denne måde,  

 skal der etableres effektiv udsugning.
 Indtil udsugningen er etableret, må bearbejdning kun foretages, hvis der  

 anvendes egnet åndedrætsværn (mindst P2).
 Det afhænger af den konkrete arbejdssituation, om der er risiko for  

 påvirkning fra træstøv.
Affald Virksomheder kan få vejledning om bortskaffelse af affald fra  

 trykimprægneret træ ved henvendelse til kommunen.
