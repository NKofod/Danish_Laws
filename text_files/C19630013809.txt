(Til formændene for  

 landvæsenskommissioner og afvandingskommissioner) På given foranledning har landbrugsministeriet med bestyrelsen for  

 sammenslutningen af formænd for afvandings- og landvæsenskommissioner drøftet  

 dels egnede foranstaltninger til at undgå forsinkelse af sagernes behandling  

 på grund af kommissionsformandens forfald dels nedennævnte  

 habilitetsspørgsmål.
I.
Formandens forfald på grund af sygdom.
A.
Landvæsenskommissioner.
 De faste formænd for landvæsenskommissioner anmodes om at drage omsorg  

 for, at kommissionernes sekretærer og det med landvæsenskommissionernes sager  

 beskæftigede kontorpersonale er bekendt med, hvilken dommer der er udnævnt  

 til fast stedfortræder for landvæsenskommissionens formand.
 Sekretærer og kontorpersonale instrueres endvidere om at sætte sig i  

 forbindelse med den udnævnte stedfortræder, når formanden på grund af sygdom  

 er forhindret i at fungere, og sygdommen antages at få en varighed af over 4  

 uger.
Sekretærerne må desuden sørge for, at den faste stedfortræder tilkaldes,  

 når det er nødvendigt for at gennemføre allerede berammede møder, afsigelse  

 af kendelser og lign.
Dette gælder også i tilfælde af, at formandens sygdom  

 er af kortere varighed end 4 uger.
 Sekretærer og kontorpersonale bedes instrueret om i påkommende tilfælde  

 efter aftale med den faste stedfortræder at sørge for de fornødne  

 kontormæssige ekspeditioner, som f.eks. nedsættelse af landvæsenskommissionen  

 ved rekvisitionens fremsendelse til amtet, antagelse af teknisk sagkyndige og  

 akternes fremsendelse til samme samt fremskaffelse af yderligere oplysninger  

 hos rekvirenten eller andre, når dette foreslås af den teknisk sagkyndige.
B.
Afvandingskommisioner.
 Da der ikke haves hjemmel til at udnævne faste stedfortrædere for  

 afvandingskommisionernes formænd, vil ministeriet indtil videre opretholde  

 den hidtidige praksis, hvorefter der i påkommende tilfælde kan udnævnes en  

 anden dommer til at lede afvandingskommissionen under formandens forfald.  

 Ministeriet og sammenslutningens bestyrelse er enige om, at det er mest  

 hensigtsmæssigt, om den faste formand for landvæsenskommisionen i samme  

 amtsrådskreds vil påtage sig at fungere som formand for afvandingskommisionen  

 i sådanne tilfælde.
 Afvandingskommissionernes formænd anmodes derfor om at instruere  

 kommissionernes sekretærer og det med kommissionssagerne beskæftigede  

 kontorpersonale om at rette henvendelse til landvæsenskommissionens formand  

 og i øvrigt at forholde sig som angivet i de under afsnit A. anførte  

 tilfælde.
 Såfremt landvæsenskommissionenes faste formand ikke ser sig i stand til at  

 fungere som formand for afvandingskommissionen, bør der omgående rettes  

 henvendelse til den for landvæsenskommissionens formand udnævnte  

 stedfortræder.
 Der bør snarest indsendes meddelelse til landbrugsministeriet om, hvem der  

 skal fungere som formand for afvandingskommisionen, således at ministeriet  

 kan meddele den pågældende dommer skriftlig konstitution for bestemt tid  

 eller indtil videre.
II.
Formandsskifte.
Da ministeriernes behandling af sager om udnævnelse af nye formænd for  

 afvandings- og landvæsenskommissioner erfaringsmæssigt tager en del tid,  

 anmodes formændene for de 2 slags kommissioner om at foranledige, at der med  

 henblik på deres forestående afgang drages omsorg for, at nye sager ikke  

 unødigt kommer til at bero på udnævnelse af ny formand.
Nye sager bør derfor  

 så vidt muligt behandles efter de foran i afsnit I.A. og B. angivne  

 retningslinier.
 De ved formandsskifte verserende sager forudsættes i et vist omfang at  

 kunne færdigbehandles af den afgående formand i overensstemmelse med  

 ministeriets praksis.
III.
Teknisk sagkyndiges habilitet.
 Efter §§ 20-23 i lov om landvæsensretter afgøres habilitetsspørgsmål af  

 kommissionen selv, dog således at kendelser, hvorved en habilitetsindsigelse  

 forkastes, kan påkæres til landsretten.
Særlig for så vidt angår spørgsmålet om, i hvilken udstrækning det kan  

 tillades, at en teknisk sagkyndig, der er ansat under en institution eller i  

 et firma, medvirker ved kommissioners behandling af sager, der er projekteret  

 af en anden tekniker indenfor samme institution eller firma, henledes  

 opmærksomheden på Vestre Landsrets kæremålskendelse af 9. februar 1957  

 vedrørende en overlandvæsenskommissions sag om Fredericias kommunes ret til  

 vandindvinding i Kongsted-området.
I denne sag rejstes indsigelse fra nogle  

 af sagens parter mod det ene af overlandvæsenskommissionens teknisk  

 sagkyndige medlemmers habilitet under henvisning til, at den pågældende var  

 ansat som afdelingsingeniør ved Københavns Vandforsyning, og at en anden  

 afdelingsingeniør under samme institution havde medvirket som teknisk  

 sagkyndig for landvæsenskommissionen.
Efter at overlandvæsenskommissionen  

 havde fundet indsigelsen ubeføjet, kæredes spørgsmålet til Vestre Landsret,  

 der i kendelse af 9. februar 1957 bestemte, at overlandvæsenskommisionens  

 teknisk sagkyndige medlem burde vige sit sæde.
Vestre Landsret fandt, at den af de kærede nærmere begrundede tvivl om,  

 hvorvidt den sagkyndige ville kunne stå helt frit overfor sagen, ikke kunne  

 afvises som ubeføjet.
Endvidere lagde retten vægt på, at der uden  

 vanskelighed kunne have været udmeldt en egnet sagkyndig, mod hvis  

 medlemsskab af overlandvæsenskommisionen ingen begrundet indsigelse kunne  

 rejses.
 Landbrugsministeriet kan for sit vedkommende tiltræde det af bestyrelsen  

 for sammenslutningen af formænd for afvandings- og landvæsenskommisioner  

 fremførte synspunkt, at den citerede kæremålsafgørelse må lægges til grund  

 også i tilfælde, hvor en sagkyndig er ansat under en institution eller i et  

 firma, når der for vedkommende kommission indbringes et projekt, der er  

 udarbejdet af en anden tekniker under samme institution eller firma.
 Under henvisning til foranstående anmodes landvæsenskommissionernes  

 formænd om at påse, at det så vidt muligt undgås som teknisk sagkyndig efter  

 lov om landvæsensretter § 31 at antage en person, som er ansat i den  

 institution eller det firma, som har udarbejdet det for kommissionen  

 forelagte projekt.
I afvandingskommisioner bør formanden på tilsvarende måde påse, at  

 kommissionens teknisk sagkyndige medlemmer, som er ansat under institutioner  

 eller i firmaer, ikke deltager i kommissionens behandling af sager, der er  

 projekterede af vedkommende institution m.m.
Afvandingskommissionens formand  

 henvises til i påkommende tilfælde at rette henvendelse til  

 landbrugsministeriet om beskikkelse af stedfortrædere for sådanne sagkyndige.  

 Det må afhænge af forholdene, om der bør stræbes efter udnævnelse af faste  

 stedfortrædere, eller om man kan nøjes med at udpege en stedfortræder til at  

 deltage i behandlingen af en enkelt sag.
 For så vidt angår verserende sager kan ministeriet for sit vedkommende  

 overlade til vedkommende kommissions afgørelse, om praktiske forhold taler  

 imod at skifte teknisk sagkyndig, når der om dennes habilitet som følge af  

 den pågældendes tilknytning til en institution eller et firma måtte opstå  

 tvivl efter foranstående retningslinier.
 Landbrugsministeriet, den 25. juli 1963.
 P.M.V.
Vald.
Hornslet.
 /Jørgen Graff Nielsen.
