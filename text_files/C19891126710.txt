 Københavns Byret, der fører Centralregistret for Testamenter, har overfor  

 Justitsministeriet oplyst, at registret nu er omlagt fra det hidtidige  

 manuelle navneregister til et EDB-register, hvor registrering sker under  

 CPR-nummer.
Omlægningen er foretaget enten ved indtastning af alle de manuelle  

 navnekorts oplysninger om nulevende personers testamentariske dispositioner  

 eller alene ved indtastning af de manuelle navnekorts CPR-numre.
Tidligere  

 afdøde personers dispositioner er fortsat alene registreret i det manuelle  

 navneregister.
Testatorer anses som nulevende, indtil centralregistret har  

 modtaget standardforespørgsel fra en skifteret i anledning af, at den  

 pågældende persons død er anmeldt til skifteretten.
De fejl, som navneregistret blandt andet som følge af ufuldstændige  

 oplysninger om navne og andre personlige data er behæftet med, har ikke  

 fuldstændig kunne elimineres i forbindelse med omlægningen til EDB.
I enkelte  

 tilfælde har det endvidere hverken ved henvendelse til Det centrale  

 Personregister eller folkeregistrene været muligt at identificere personer,  

 som var optaget i registret.
Oplysningerne om disse personer er herefter  

 fjernet fra navneregistret.
Det kan således ikke udelukkes, at det anførte i  

 sjældne tilfælde kan medføre fejlagtige besvarelser fra centralregistret.
Ved besvarelse af skifteretternes standardforespørgsler i forbindelse med  

 dødsfald vil centralregistret i fremtiden udelukkende påbegynde søgning på  

 CPR-nummer i EDB-registret, det vil sige blandt nulevende personer.
Kun  

 såfremt denne søgning giver resultat, findes de nærmere registrerede  

 oplysninger om de testamentariske dispositioner frem fra de manuelle  

 navnekort.
Som følge heraf må skifteretterne forvente stadig at få en del  

 henvendelser fra centralregistret med henblik på præcisering af navne  

 (mellemnavne m.v.) i skifteretternes forespørgsler.
Endvidere indebærer  

 ordningen, at centralregistrets svar på en standardforespørgsel ikke vil  

 indeholde oplysning om tidligere afdøde personers, herunder for eksempel en  

 tidligere afdød ægtefælles, testamentariske dispositioner.
Omlægningen til EDB indebærer en rationalisering af det med førelse af  

 centralregistret forbundne arbejde, hvorfor der er sket en væsentlig  

 personalereduktion.
Man skal derfor anmode skifteretterne om at udvise  

 tilbageholdenhed med forespørgsler om tidligere afdødes personers  

 testementariske dispositioner, idet det er meget tidskrævende at søge disse  

 oplysninger i det manuelle register.
Under hensyn til, at der efter  

 omlægningen forventes højest at ville medgå 2-3 hverdage til besvarelse af  

 skifteretternes standardforespørgsler, skal man endvidere henstille, at  

 skifteretterne kun i særdeles påtrængende tilfælde retter telefonisk  

 forespørgsel til centralregistret.
 P.M.V.
 E.B.
