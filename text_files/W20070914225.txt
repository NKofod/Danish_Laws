Landsskatteretskendelse vedr.
Koncernbidrag modtaget fra et  

 datterselskab  skattefrit udbytte Klagen  

 vedrører opgørelse af sambeskatningsindkomsten.
Koncernbidrag modtaget fra et  

 datterselskab,  

 som ikke deltager i sambeskatningen, er anset for et skattepligtigt tilskud.
Landsskatterettens afgørelse Sambeskatningsindkomst Koncernbidrag anset for  

 skattepligtigt tilskud med 97.367 EUR Landsskatteretten nedsætter  

 indkomstopgørelsen med 97.367 EUR.
Sagens oplysninger A A/S (i det følgende benævnt  

 selskabet) ejer 100 % af aktierne i det finske selskab B Oy.
B Oy ejer 100 %  

 af  

 aktierne i C Oy.
Både B Oy og C Oy er hjemmehørende i Finland.
Koncernforholdet er etableret  

 ved, at B Oys 100 %-ejede datterselskab D Oy den 15. april 1996  

 erhvervede 50  

 % af aktierne i C Oy.
Den 30. december 1999 erhvervede B Oy de resterende 50  

 %  

 af aktiekapitalen i C Oy, hvorefter B Oy og datterselskabet D Oy fusionerede  

 den 30. juni 2000 med B Oy som det fortsættende selskab.
 Det er oplyst, at aktiviteten  

 i C Oy består i import og salg af kemiske produkter og råmaterialer til den  

 finske industri.
B Oy indgår i dansk  

 sambeskatning med selskabet.
C Oy indgår ikke i den danske sambeskatning.
 I indkomståret 2002 modtog B  

 Oy et koncernbidrag på 97.367 EUR fra C Oy.
 C Oy har ved opgørelsen af  

 den finske skattepligtige indkomst fratrukket koncernbidraget, som det har  

 betalt til selskabet.
Ligningscentrets afgørelse Selskabet er anset for  

 skattepligtig af det modtagne koncernbidrag i medfør af statsskattelovens §  

 4,  

 idet koncernbidraget ikke er anset for udbytte, jf. ligningslovens § 16 A,  

 stk.  

 1, og derfor ikke skattefrit i medfør af selskabsskattelovens § 13, stk. 1,  

 nr.  

 2.
 C Oy kan ikke fradrage  

 udbytte omfattet af ligningslovens § 16 A, stk. 1. Det er imidlertid  

 konstateret,  

 at C Oy har fratrukket et beløb svarende til koncernbidraget ved opgørelsen  

 af  

 den finske skattepligtige indkomst.
 Der er desuden henvist til  

 Ligningsrådets afgørelse offentliggjort i TfS 1995.43 LR, ifølge hvilken et  

 svensk koncernbidrag fra datterselskab til moderselskab ikke blev anset for  

 at  

 have status som skattefrit udbytte efter dagældende selskabsskattelovs § 13,  

 stk. 3, 1. pkt.
Selskabets påstand og argumenter Repræsentanten har fremsat  

 påstand om, at koncernbidrag modtaget fra selskabets datterselskab C Oy efter  

 danske skatteregler udgør et skattefrit udbytte, jf. selskabsskattelovens §  

 13,  

 stk. 1, nr. 2.
Såfremt et udenlandsk selskab  

 indgår i en dansk sambeskatning, skal det udenlandske datterselskabs indkomst  

 opgøres under anvendelse af danske skatteregler, jf.
Told- og  

 skattestyrelsens  

 cirkulære nr. 206 af 17. december 2001 om sambeskatning af selskaber m.v.,  

 vilkår 2.2., jf. vilkår 2.7, vedrørende udbytte.
Enhver udlodning fra et  

 datterselskab udgør et udbytte.
Der henvises til ordlyden af ligningslovens §  

 16 A, samt til Skatteretten 2 af Jens Olav Engholm Jacobsen mfl., 3. udgave,  

 p.  

 353, hvoraf fremgår:
 I almindelighed må indskud  

 og overførsel af midler mellem koncernselskaber for det ydende selskab  

 betragtes som ikke-fradragsberettigede formueudgifter eller  

 udbytteudlodninger.
Modtagende selskab er dog  

 skattepligtigt af indskuddet, med mindre der foreligger skattefrie  

 datterselskabsudbytter,  

 jf. selskabsskattelovens § 13, stk. 1, nr. 2. I forbindelse med vurderingen  

 af hvornår der efter dansk ret foreligger et udbytte, er det ikke relevant,  

 om  

 der i udlandet er givet fradrag for udlodningen.
Den udenlandske  

 skattemæssige  

 behandling af et udbytte er således kun relevant i forbindelse med  

 vurderingen  

 af, hvorvidt udbyttet er skattefrit eller skattepligtigt.
 Den situation, at det finske  

 datterselskab opnår fradrag for koncernbidraget  og således opnår en  

 mere  

 favorabel skattemæssig position end efter danske regler  er der taget  

 højde  

 for i aktieavancebeskatningslovens § 2 a.
 Da B Oy har modtaget et  

 koncernbidrag fra C Oy, og C Oy er et 100 % ejet datterselskab, er enhver  

 udlodning fra C Oy til B Oy efter dansk ret et udbytte, jf. ligningslovens §  

 16  

 A, stk. 1. Udbytte modtaget fra selskaber beliggende i udlandet er som  

 udgangspunkt skattefrit, med mindre udbyttet hidrører fra aktier omfattet af  

 aktieavancebeskatningslovens § 2 a, stk. 1, jf. selskabsskattelovens § 13,  

 stk.  

 1, nr. 2.
Af aktieavancebeskatningslovens  

 § 2 a, stk. 6 og 7, sammenholdt med selskabsskattelovens § 32, stk. 6,  

 følger,  

 at aktier ikke er omfattet af aktieavancebeskatningslovens § 2 a, stk. 1,  

 hvis  

 det danske selskab direkte eller indirekte har ejet mindst 25 % af  

 aktiekapitalen eller direkte eller indirekte rådet over mere end 50 % af  

 stemmerne i en sammenhængende periode på 3 år forud for deklareringen af  

 udbyttet eller uafbrudt siden aktiernes erhvervelse.
Da B Oy har ejet mindst  

 25  

 % af aktiekapitalen i C Oy uafbrudt siden aktiernes erhvervelse, er aktierne  

 i  

 C Oy ikke omfattet af aktieavancebeskatningslovens § 2 a, jf. § 2 a, stk. 6  

 og  

 7.
 Da B Oy videre opfylder  

 betingelsen om at have ejet mindst 20 % af aktierne i C Oy i en  

 sammenhængende  

 periode på mere end 12 måneder, er udbyttet skattefrit i medfør af  

 selskabsskattelovens § 13, stk. 1, nr. 2.
For så vidt angår  

 afgørelserne TfS 1991.95 LR og TfS 1995.43 LSR, bemærkes, at afgørelserne  

 bekræfter, at koncernbidrag fra et datterselskab anses at udgøre et udbytte.  

 Vedrørende TfS 1995.43 LSR, bemærkes, at den dagældende selskabsskattelovens  

 §  

 13, stk. 3, siden er ændret, hvorved det ikke længere er relevant at se på,  

 om  

 beskatningen i udlandet af den selskabsindkomst, som danner grundlag for  

 koncernbidraget, adskiller sig væsentligt fra den tilsvarende beskatning her  

 i  

 landet.
Det afgørende i nærværende sag er således, om aktierne i C Oy er  

 omfattet af aktieavancebeskatningslovens § 2 a eller ej.
 Endvidere bemærkes, at  

 aktieavancebeskatningslovens § 2 a er ophævet med tilbagevirkende kraft.
 Endelig er der aldrig i dansk  

 skattepraksis statueret driftstilskud i relation til koncernbidrag modtaget  

 fra  

 et datterselskab.
Landsskatterettens bemærkninger og begrundelse Udenlandske  

 selskaber, der deltager i dansk sambeskatning, skal ved opgørelsen af den  

 skattepligtige indkomst anvende danske regler, jf. sambeskatningscirkulæret  

 for  

 2002 (Told- og skattestyrelsens cirkulære nr. 206 af 17. december 2001 om  

 sambeskatning af selskaber m.v.), vilkår 2.2. sammenholdt med vilkårene 2.6  

 og  

 2.7.
 Både selskabsskattelovens §  

 13, stk. 1, nr. 2, og ligningslovens § 16 A, finder derfor anvendelse ved  

 opgørelsen af den skattepligtige indkomst i B Oy.
Det fremgår af ligningslovens  

 § 16 A, stk. 1, at alt, hvad der af selskabet udloddes til aktionærer,  

 anparts-  

 eller andelshavere, med undtagelse af fondsaktier og friandele samt udlodning  

 af likvidationsprovenu foretaget i det kalenderår, hvori selskabet endeligt  

 opløses, anses som skattepligtigt udbytte af aktier, anparter, andelsbeviser  

 og  

 lignende værdipapirer.
Det modtagne koncernbidrag anses derfor som udbytte.
Efter den dagældende regel i  

 selskabsskattelovens § 13, stk. 1, nr. 2 (lovbekendtgørelse nr. 736 af 28/8  

 2002), er udbytter fra udenlandske datterselskaber til herværende  

 moderselskaber skattefri, når moderselskabet har ejet mindst 20 pct. af  

 aktie-  

 eller anpartskapitalen i datterselskabet i en sammenhængende periode på  

 mindst  

 et år.
Udbyttet skal desuden være udloddet i den periode, hvor moderselskabet  

 har ejet aktierne.
 Det er samtidig en betingelse  

 for skattefritagelsen efter selskabsskattelovens § 13, stk. 1, nr. 2, at  

 aktierne i det udenlandske datterselskab ikke er omfattet af  

 aktieavancebeskatningslovens § 2 a.
 Da samtlige betingelser på  

 baggrund af sagens oplysninger må anses for opfyldt, er det modtagne  

 koncernbidrag skattefrit, jf. dagældende selskabsskattelovens § 13, stk. 1,  

 nr.  

 2.
 Landsskatteretten nedsætter  

 indkomstopgørelsen med 97.367 EUR.
