1. Finansministeriet har med Foreningen af  

 Speciallæger indgået vedlagte overenskomst af 24. januar 1992 for  

 Speciallæger mv. i staten.
Overenskomsten dækker følgende 7 grupper af læger:  

 I.
Speciallægekonsulenter, II.
Sessionslæger, III.
Kasernelæger, IV.
Læger  

 for civile værnepligtige, V.
Civile læger i forsvaret, VI.
Vikarer for  

 embedslæger og VII.
Deltidsbeskæftigede militære overlæger.
Et særligt  

 protokollat VIII indeholder honorarsatser for speciallæger i henhold til en  

 række speciallægeordninger.
 2. Overenskomsten afløser 1989-overenskomsten for henholdsvis  

 sessionslæger og kasernelæger, 1987-overenskomsten om speciallægekonsulenter,  

 1985-overenskomsten om læger for civile værnepligtige, aftalen af 1989 om  

 civile lægers deltagelse i kassationer samt midlertidig overtagelse af  

 militærlægers tjeneste i Forsvaret og aftalen af 1984 om vikarer for  

 embedslæger, jf. bilag 2.
3. Den nye overenskomst består af en generel del og en række  

 protokollater.
Den generelle del indeholder bestemmelser, som vedrører alle  

 nævnte grupper af læger.
I protokollaterne er anført de særbestemmelser, som  

 tidligere var optaget i de enkelte overenskomster.
4. Tillæg i overenskomsten er anført i grundbeløb pr. 1. oktober  

 1984, medmindre andet er nævnt.
Tillæg, der hidtil er blevet  

 dyrtidsreguleret, er sammenlagt med det hidtil ydede dyrtidstillæg.
 5. Vedrørende opslag af stillinger henvises til kapitel 17, pkt.  

 35 i Personaleadministrativ Vejledning (PAV).
 Opslag og ansættelsesbrev skal angive, hvem der er ansættende myndighed.  

 Herudover bør der oplyses om arbejds- og ansvarsområde, tjenestetid, den for  

 tiden gældende arbejdstid og dennes placering, aflønning samt - i opslaget -  

 dato for ansøgningsfrist og tiltrædelse.
 6. Det henstilles til institutionen, at der i forbindelse med en  

 ansættelse i henhold til overenskomsten gives hurtig meddelelse herom til  

 Foreningen af Speciallæger.
 7. Det henstilles til institutionen, at ansatte, der er blevet  

 afskediget på grund af sygdom, genansættes, når de pågældende på ny er blevet  

 tjenstdygtige og forholdene i øvrigt tillader det.
 8. I tilfælde en ansat er fraværende enkelte dage fra tjenesten  

 under omstændigheder, hvor der efter gældende regler skal foretages  

 lønfradrag, beregnes fradraget pr. fraværstime på grundlag af vedkommendes  

 årlige vederlag divideret med det årlige timetal.
Bemærkninger til de enkelte bestemmelser i den generelle del Til § 6. Attestudstedelse 9. Opmærksomheden henledes på, at det - ud fra  

 retssikkerhedsbetragtninger - ikke bør pålægges læger, der virker som  

 sagsbehandlere i socialcentre o.lign., at udstede attester om  

 patienter/klienter, hvis sager behandles af de pågældende læger.
Til § 11. Befordringsgodtgørelse samt time- og dagpenge 10. Opmærksomheden henledes på, at befordringsgodtgørelse til  

 speciallægekonsulenter ydes med højeste sats.
Til § 12. Kurser 11. Bestemmelser om tjenestefrihed for deltagelse i kursus eller  

 anden form for efteruddannelse findes i Ministeriet for Statens Lønnings- og  

 Pensionsvæsens cirkulære af 23. juni 1971 (se PAV, kap. 28).
Bemærkninger til de enkelte protokollater Til I.
Protokollat om speciallægekonsulenter Til § 1. Protokollatets område 12. Det er en forudsætning for ansættelse efter  

 protokollatet, at den pågældende læge har fået meddelt tilladelse til at  

 betegne sig som speciallæge, jf.
Sundhedsministeriets bekendtgørelse nr. 509  

 af 3. juli 1990 om de lægelige grund- og grenspecialer.
 Opmærksomheden henledes på, at læger, uanset de er meddelt tilladelse som  

 speciallæge i et grund- eller grenspeciale, i begge tilfælde kan omfattes af  

 overenskomsten.
 Opmærksomheden henledes endvidere på, at læger, der i henhold til  

 tidligere bestemmelser om speciallægeautorisation, har fået tilladelse til at  

 betegne sig som speciallæge i andre specialer end de ovenfor anførte, fortsat  

 har ret til at benytte den meddelte betegnelse.
 Protokollatet omfatter arbejde aftalt i henhold til § 2. Det forudsættes,  

 at der mellem institutionen og den enkelte speciallægekonsulent træffes  

 aftale (plan) om den nærmere placering (tid og sted) for  

 speciallægekonsulentens arbejde.
Endvidere henledes opmærksomheden på, at protokollatet ikke omfatter  

 akutte tilkald til institutionen.
Eventuelle enkeltstående tilkald vil være  

 at honorere efter regning pr. ydelse i det enkelte tilfælde.
Til § 1, stk. 1 13. Protokollatet åbner mulighed for ansættelse af  

 speciallægekonsulenter ved hospitaler og andre institutioner.
 14. Stillingsbetegnelsen forudsættes at være  

 »speciallægekonsulent«.
 Såfremt en institution ønsker ansættelse af en speciallægekonsulent inden  

 for ekspertområder i eksisterende specialer, f.eks. neuropatologi,  

 neuroradiologi, cytogenetik, ungdomspsykiatri, gerontopsykiatri,  

 blodkoagulation eller såfremt man ønsker ansat læger, der har en med  

 speciallægeuddannelsen ligestillet uddannelseslængde og erfaring eller  

 speciel viden inden for områder, hvor der ikke findes autoriserede  

 speciallægeuddannelser  , f.eks. revalidering, optages forhandlinger  

 mellem overenskomstens parter om, hvorvidt den pågældende vil være omfattet  

 af nærværende protokollat.
 Såfremt der efter opslag ikke er modtaget ansøgning fra læger med  

 speciallægeautorisation, og den ansættende myndighed undtagelsesvis derfor  

 ønsker at ansætte en given læge uden speciallægeautorisation, eller såfremt  

 der ved protokollatets ikrafttræden er ansat deltidsbeskæftigede  

 lægekonsulenter uden speciallægeautorisation kan der optages forhandling  

 mellem protokollatets parter om aflønning af de(n) pågældende.
Til § 1, stk. 2 15. Bestemmelsens forbud mod ansættelse af speciallæger inden for  

 de specialer, der dækkes af institutionens overlæge(r) skal ses som udtryk  

 for, at speciallægekonsulenter ikke er tænkt som erstatning for fastansatte  

 speciallæger (overlæger). Foreningen af Speciallæger har dog erklæret sig  

 indforstået med at ville indgå i drøftelser med Finansministeriet om  

 etablering af sådanne ordninger på forsøgsbasis, herunder vedrørende andet  

 timetal end det i § 4 nævnte.
Til § 2. Arbejdsområde 16. Opslag og ansættelsesbrev skal angive det speciale, hvori en  

 speciallægekonsulent ønskes ansat, samt arbejdsområdet for den pågældende  

 konsulent.
Endvidere bør det af opslaget fremgå, at såfremt en læge, der i  

 forvejen er statstjenestemand, udpeges til stillingen, vil arbejdets art og  

 aflønning skulle ses i sammenhæng med den pågældendes hovedstilling, der vil  

 kunne foreslås omklassificeret.
 Det henstilles til den ansættende myndighed at sikre sig, at der  

 tilrettelægges en procedure til en lægelig bedømmelse af ansøgernes  

 kvalifikationer.
17. Arbejdsområdet kan være Opmærksomheden henledes på, at undervisning og uddannelsesvirksomhed samt  

 arbejde, der er defineret i andre lægelige overenskomster, falder uden for  

 denne overenskomsts område, f.eks. overenskomster mellem Sygesikringens  

 Forhandlingsudvalg og Foreningen af Speciallæger eller Justitsministeriets  

 regler om vederlag til de lægelige medlemmer af de i henhold til lov om  

 svangerskabsafbrydelse nedsatte samråd.
Det under c) nævnte personale kan  

 f.eks. være: Socialrådgivere, psykologer, pædagoger, administratorer og  

 sociale sagsbehandlere i øvrigt.
Til § 3. Arbejdstid 18. Aftale om ændret timetal skal forelægges  

 skriftligt og kopi heraf tilsendes Foreningen af Speciallæger.
 Såfremt institutionen ønsker at ansætte en speciallægekonsulent med større  

 timetal end anført i § 4, kan der optages forhandling mellem overenskomstens  

 parter om aflønningen.
Til § 4, stk. 2. Aflønning 19. Det forudsættes, at speciallægekonsulentens arbejdstid som  

 hovedregel placeres mandag-fredag kl. 8-16.
Til II.
Protokollat om sessionslæger Til § 1, stk. 2. Protokollatets område 20. Parterne er enige om, at der, med det formål i  

 videst muligt omfang at tilstræbe fuldtidsbeskæftigelse for samtlige  

 sessionslæger, i overenskomstperioden optages forhandling mellem  

 Værnepligtsstyrelsen, vedkommende statsamt og Foreningen af Speciallæger  

 vedrørende udførelse af sessionslægeopgaver uden for egen afdeling.
Til § 2. Arbejdsområde 21. I sessionslægens arbejdsområde indgår lægelig rådgivning af  

 Værnepligtsstyrelsen, vedkommende statsamt og om fornødent af  

 Indenrigsministeriet vedrørende udskrivning af værnepligtige.  

 Retningslinierne for en sådan rådgivende virksomhed fastsættes ved aftale  

 mellem Værnepligtsstyrelsen og Foreningen af Speciallæger.
Til § 4. Løn 22. Der er ikke i protokollatet optaget bestemmelser  

 om særskilt vederlag for arbejde ud over normal arbejdstid, jf. § 3. For  

 arbejde ud over den i § 3 fastsatte normale arbejdstid tilkommer der ikke de  

 pågældende overarbejdsbetaling, men for beordret og kontrollabelt merarbejde  

 af større omfang vil kunne ydes godtgørelse efter de for tjenestemænd i  

 staten herom gældende regler, jf. cirkulære nr. 206 af 10. november 1971.
 Det bemærkes i denne forbindelse, at eventuelt merarbejdsvederlag til  

 deltidsansatte sessionslæger beregnes på grundlag af sædvanlig kvotatimeløn,  

 dvs. 1/1924 af bruttoårslønnen, i det omfang merarbejdet ligger inden for den  

 almindelige arbejdsnorm for fuldtidsbeskæftigelse.
Til § 5. Pension 23. Til ansatte kan der alene udbetales løn i henhold til  

 protokollatet med fradrag af eget pensionsbidrag.
Til § 8. Vikarer for sessionslæger 24. Vedrørende vikarer for sessionslæger bemærkes, at parterne er  

 enige om, at der - såfremt Værnepligtsstyrelsen eller statsamtet ønsker fast  

 aftale med en enkelt læge om at stå til rådighed som vikar - så vidt muligt  

 bør gives den pågældende læge adgang til lejlighedsvis funktion som  

 sessionslæge af hensyn til vikarens rutinering.
Til III.
Protokollat om kasernelæger Til § 3. Arbejdstid 25. Aftale om ændret timetal skal forelægges  

 skriftligt og kopi heraf tilsendes Foreningen af Speciallæger.
 Såfremt institutionen ønsker at ansætte en kasernelæge med større timetal  

 end anført i § 3, kan der optages forhandling mellem overenskomstens parter  

 om aflønningen.
Finansministeriet Administrations- og Personaledepartementet den 14. februar 1992 P.M.V.
 E.B.
Sigrid Sandorff OVERENSKOMST FOR SPECIALLÆGER MV.
I STATEN § 1.  Overenskomstens område Overenskomsten omfatter følgende læger, der ansættes i statens tjeneste:  

 I.
Speciallægekonsulenter, II.
Sessionslæger, III.
Kasernelæger, IV.
Læger  

 for civile værnepligtige, V.
Civile læger i forsvaret, VI.
Vikarer for  

 embedslæger og VII.
Deltidsbeskæftigede militære overlæger.
Stk. 2. Overenskomsten omfatter ikke § 2.  Ansættelse Ansættelse som speciallæge sker efter offentligt opslag.
Stk. 2. Lægen modtager - så vidt muligt før tiltrædelsen - et  

 ansættelsesbrev.
Foreningen af Speciallæger modtager samtidig en kopi af  

 ansættelsesbrevet.
§ 3.  Lokale, instrumentarium, hjælpepersonale og  

 sekretærbistand Den ansættende myndighed stiller fornødent lokale, instrumentarium,  

 tjenestedragt, hjælpepersonale og sekretærbistand til rådighed for lægen.
§ 4.  Lønudbetaling Lønnen udbetales månedsvis bagud.
 Stk. 2. Sessionslæger, som før 17. oktober 1979 har været forudlønnet,  

 vil dog fortsat være at lønne månedsvis forud.
§ 5.  Procentregulering Den samlede faste løn i henhold til denne overenskomst med tilhørende  

 protokollater forhøjes pr. 1. april 1991 med 21,6382 pct. og pr. 1. april  

 1992 med 22,8922 pct.
 Stk. 2. 1. april 1992 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentligt ansatte.
§ 6.  Attestudstedelse Indtil ændrede bestemmelser måtte blive fastsat ved forhandling mellem  

 Finansministeriet og Den alm.
Danske Lægeforening gælder følgende:
 1. Det påhviler lægen uden særligt vederlag at  

 udfærdige eller medvirke ved udfærdigelsen af attester om de foretagne  

 lægelige undersøgelser og behandlinger samt om disses resultat og om  

 patienternes tilstand, for så vidt den pågældende attest vedrører den sygdom,  

 som patienten behandles eller har været behandlet for på institutionen, eller  

 attesten vedrører sådanne oplysninger, som institutionen måtte ligge inde  

 med, og som i øvrigt ikke eller ikke uden særlig vanskelighed vil kunne  

 tilvejebringes.
 Uden særligtvederlag påhviler det herefter lægen at udstede:
 Dødsattester, herunder kopier, indstillings- og optagelsesattester til  

 helbredelsesinstitutioner, plejehjem, alderdomshjem o.l., simple syge- og  

 raskmeldinger samt udtalelser der kan ligestilles med lægebreve og  

 journaludskrifter.
 2. Lægen kan kræve særskilt honorar for udstedelse af følgende  

 attester, for så vidt honorar efter tidligere anerkendt praksis har kunnet  

 kræves:
 Forsikringsattester til syge-, ulykkes- og livsforsikringsselskaber, samt  

 attester til (amts)ankenævn, revaliderings- og pensionsnævn og ankestyrelse,  

 attester til Socialministeriet vedrørende ulykkesforsikring, sygesikring og  

 dagpenge i det omfang, hvor taksten er fastsat af Socialministeriet i henhold  

 til gældende lov, speciallægeerklæringer og sådanne erklæringer, der efter  

 deres form og indhold må sidestilles hermed, samt politierklæringer og  

 erklæringer til retsligt brug indeholdende nærmere motiveret skøn, og sådanne  

 politiattester, hvis indhold svarer til vidneudsagn.
 3. Den tid, der medgår til udfærdigelsen af de  

 attester, for hvilke særskilt honorar kan kræves, kan ikke medregnes i  

 arbejdstiden.
 Stk. 2. For deltidsbeskæftigede militære overlæger, sessionslæger, civile  

 læger i forsvaret og vikarer for embedslæger gælder hidtidig praksis  

 vedrørende attestudstedelse fortsat.
§ 7.  Ferie De ansatte er omfattet af ferieloven, jf. dog § 4, stk. 4 i protokollatet  

 for speciallægekonsulenter.
For sessionslæger gælder, at ferien afholdes på  

 dage, hvor der ikke er sessioner.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 3. Beregningsgrundlaget for den særlige feriegodtgørelse er det  

 indkomstskattepligtige beløb for tjenstligt arbejde i optjeningsåret med  

 tillæg af Stk. 4. I det beløb, der er beregnet efter stk. 3, fradrages Stk. 5. Den særlige feriegodtgørelse udgør 11/2 pct. af  

 beregningsgrundlaget efter stk. 3 og 4.
 Stk. 6. Såfremt en læge i sin hovedstilling opnår yderligere frihed  

 herudover, har han i tilsvarende omfang ret til frihed uden løn, dog  

 maksimalt i 6(7) uger i alt inden for et ferieår.
 Dette gælder dog ikke for sessionslæger, civile læger i forsvaret, vikarer  

 for embedslæger og deltidsbeskæftigede militære overlæger.
 Stk. 7. Til deltidsansatte sessionslæger, der i optjeningsåret har udført  

 tjeneste ud over den faste nedsatte arbejdstid, men inden for den normale 37  

 timers arbejdsuge, ydes for sådan tjeneste feriegodtgørelse med 121/2 pct.
§ 8.  Løn under sygdom Speciallægekonsulenter, kasernelæger og læger for civile værnepligtige får  

 løn under sygdom dog maksimalt i i alt 3 måneder i løbet af 12 på hinanden  

 følgende måneder.
Ved fravær på grund af sygdom herudover bortfalder lønnen.
 Stk. 2. For sessionslæger gælder, at funktionærlovens regler om løn under  

 fravær på grund af sygdom og afskedigelse som følge af sygdom finder  

 anvendelse.
§ 9.  Graviditet, barsel og adoption Aftalen mellem Finansministeriet og centralorganisationerne under  

 Centralorganisationernes Fællesudvalg om fravær fra arbejdet i forbindelse  

 med graviditet, barsel og adoption finder anvendelse for ansatte efter denne  

 overenskomst.
§ 10.  Opsigelse Funktionærlovens regler om opsigelse og fratrædelsesgodtgørelse finder  

 anvendelse, jf. dog stk. 4, for så vidt angår sessionslæger.
Stk. 2. Ansættelsesmyndigheden skal skriftligt meddele enhver opsigelse  

 til den ansatte og Foreningen af Speciallæger.
Denne meddelelse skal  

 indeholde begrundelse for opsigelsen.
 Stk. 3. Skønner Foreningen af Speciallæger, at en opsigelse ikke kan  

 anses for rimeligt begrundet i pågældendes eller institutionens forhold, kan  

 foreningen inden for en frist af en måned efter opsigelsen kræve spørgsmålet  

 forhandlet med institutionen.
Stk. 4. For en sessionslæge kan ansættelsesforholdet fra  

 sessionslægens side bringes til ophør med et varsel på 2 måneder til udgangen  

 af et sessionshalvår, dog maksimalt 4 måneder.
Fra Værnepligtsstyrelsens og  

 statsamtets side kan sessionslægens ansættelsesforhold bringes til ophør med  

 et varsel på minimum 6 måneder med fratræden til udgangen af et  

 sessionshalvår.
Der henvises i øvrigt til overenskomst for akademikere i  

 staten § 21, pkt. 4-10 § 11.  Befordringsgodtgørelse samt time- og dagpenge Til de af overenskomsten omfattede læger ydes befordringsgodtgørelse efter  

 de for tjenestemænd gældende regler og satser for kørsel mellem lægens  

 hovedarbejdssted og pågældendes tjenestested ifølge overenskomsten og  

 tilhørende protokollater.
 Stk. 2. Såfremt afstanden mellem lægens hjem og pågældendes tjenestested  

 ifølge overenskomsten og tilhørende protokollater er kortere end den i stk. 1  

 nævnte afstand, ydes dog kun befordringsgodtgørelse for kørsel mellem hjem og  

 tjenestested.
 Stk. 3. Under beordret tjenesterejse ydes time- og dagpenge efter de for  

 tjenestemænd gældende regler.
 Stk. 4. Tjenestemændenes regler for benyttelse af befordringsklasser mv.  

 på tjenesterejser gælder for de ansatte, i det omfang de hidtil har fulgt  

 tjenestemændenes regler.
 Ved flyrejser på oversøiske ruter godtgøres billetudgiften til business  

 class eller tilsvarende.
§ 12.  Kurser Lægen har ret til 2 ugers tjenestefrihed uden løn om året til deltagelse i  

 videnskabelige møder, kurser samt anden efter- og  

 videreuddannelsesvirksomhed.
For sessionslæger gælder dog, at deltagelse kun  

 kan finde sted i de sessionsfri perioder.
Deltagelse meddeles den ansættende  

 myndighed i god tid.
 Stk. 2. Såfremt deltagelsen i den i stk. 1 nævnte virksomhed er relevant  

 for den pågældendes funktion ifølge overenskomsten, kan der af  

 ansættelsesmyndigheden efter ansøgning meddeles tjenestefrihed med løn.  

 Deltagelsen meddeles institutionen i god tid.
§ 13.  Vikarer Vikariater for indtil 3 måneder kan besættes uden opslag.
Vikariater ud  

 over 3 måneder opslås og besættes i henhold til § 2.
 Stk. 2. Til vikarer ydes feriegodtgørelse i henhold til bestemmelsen i  

 ferielovens § 12.
Stk. 3. Vikariatet ophører ved udgangen af den på forhånd aftalte  

 periode.
Herudover kan opsigelse gensidigt finde sted med 14 dages varsel til  

 udgangen af en måned ved længerevarende vikariater, der har været opslået,  

 eller fra dag til dag ved kortvarige vikariater, der ikke har været opslået,  

 jf. stk. 1. Tilsvarende betragtes vikariater for indtil 3 måneder som ophørt  

 i forbindelse med sygdom, mens vikarer, der er ansat i vikariatet ud over 3  

 måneder oppebærer løn under sygdom for et tidsrum svarende til  

 opsigelsesvarslet.
 Stk. 4. Vikarer er ikke omfattet af overenskomstens § 1, stk. 2  

 (overenskomstens område), § 7 (ferie), § 8 (løn under sygdom), § 9 (barsel)  

 og § 10 (opsigelse), men følger i øvrigt overenskomstens bestemmelser.
 Stk. 5. Der henvises i øvrigt til protokollatet for sessionslæger for så  

 vidt angår vikarer for disse.
§ 14.  Opsigelse af overenskomsten Overenskomsten med tilhørende protokollater og honorarsatser har virkning  

 fra 1. april 1991 og kan af parterne opsiges skriftligt med 3 måneders varsel  

 til en 31. marts, dog tidligst 31. marts 1993.
København, den 24. januar 1992 Foreningen af Speciallæger  

 Finansministeriet Erland Hansen P.M.V.
 E.B.
Martin Teilmann Thorkild Rotenberg I.
PROTOKOLLAT OM SPECIALLÆGEKONSULENTER § 1.  Protokollatets område Som speciallægekonsulent kan ansættes læger, som i henhold til lægeloven  

 har fået meddelt tilladelse til at betegne sig som speciallæge.
 Stk. 2. Der kan ikke på institutioner ansættes speciallægekonsulenter  

 inden for de(t) speciale, som institutionens overlæge(r) dækker.
§ 2.  Arbejdsområde En speciallægekonsulent er inden for sit speciale forpligtet til at udføre  

 de opgaver, som det under hensyntagen til de faciliteter, der stilles til  

 rådighed, er muligt at udføre.
§ 3.  Arbejdstid Speciallægekonsulenter kan ansættes til en gennemsnitlig ugentlig  

 beskæftigelse som nævnt i § 4.
Stk. 2. Arbejdstiden fastsættes indtil videre og kan ændres efter aftale  

 mellem den ansættende myndighed og speciallægen.
Med nedgang i arbejdstiden  

 har speciallægen krav på varsel som ved opsigelse, jf. overenskomstens § 10.
§ 4.  Aflønning Aflønning af speciallægekonsulenter sker efter de i stk. 4 og 5 anførte  

 satser.
 Stk. 2. For den del af arbejdstiden, der efter den ansættende myndigheds  

 bestemmelse ligger i tidsrummet hverdage kl. 16-20 samt lørdage kl. 8-14,  

 ydes et tillæg til lønnen på 25 pct.
 Stk. 3. Lønnen udbetales månedsvis bagud med 1/12 af årslønnen.
 Stk. 4. Konsulenter med 3 timers gennemsnitlig ugentlig beskæftigelse  

 og derunder .
Der ydes pr. påbegyndt time et beløb, der udgør: 338,44 kr.
Lønnen ydes  

 som betaling for det faktisk præsterede timetal efter en månedlig  

 timeopgørelse, hvortil kommer feriegodtgørelse efter ferielovens  

 bestemmelser.
 I stedet kan der mellem speciallægen og den ansættende myndighed aftales  

 et gennemsnitligt ugentligt timetal efter hvilken lønnen beregnes og således,  

 at der holdes ferie med løn.
 Stk. 5. Konsulenter med mellem 4-12 timers gennemsnitlig ugentlig  

 beskæftigelse .
 Aflønning sker efter følgende skala:
 Stk. 6. Konsulenter ved statsamternes sociale ankenævn samt  

 revaliderings- og pensionsnævn .
 Konsulenter, der er ansat ved amtsankenævn mv., men som følge af lov om  

 ændring af den sociale styrelseslov mv. (lov nr. 399 af 6. juni 1991)  

 ansættes ved statsamternes sociale ankenævn samt revaliderings- og  

 pensionsnævn aflønnes svarende til stk. 4, uanset om de pågældende  

 konsulenter har mere end 3 timers gennemsnitlig ugentlig beskæftigelse.
§ 5.  Fremmødetillæg For hvert fremmøde honoreres speciallægen - dog ikke de i § 4, stk. 4 og  

 6, nævnte speciallæger - under hensyntagen til afstanden mellem pågældendes  

 hovedarbejdssted og tjenestestedet således:
 Afstanden fastsættes i overensstemmelse med det i overenskomstens § 11 om  

 befordringsgodtgørelse fastsatte.
II.
PROTOKOLLAT OM SESSIONSLÆGER § 1.  Protokollatets område Ansættelse som sessionslæge forudsætter autorisation til selvstændig  

 lægegerning og en yderligere uddannelse af mindst samme størrelse som  

 svarende til nedsættelse i almen praksis.
Der lægges ved ansættelsen vægt på  

 en langvarig bred klinisk erfaring.
Stk. 2. Sessionslægens ansættelsesområde er værnepligtsadministrationen  

 under Indenrigsministeriet, dvs.
Værnepligtsstyrelsen eller et statsamt, og  

 det faste tjenestested er den by, hvor værnepligtsadministrationens lokale  

 afdeling er beliggende.
 Sessionslægen er pligtig at forrette tjeneste over hele landet efter  

 Værnepligtsstyrelsens nærmere bestemmelse og efter forhandling med  

 vedkommende statsamt.
§ 2.  Arbejdsområde Sessionslægen står til rådighed for sessionskommissionen og virker  

 derudover som lægelig konsulent for Værnepligtsstyrelsen eller statsamtet i  

 værnepligtsspørgsmål.
Lægen giver på grundlag af en lægelig bedømmelse en  

 indstilling om de værnepligtiges egnethed til værnepligtstjeneste.
Endvidere  

 afgiver sessionslægen udtalelse over indkomne lægeerklæringer og medvirker  

 ved gennemgang af indkomne helbredsspørgehæfter.
Sessionslægen bestemmer,  

 hvilke attester og udtalelser, der bør indhentes på grundlag af  

 spørgehæfterne.
 § 3.  Arbejdstid mv.
 Lønnen i § 4 forudsætter fuldtidsbeskæftigelse svarende til normalt 37  

 timer ugentlig.
Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
Stk. 3. I forbindelse med arbejdstidsnedsættelse kan deltidsansattes  

 arbejdstid nedsættes forholdsmæssigt, dog ikke til mindre end 15 timer om  

 ugen.
Nedsættelsen skal ske med et varsel svarende til den ansattes  

 opsigelsesvarsel, og nedsættelsen skal være sagligt begrundet i  

 bevillingsmæssige, arbejdstilrettelæggelsesmæssige eller andre forhold.
§ 4.  Løn Den årlige løn for fuldtidsbeskæftigelse udgør: 325.200 kr.
 Stk. 2. Ved ansættelse på deltid ydes løn i forhold til den nedsatte  

 tjenestetid.
§ 5.  Pension Som bidrag til sessionslægens pensionering betaler Værnepligtsstyrelsen  

 eller statsamtet indtil udgangen af den måned, hvori den pågældende fylder 70  

 år, 10 pct. af den i § 4 nævnte løn og procentregulering heraf.
Endvidere  

 tilbageholder Værnepligtsstyrelsen eller statsamtet indtil samme tidspunkt i  

 den ansattes løn et beløb på 5 pct. af den samme løn.
 Pensionsbidragene indbetales månedsvis til Lægernes Pensionskasse med  

 angivelse af navn, stilling, ansættelsessted og tidsrummet, som beløbet  

 vedrører.
 Stk. 2. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten på grundlag af  

 ansættelsen.
 Stk. 3. Samtidig med udbetaling af lønnen indbetaler Værnepligtsstyrelsen  

 eller statsamtet såvel sit som sessionslægens bidrag til Lægernes  

 Pensionskasse.
§ 6.  Praksisret Sessionslægen har ret til konsultation og konsiliær praksis uden for den  

 daglige arbejdstid, men må ikke selvstændigt drive almen praksis for den  

 offentlige sygesikring med tilmeldte gruppe 1-sikrede.
 § 7.  Indkaldelse til militærtjeneste mv.
 Funktionærlovens regler om indkaldelse til militærtjeneste samt efterløn  

 finder anvendelse.
§ 8.  Særligt tillæg til sessionslægestillingen i  

 Værnepligtsstyrelsen Til sessionslægestillingen med dertil knyttede administrative funktioner i  

 Værnepligtsstyrelsen ydes et særligt årligt tillæg på 18.300 kr.
Vikarer for sessionslæger § 9.  Almindelige ansættelsesforhold Overenskomstens § 1 og protokollatets § 1 gælder for vikarer for  

 sessionslæger, idet der dog undtagelsesvis vil kunne ske beskæftigelse af  

 pensionerede og personer, der er fyldt 70 år på overenskomstens og  

 protokollatets vilkår, hvis det ved opslag eller på anden måde har vist sig,  

 at det ikke er muligt at fremskaffe andre vikarer.
 Stk. 2. Endvidere gælder protokollatets § 1, stk. 2, idet dog  

 tjenestestedet ved vikariater for indtil 2 uger er sessionsstedet.
§ 10.  Løn, pension Ved vikariater for 2 uger og derudover udgør lønnen pr. arbejdsdag for  

 fuldtidsbeskæftigelse, hvorved forstås en arbejdstid svarende til 37 timer  

 ugentlig, 7,4/1924 af den i protokollatets § 4 fastsatte løn.
Hertil kommer  

 procentregulering i henhold til overenskomstens § 5.
 For sådanne vikariater gælder endvidere protokollatets § 5 om pension mv.  

 § 5 i protokollatet gælder dog ikke i tilfælde af beskæftigelse af  

 pensionerede og personer der er fyldt 70 år, jf. protokollatets § 9, hvor der  

 alene udbetales nettoløn.
 Stk. 2. Ved vikariater for indtil 2 uger udgør timelønnen: 220,00 kr.
 Procentreguleringen følger de i overenskomstens § 5 aftalte principper.
 Sådanne vikariater omfatter mindst 4 timer pr. dags funktion som vikar.  

 Såfremt vikarens arbejde strækker sig ud over 4 timer, betales yderligere 1  

 timeløn pr. påbegyndt time.
 Vikarer, der er ansat for indtil 2 uger, honoreres for hvert fremmøde  

 under hensyntagen til den korteste afstand mellem den pågældendes hjem  

 (hovedarbejdssted) og tjenestestedet således:
III.
PROTOKOLLAT OM KASERNELÆGER § 1.  Protokollatets område Som kasernelæge under Civilforsvarsstyrelsen kan ansættes læger, der har  

 autorisation til virksomhed som almen praktiserende læge eller har en  

 speciallægeautorisation, og som har en alsidig, for stillingen hensigtsmæssig  

 hospitalsuddannelse.
§ 2.  Arbejdsområde Kasernelægers hovedfunktion er:
 Stk. 2. Kasernelægers øvrige funktioner er:
§ 3.  Arbejdstid Kasernelæger ansættes til en gennemsnitlig ugentlig beskæftigelse på  

 mellem 3-15 timer.
Arbejdstiden placeres mandag-fredag i perioden 8-16. Ved  

 en ugentlig beskæftigelsesgrad på 10 timer og derover kan beskæftigelsen  

 deles mellem 2 kasernelæger, såfremt der ikke måtte være tilstrækkeligt  

 kvalificerede ansøgere til stillingen på det samlede timetal.
 Stk. 2. Civilforsvarsstyrelsen fastlægger beskæftigelsens omfang, mens  

 den nærmere tilrettelæggelse heraf sker efter samråd med kasernelægen.
Stk. 3. Ændring i beskæftigelsens omfang kan ved varige ændringer i  

 kasernelægebehovet finde sted med 3 måneders varsel.
Omfanget kan i øvrigt -  

 varigt eller for en periode - ændres efter aftale mellem  

 Civilforsvarsstyrelsen og kasernelægen.
§ 4.  Løn Aflønning af kasernelæger sker efter følgende skala:
 Stk. 2. Ud over den i stk. 1 nævnte aflønning ydes der et generelt tillæg  

 på 3.000 kr. til kasernelægen.
 Såfremt beskæftigelsen i henhold til protokollatets § 3, stk. 1, 3.  

 punktum er delt mellem 2 kasernelæger, ydes der generelt tillæg til begge  

 læger.
 For tilkald og telefonkonsultationer i perioden mandag-fredag kl. 08-16  

 ydes ingen særskilt honorering.
 Stk. 3. For tilkald og telefonkonsultationer i perioden mandag-fredag kl.  

 16-08 samt på lørdage, søn- og helligdage honoreres kasernelægen efter sin  

 sædvanlige takst.
 Stk. 4. For hvert fremmøde honoreres kasernelægen under hensyntagen til  

 afstanden mellem den pågældendes hovedarbejdssted og tjenestestedet som  

 kasernelæge således:
 Afstanden fastsættes i overensstemmelse med det i overenskomstens § 11 om  

 befordringsgodtgørelse fastsatte.
IV.
PROTOKOLLAT OM LÆGER FOR CIVILE VÆRNEPLIGTIGE § 1.  Arbejdsområde Tjenestestedet fastsættes efter aftale med Værnepligtsstyrelsen.
 Stk. 2. Lægen skal varetage lægetjenesten for tjenstgørende civile  

 værnepligtige.
 Lægens hovedarbejdsområder er:
§ 2.  Arbejdstid Lægen ansættes til en gennemsnitlig ugentlig beskæftigelse på mellem 9 og  

 15 timer.
 Lægetjenesten udføres på ugens 5 første hverdage i tidsrum, der aftales  

 med Værnepligtsstyrelsen.
9 timers ugentlig beskæftigelse kan omfatte varetagelse af lægetjenesten  

 for op til 275 tjenstgørende civile værnepligtige.
For værnepligtige  

 herudover tillægges 1 time ugentlig for hver påbegyndt 25 værnepligtige, der  

 er tjenstgørende.
§ 3.  Løn Aflønning af læger for civile værnepligtige sker efter følgende skala:
 Stk. 2. For tilkald og telefonkonsultationer i perioden mandag-fredag kl.  

 08-16 ydes ingen særskilt honorering.
 Stk. 3. For tilkald og telefonkonsultationer i perioden mandag-fredag kl.  

 16-08 samt på lørdage, søn- og helligdage honoreres lægen efter sin  

 sædvanlige takst.
§ 4.  Fremmødetillæg Såfremt tjenestestedet ikke er sammenfaldende med lægens hovedarbejdssted  

 honoreres lægen under hensyntagen til afstanden mellem pågældendes  

 hovedarbejdssted og tjenestestedet således:
 Afstanden fastsættes i overensstemmelse med det i overenskomstens § 11 om  

 befordringsgodtgørelse fastsatte.
§ 5.  Attestudstedelse Det påhviler lægen uden særligt vederlag at udstede indstilling til den  

 personelforvaltende myndighed om forelæggelse af spørgsmålet om en civil  

 værnepligtigs tjenstdygtighed.
V.
PROTOKOLLAT OM CIVILE LÆGER I FORSVARET § 1.  Protokollatets område Protokollatet gælder for civile lægers deltagelse i kassationer samt for  

 midlertidig overtagelse af militærlægers tjeneste i forsvaret.
§ 2.  Honorar Den hidtil gældende ordning vedrørende civile lægers deltagelse i  

 kassationer fortsætter uændret.
 Stk. 2. Honoraret for civile lægers deltagelse i kassationer er følgende:
 Der ydes ikke tilkaldehonorar ved kassationer.
§ 3.  Honorar Civile lægers midlertidige overtagelse af militærlægetjeneste honoreres  

 med følgende sats pr. tilkald - uanset timeforbrug:
§ 4.  Fremmødetillæg For hvert fremmøde på et aftalt tjenestested honoreres den civile læge med  

 følgende fremmødetillæg:
§ 5 Protokollat nr. 1 af 23. december 1985, der er indgået i tilknytning til  

 overenskomst af 30. december 1990 mellem Finansministeriet og Praktiserende  

 Lægers Organisation om løn- og ansættelsesvilkår for fængselslæger i statens  

 tjeneste finder tilsvarende anvendelse.
 Aflønning af timelønnede vikarer for varetagelse af akutte opgaver for  

 embedslægeinstitutionen.
§ 1.  Honorar For at kunne komme til stede inden for kort varsel og for besvarelse af  

 telefonopkald ydes der vikaren pr. døgn et honorar, der udgør 220,00 kr.
 Stk. 2. Arbejde, der indebærer fremmøde, honoreres pr. påbegyndt  

 arbejdstime med et honorar, der udgør 220,00 kr.
Stk. 3. Det kan aftales mellem embedslægeinstitutionen og vikaren, at  

 arbejdet kan udføres i vikarens egne lokaler.
Honorering finder i så fald  

 sted i henhold til stk. 2, men der tilkommer ikke vikaren fremmødetillæg  

 efter § 2.
§ 2.  Fremmødetillæg For hvert fremmøde honoreres vikaren under hensyntagen til den korteste  

 afstand mellem hjem (hovedarbejdssted) og tjenestestedet således:
§ 3.  Embedslæger og embedslægeassistenter De i §§ 1-2 fastsatte bestemmelser omfatter ikke embedslæger og læger  

 ansat i henhold til overenskomsten mellem Finansministeriet og Foreningen af  

 yngre Læger vedrørende embedslægeassistenter.
§ 4.  Heltidsbeskæftigede vikarer Såfremt de almindelige betingelser i de for statens tjenestemænd gældende  

 regler vedrørende konstitution er opfyldt, kan Sundhedsstyrelsen konstituere  

 en læge i en embedslægestilling.
§ 5.  Konstitution For en læge, der konstitueres i en embedslægestilling, anvendes den til  

 enhver tid gældende aftale mellem Finansministeriet og Foreningen af yngre  

 Læger vedrørende embedslægeassistenter.
Herudover ydes der den pågældende et  

 ikke-pensionsgivende tillæg, der beregnes som forskellen mellem den løn  

 inclusive generelt og særligt tillæg, han ville opnå ved udnævnelse i  

 embedslægestillingen og skalalønnen i henhold til nævnte overenskomst, men  

 med fradrag af eget ordinært pensionsbidrag.
 Stk. 2. En læge, der konstitueres i en embedslægestiling, skal normalt  

 have bestået kursus i samfundsmedicin.
§ 1.  Protokollatets område Protokollatet gælder for læger, der deltidsansættes som militær overlæge i  

 forsvaret med et ansættelsesområde, der omfatter Forsvarsministeriet med  

 tilhørende myndigheder og institutioner.
 Stk. 2. Personer, der er fyldt 60 år, er ikke omfattet af protokollatet.
 Ansættelsen ophører senest ved udgangen af den måned, den ansatte fylder  

 60 år.
 Stk. 3. Ved ansættelsen fastsættes inden for hvilket værn, herunder  

 tjenestested/tjenestestilling, der indtil videre skal forrettes tjeneste.
§ 2.  Ansættelse Ansættelse er bl.a. betinget af, at den pågældende opfylder de  

 kvalifikations- og helbredsmæssige krav, som stilles for bestridelse af den  

 militære stilling.
Stk. 2. Ansættelse i stillingerne forudsætter autorisation til  

 selvstændig lægegerning.
Endvidere skal de pågældende, forinden ansættelsen  

 have gennemgået de obligatoriske militære uddannelser samt have forrettet  

 tilfredsstillende tjeneste som reservelæge i forsvaret.
Yderligere skal de  

 pågældende opfylde betingelserne for en godkendelse i henhold til § 14 i  

 lægeloven, samt opfylde betingelserne for at kunne sikkerhedsgodkendes til og  

 med klassifikationsgraden hemmeligt .
 Stk. 3. Ansættelsesprocedurer, der er gældende for militære overlæger med  

 fuldtidsbeskæftigelse finder ligeledes anvendelse for militære overlæger med  

 deltidsbeskæftigelse, dog ikke de for fuldtidsbeskæftigede militære overlæger  

 gældende regler om helbredsundersøgelser.
§ 3.  Løn Militære overlæger med deltidsbeskæftigelse aflønnes efter den for statens  

 tjenestemænd gældende lønramme 28, skalatrin 36-40. Hvert løntrin er 2-årigt.
 Stk. 2. Tjenesteforpligtelsen udgør gennemsnitlig 15 timer pr. uge, og  

 fastsættes lokalt efter drøftelse med den ansatte.
 Stk. 3. Den i stk. 2 nævnte normale ugentlige arbejdstid omfatter  

 forpligtelse til udetjeneste i 30 døgn årligt.
 Stk. 4. Udetjeneste der falder på samme tidspunkter som den normale  

 ugentlige arbejdstid, fraregnes i denne arbejdstid med samme timetal som  

 udetjenesten varer.
 Stk. 5. Udetjeneste på mere end 3 sammenhængende dage skal varsles med  

 mindst 3 uger.
§ 4.  Overgang til deltidsbeskæftigelse Ved overgang til deltidsbeskæftigelse medregnes anciennitet fra tidligere  

 fuldtidsbeskæftigelse som overlæge, jf.
Tjenestemandslovens almindelige  

 regler.
§ 5.  Pension Som bidrag til den deltidsansatte overlæges pensionering betaler forsvaret  

 indtil udgangen af den måned, hvori den pågældende fylder 60 år, 10 pct. af  

 den i § 3 nævnte løn og procentreguleringen heraf.
Endvidere tilbageholder  

 forsvaret indtil samme tidspunkt i overlægens løn et beløb på 5 pct. af den  

 samme løn.
 Stk. 2. Pensionsbidragene indbetales månedsvis til Lægernes Pensionskasse  

 med angivelse af navn, stilling, adresse, ansættelsessted og tidsrummet, som  

 beløbet vedrører.
 Stk. 3. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten på grundlag af  

 ansættelsen.
 Stk. 4. Samtidig med udbetaling af lønnen indbetaler forsvaret såvel sit  

 som militærlægens bidrag til Lægernes Pensionskasse.
§ 6.  Militærtillæg Til deltidsansatte militære overlæger ydes et militærtillæg som gælder for  

 militære tjenestemænd i tilsvarende lønramme.
 Stk. 2. Militærtillæg ydes som vederlag for arbejdsydelser, merarbejde,  

 mistede fridage, delt tjeneste, rådighedstjeneste, tjenesterejser, der ikke  

 medfører overnatning, ulemper mv., der ikke er dækket af grundlønnen.
§ 7.  Variable ydelser Der ydes variable ydelser, herunder bl.a. øvelses-/vagttillæg, søtillæg,  

 flyvetillæg, og FN-ydelser efter de for militære tjenestemænd gældende  

 regler.
§ 8.  Sygdom Ved sygdom følges de for tjenestemænd gældende regler.
§ 9.  Midlertidig kontraktophævelse Midlertidig kontraktophør kan finde sted, såfremt tjenesten i øvrigt  

 tillader det.
§ 10.  Tjenestefrihed De for tjenestemænd gældende regler om tjenestefrihed finder anvendelse.
 § 11.  Uddannelse mv.
 Deltidsansatte overlæger kan under henvisning til de fastlagte  

 tjenesteplaner og efter forsvarets behov gennemgå de videregående  

 uddannelser, der er nødvendige for avancement og hermed overtagelsen af mere  

 krævende stillinger.
§ 12.  Hidtidige ansatte med lavere  

 tjenesteforpligtelse Deltidsansatte militære overlæger, der hidtil har været ansat med en  

 lavere tjenesteforpligtelse end den i § 3, stk. 2 og 3 nævnte, kan vælge at  

 bibeholde denne med uændret aflønningsforhold, der procentreguleres efter  

 overenskomstens § 5.
§ 1.  Honorarer 1. Arbejdsskadestyrelsen, Arbejdsskadeforsikringen, deltidsansatte  

 overlæger:
 3. Direktoratet for Kriminalforsorgen, honorarer til  

 embedslæger i forbindelse med profylaktiske undersøgelser af personer indsat  

 i et arresthus:
 4. Direktoratet for Kriminalforsorgen:
 Speciallægekonsulenter, der er ansat i henhold til aftale mellem Dansk  

 Forsorgsselskab og Den almindelige Danske Lægeforening:
Ikke fastansatte speciallæger Læger, der ikke har anerkendelse som speciallæge Ikke fastansatte speciallæger og læger, der ikke har anerkendelse som  

 speciallæge Fremmødetillæg 5. Familieretsdirektoratet, Socialcentrenes Samråd om  

 svangerskabsundersøgelser:
 6. Rigshospitalet, speciallægers deltagelse i konsulentrejser  

 i Grønland pr. dag:
§ 2.  Procentregulering De i protokollatet anførte honorarer og fremmødetillæg forhøjes pr.  

 1/41991 med 21,6382 pct. og pr. 1/4-1991 med 22,8922 pct.
 Stk. 2. Pr. 1/4-1992 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentligt ansatte.
BILAG 1 LØNSKALAER I.
Speciallægekonsulenter 3 timers gennemsnitlig ugentlig beskæftigelse og derunder Pr. påbegyndt time Indtil 400 undersøgelser årligt 65 kr. 79,06 kr.
 Over 400 undersøgelser årligt 50 kr. 60,82 kr.
 4. Direktoratet for Kriminalforsorgen:
 Speciallægekonsulenter, der er ansat i henhold til aftale mellem Dansk  

 Forsorgsselskab og Den almindelige Danske Lægeforening:
Ikke fastansatte speciallæger Læger, der ikke har anerkendelse som speciallæge Ikke fastansatte speciallæger og læger, der ikke har anerkendelse som  

 speciallæge Fremmødetillæg BILAG 2 OVERSIGT over ophævede cirkulærer og aftaler Cirkulære 30/4-1991 om overenskomst 19/4-1991 med Foreningen af  

 Speciallæger for speciallægekonsulenter i statens tjeneste (APD.nr. 32/91).
 Cirkulære 8/11-1990 om aftale 23/10-1990 med Foreningen af Speciallæger om  

 civile lægers deltagelse i kassationer samt midlertidig overtagelse af  

 militærlægers tjeneste i Forsvaret (APD.nr. 130/90).
 Cirkulære 26/9-1990 om overenskomst 31/8-1990 med Foreningen af  

 Speciallæger for sessionslæger i statens tjeneste (APD.nr. 121/90).
 Cirkulære 26/9-1990 om overenskomst 31/8-1990 med Foreningen af  

 Speciallæger for kasernelæger under Civilforsvarsstyrelsen (APD.nr. 120/90).
 Cirkulære 28/3-1985 om overenskomst 21/3-1985 med Foreningen af  

 Speciallæger vedrørende løn- og øvrige ansættelsesvilkår for læger for civile  

 værnepligtige (LP.nr. 020/85).
 Cirkulære 13/4-1984 om aftale 11/4-1984 med Foreningen af Speciallæger om  

 løn- og ansættelsesvilkår for vikarer for embedslæger (LP.nr. 076/84).
