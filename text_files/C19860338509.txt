Arbejdsmarkedsnævnene Arbejdsformidlingskontorerne De statsanerkendte arbejdsløshedskasser Man skal herved meddele, at der i tiden 1. juli 1986 til 30. juni  

 1988 iværksættes en forsøgsordning, hvorefter godkendte vikarbureauer  

 efter ansøgning og på nærmere angivne betingelser kan få tilladelse til at  

 udleje tekniske tegnere, laboranter uden for hospitalssektoren og  

 klinikassistenter.
 Endvidere kan bureauerne få dispensation fra bestemmelsen i § 3, stk. 2,  

 nr. 3 i arbejdsministeriets bekendtgørelse af 17. april 1970, hvorefter det  

 enkelte ansættelsesforhold højst kan have en uafbrudt varighed på 3 måneder,  

 i tilfælde hvor vikarer ansættes for at erstatte en fast ansat, som er på  

 barselsorlov.
 Det tilføjes, at betingelserne for at deltage bl.a. er, at bureauerne skal  

 benytte særlige kontrakter for forsøgsudlejningerne ligesom bureauerne  

 forpligter sig til at indberette til direktoratet om omfanget og  

 beskaffenheden af de i forsøgsperioden skete udlejninger.
 P.D.V.
 E.B.
