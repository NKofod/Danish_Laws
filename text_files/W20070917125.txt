Landsskatteretskendelse vedr.
Potent laserudstyr  fjernelse  

 af uønsket hårvækst Klagen skyldes, at et privathospitals ydelser  

 vedrørende fjernelse af uønsket hårvækst er anset for momspligtige  

 leverancer,  

 der ikke er omfattet af fritagelsesreglen i momslovens § 13, stk. 1, nr. 1.
Landsskatterettens  

 afgørelse Regionens afgørelse ændres,  

 jf.
Landsskatterettens bemærkninger og begrundelse nedenfor.
Sagens oplysninger A A/S foretager som en  

 væsentlig del af selskabets virksomhed kosmetiske indgreb og behandlinger af  

 hudsygdomme.
Hospitalet udfører herunder bl.a. fjernelse af uønsket hårvækst  

 ved anvendelse af såkaldt potent laserudstyr.
Hospitalet har ikke  

 overenskomst  

 med den offentlige sygesikring.
Medmindre patienterne i forvejen er bevilget  

 eventuelt offentligt - eller andet - tilskud, er der ikke noget økonomisk  

 mellemværende mellem hospitalet og sygesikringen eller øvrige offentlige  

 tilskudsordninger.
Hospitalet foretager ikke reklamering udover  

 internethjemmesiden, men modtager i vid udstrækning patienter efter  

 henvisning  

 fra andre læger.
Hospitalet har oplyst, at  

 patienterne altid undersøges før behandling af en læge med henblik på  

 diagnosticering  

 og egnethed.
F.eks. egner lyse hår, og patienter med mørk hud sig ikke til  

 behandling med laser.
Disse oplysninger føres til journal.
Typisk gives 5-7  

 behandlinger for at behandlingen kan forventes at få varig effekt.
 Af hospitalets hjemmeside  

 fremgår følgende priser pr. 1. maj 2005 vedrørende laserbehandling af uønsket  

 hårvækst :
Prisen  

 for behandling af uønsket hårvækst afhænger af hvor mange hår og hvor store  

 områder der skal behandles.
Følgende priser er pr. behandling:
Overlæbe 600 kr.
Hage  

 eller hals 800 kr.
Overlæbe  

 og hage/hals 1.200 kr.
Hele  

 ansigtet 1.500 kr.
Armhuler 900 kr.
"Bikinisnit" 900 - 1.200 kr.
Klippekort,  

 5 x 15 minutter 6.000 kr.
( ) Der gælder efter det oplyste  

 ikke et lægeligt autorisationskrav for udførelse af den omhandlede  

 laserbehandling.  

 Da strålerne fra lasere til patientbehandling  såkaldt klasse 4 lasere  

  er  

 farlige for hud og øjne, må sådant laserudstyr dog kun bruges af personer,  

 der  

 har den fornødne indsigt, jf.
Arbejdstilsynets Anvisning om Lasere til  

 Patientbehandling  AT meddelelse 2.11.1.
Dansk Dermatologisk Selskabs  

 laserudvalg afgav i 2002 i enighed en indstilling til Sundhedsstyrelsen om,  

 at  

 kun akkrediterede læger med relevant speciallægeuddannelse kan anses for  

 uddannet til at give laserbehandlinger af forandringer i huden.
Endvidere  

 indstillede udvalget, at specialuddannet sundhedspersonale kun under direkte  

 supervision af en akkrediteret speciallæge må udføre behandling af uønsket  

 hårvækst eller tatoveringer.
Laserudvalget begrundede sin indstilling bl.a.  

 med, at speciallæger i hudsygdomme har kvalifikationer til korrekt at  

 diagnosticere hudsygdomme / gener fra huden, til at selektere patienter egnet  

 til laserbehandling, og til at vurdere eventuelle andre ikke umiddelbart  

 relaterede hudsygdomme, der kan have indvirkning på udfaldet af en  

 laserbehandling.  

 Endvidere er speciallæger i hudsygdomme uddannede til korrekt at håndtere  

 bivirkninger som følge af laserbehandling, der uundgåeligt efter det anførte  

 vil forekomme i et vist omfang.
Sundhedsstyrelsen afgav i  

 2004 efter overvejelse i en arbejdsgruppe en rapport med titlen:  

 Kosmetiske  

 indgreb der foretages af læger i Danmark.
Arbejdsgruppens kommissorium  

 bestod  

 bl.a. i at vurdere behovet for en nærmere regulering af området, herunder  

 muligheden for at fastlægge faglige retningslinjer for de enkelte kosmetiske  

 indgreb.
Vedrørende hårfjerning med laser fremgår af rapporten bl.a.  

 følgende:
2.2.2  

 Laser og Intens Puls lys En  

 laser afsætter en stor energimængde på et lille område.
Lasere er forskellige  

 med hensyn til, hvilken bølgelængde og hvilken effekt de afgiver.
Visse  

 lasere  

 har samme egenskaber som en kniv, andre fremkalder overfladiske forbrændinger  

 af huden.
Formålet med laserbehandling er at opnå en varmepåvirkning,  

 udelukkende af det ønskede område, fx overhud, bindevæv, kar, pigment eller  

 hårsække, og samtidig få den mindst mulige påvirkning af det øvrige væv.( ) Hvilken  

 laser eller hvilket intens puls lys system (IPL), der anvendes til en bestemt  

 behandling, er afhængig af flere faktorer: hvad er det for en type forandring  

 der behandles, hvilken udbredelse har forandringen, hvor er den lokaliseret  

 og  

 hvilken hudtype har patienten.
Non-ablative  

 lasere- og IPL-systemer kan bruges til behandling af rynker, af tilstande med  

 synlige blodkar på huden, skader efter solen, godartede pigmentforandringer i  

 huden, samt til fjernelse af tatoveringer og uønsket hårvækst.
Bivirkninger  

 ved  

 laserbehandling er forbrændinger, infektioner og pigmentforandringer.
Grundet  

 disse potentielle bivirkninger, bør behandlinger med potente laser og intens  

 puls lys kun udføres af læger.( ) For  

 patientsikkerhedens skyld er det nødvendigt, at den der behandler, har  

 kendskab  

 til fysikken bag laserapparatet, til hudens anatomi og den måde hvorpå målet  

 som man skyder på, reagerer ved opvarmning.
Desuden bør den der behandler  

 kunne  

 diagnosticere og behandle eventuelle komplikationer.
( ) 4.1.1  

 Behandlinger med laser Behandling  

 med laser foretages i dag på en lang række klinikker, der langt fra alle er  

 bemandet med læger eller har læger tilknyttet.
For  

 at kunne anvende de forskellige tilgængelige lasersystemer og intense puls  

 lys  

 er det nødvendigt at behandleren har kendskab til fysikken bag  

 laserapparatet,  

 til hudens anatomi og den måde hvorpå målet, som man skyder på, reagerer når  

 man påfører det en opvarmning.
Mens målet og dybden af hudens optagelse af  

 laser lyset afhænger af laserens bølgelængde, så afhænger vævets (hudens)  

 reaktion bl.a. af energimængden, pulslængden og af typen af laserlys.
For  

 hver  

 enkelt behandling må man således tage hensyn til patientens hudtype og til  

 størrelsen og lokalisationen af den forandring, som ønskes behandlet.
Hvilken  

 laser eller hvilket intens puls lys system, der anvendes til den givne  

 behandling afhænger således af den eksakte diagnose.
Inden en eventuel  

 kosmetisk  

 behandling er det vigtigt at udelukke andre mulige diagnoser eksempelvis  

 forskellige former for hudkræft.
Det skal sikres at patienten ikke har  

 lidelser  

 som vil kunne forværres eller overses (fx hudkræft) ved den kosmetiske  

 behandling.
Arbejdsgruppen  

 ser to problemer i forbindelse med behandling med laser.
Det ene problem er,  

 at  

 behandlere der ikke har indgående kendskab til og viden om hvordan man  

 skelner  

 godartede hudforandringer fra ondartede forandringer, er i risiko for at  

 overse  

 alvorlige hudsygdomme.
Det andet problem er, at behandlere uden indgående  

 kendskab til fysikken bag de benyttede lasere og indstillingen af energien  

 ved  

 den enkelte behandling, risikerer at påføre patienterne brandskader i værste  

 fald med skæmmende ar til følge.
Ved gennemgang af afgørelser fra  

 Patientklagenævnet blev der fundet 7 sager hvor der var blevet udtalt kritik  

 af  

 laser anvendt med en forkert styrke eller på en forkert indikation (forkert  

 lidelse).
For  

 at kunne behandle med laser- og intens puls lys bør den behandlende person  

 kunne vurdere hvad patienten fejler, dvs. kunne stille en diagnose.  

 Behandleren  

 bør have et indgående kendskab til fysikken bag maskinen og til interaktion  

 mellem hud og laser/intens puls lys.
Behandleren bør også kunne vurdere  

 forskellige hudtyper, idet dette har betydning for hvordan huden reagerer på  

 laser og lys.
Behandleren må være i stand til at behandle komplikationer til  

 laser/lys-behandlinger, dvs. kunne behandle infektioner, forbrændinger og  

 pigmentforandringer. I februar 2005 afgav Dansk  

 Dermatologisk Selskabs laserudvalg indstilling til Sundhedsstyrelsen  

 vedrørende  

 spørgsmålet om afgrænsning af medicinske vederlagsfri laserbehandlinger  

 overfor  

 kosmetiske ikke-vederlagsfri laserbehandlinger.
Af indstillingen fremgår  

 vedrørende fjernelse af uønsket hårfjerning bl.a., at der som omfattet af  

 vederlagsfri behandling under sygesikringen indstilles omfattet: Moderate til  

 svære tilfælde med sorte terminalhår i ansigt og på hals, som er iatrogent  

 betinget  

 eller relateret til endokrin dysfunktion (hirsutisme) samt svære  men  

 ikke  

 moderate  tilfælde, der ikke tilhører denne tilfældegruppe.
Lette  

 tilfælde  

 generelt indstilles anset for kosmetisk ikke vederlagsfri behandling.
 Det  

 er endvidere fra anden lægelig side oplyst, at abnorm hårvækst i visse  

 tilfælde  

 kan være forbundet med betændelsestilstande i huden.
ToldSkats afgørelse ToldSkat  

 har ved den påklagede afgørelse forhøjet klagerens momstilsvar for 2003 med  

 99.086 kr. og for 2004 med 139.108 kr. vedrørende epilering (hårfjerning).
Regionen  

 har bl.a. henvist til, at forhøjelsen er beregnet som en skønnet andel på 25  

 %  

 af hospitalets samlede omsætning, hvilken forholdsmæssig andel anses at  

 vedrøre  

 hårfjerning.
Epilering er ikke omfattet af landsoverenskomsten for alment  

 praktiserende læger eller af speciallægeoverenskomsten.
Hospitalet er  

 endvidere  

 ikke omfattet af en lokalaftale i medfør af speciallægeoverenskomstens § 3  

 vedrørende behandling af mørk skægvækst på lys hud hos kvinder - såkaldt  

 hirsutisme - og den af hospitalet udførte epilering er derfor omfattet af  

 momspligten, jf. momslovens § 4, stk. 1, og ikke undtaget efter § 13, stk. 1,  

 nr. 1. Der kan ikke anses at foreligge fornøden medicinsk indikation for  

 behandlingerne.
Klagerens påstand og  

 argumenter Klageren har overfor Landsskatteretten  

 nedlagt påstand om, at klagerens momstilsvar nedsættes med 99.086 kr. for  

 2003  

 og med 139.108 kr. for 2004.
Til støtte for påstanden har  

 klagerens advokat bl.a. gjort gældende, at den omhandlede fjernelse af  

 uønsket  

 hårvækst er omfattet af momsfritagelsesreglen i momslovens § 13, stk. 1, nr.  

 1,  

 da der er tale om en lægelig ydelse, som er medicinsk indiceret.  

 Behandlingerne  

 på hospitalet foretages med avanceret kraftigt laserudstyr, og iværksættes  

 kun,  

 efter forudgående medicinsk udredning.
Der undersøges bl.a. for hirsutisme  

   

 øget mandlig hårvækst hos kvinder, og endvidere tages der blodprøver  

 foretages  

 undersøgelser ved anvendelse af ultralyd for at afgøre, hvorvidt de  

 pågældende  

 gener skyldes en endokrin lidelse, cancer, en bivirkning til medicin, eller  

 skyldes arvelige faktorer.
Fjernelse af uønsket hårvækst med laser kræver en  

 lægefaglig baggrund og supervision, da der er risiko for alvorlige  

 komplikationer, hvis udstyret anvendes i ukyndige hænder.
Komplikationerne  

 kan  

 efter det oplyste bl.a. være 2.  3. gradsforbrændinger, infektioner,  

 hudpigmenttab og blindhed m.m.
 Der er endvidere henvist til  

 momsvejledningen 2002 (virkning fra 1. december 2002  30. juni 2003).
SKATs indstilling SKAT har indstillet den  

 påklagede afgørelse stadfæstet, og herved bl.a. henvist til den daværende  

 Told-  

 og Skattestyrelses meddelelse i SKM2003.65.TSS.
Efter EF-domstolens praksis  

 skal fritagelsesbestemmelserne i 6. momsdirektiv, herunder art. 13, fortolkes  

 strengt.
Der er tale om fritagelse af visse former for økonomisk virksomhed  

 af  

 almen interesse.
Dette er ikke en statisk størrelse.
Afgørende i relation til  

 den konkrete sag er, hvorvidt en ydelsen efter en konkret vurdering kan anses  

 for sygdomsbehandling og behandling af personer i EU-retlig  

 forstand.  

 Udgangspunktet om momspligt gælder uanset, hvem der udfører behandlingen.  

 Epilering er herefter momspligtig i det omfang denne ydelse ikke konkret kan  

 anses for momsfritaget efter de retningslinjer, der fremgår af SKM 2003.65.
 SKAT har tiltrådt, at de enkelte  

 forhold, der i givet fald gør en ydelse momsfritaget må kunne attesteres at  

 være opfyldt i hvert enkelt behandlingstilfælde.
Landsskatterettens  

 bemærkninger og begrundelse Momslovens § 13, stk. 1, nr.  

 1, har følgende ordlyd:
 § 13.  

  

 Følgende  

 varer og ydelser er fritaget for afgift:
1)   Hospitalsbehandling og lægevirksomhed, herunder  

 kiropraktik, fysioterapi og anden egentlig sundhedspleje samt tandlæge- og  

 anden dentalvirksomhed.  Bestemmelsen hviler på EU´s  

 sjette momsdirektiv af 17. maj 1997, som senest ændret ved rådsdirektiv af  

 2004/66, artikel 13, litra A., nr. 1, litra b) og c), som undtager følgende  

 fra  

 momspligt:
b)  

 hospitalsbehandling og pleje samt transaktioner i nær tilknytning hertil,  

 udført af offentligretlige organer, eller under sociale betingelser svarende  

 til dem, der gælder for sådanne organer, af hospitaler, centre for  

 lægebehandling og diagnostik og andre lignende behørigt anerkendte  

 institutioner; c)  

 behandling af personer som et led i udøvelse af lægegerning og dertil  

 knyttede  

 erhverv, som fastsat af den pågældende medlemsstat; Fjernelse af uønsket hårvækst  

 må i overensstemmelse med Momsnævnets afgørelse refereret i MOMS 1973.356 i  

 almindelighed anses for at udgøre en mompligtig leverance, jf. momslovens §  

 4.
 Momsnævnets afgørelse fra  

 1973 tog efter sin ordlyd stilling til den momsretlige behandling af  

 hårfjernelse,  

 der foretages med en strømførende nål, som føres ned til hårrødderne.
Sundhedsstyrelsen har i den nedsatte arbejdsgruppes  

 redegørelse fra 2004 bl.a. påpeget, at der kan være væsentlige risici og  

 komplikationer forbundet med behandling med laser eller såkaldt IPL, som er  

 en  

 stadig mere udbredt og relevant behandlingsmetode.
Med henvisning til, at  

 behandleren bl.a. på grund af de nævnte risici må være i besiddelse af  

 kendskab  

 til hudens anatomi, samt til nødvendigheden af, at behandleren tillige må  

 være  

 i stand til at behandle de komplikationer, behandlingen måtte medføre,  

 anbefales det i Sundhedsstyrelsens rapport, at anvendelsen af laserudstyr til  

 behandling  

 af personer forbeholdes læger.
 Særligt for så vidt angår laserbehandling af bl.a.  

 kar- og pigmentforandringer er det efter det oplyste yderligere nødvendigt at  

 foretage en præcis diagnosticering før laserbehandling påbegyndes, for at  

 udelukke alvorligere sundhedsmæssige lidelser herunder cancer.
 Hårfjerningsbehandling med laser eller IPL af personer  

 i lægeligt regi er herefter omfattet af momslovens § 13, stk. 1, nr. 1, og  

 derfor momsfritaget, forudsat at det drejer sig om behandling af moderate  

 eller  

 sværere tilfælde af iatrogent betinget hårvækst i ansigt eller på hals, i  

 samme  

 omfang tilfælde af hårvækst relateret til endokrin dysfunktion, eller øvrige  

 tilfælde af hårvækst, som efter en konkret lægelig vurdering må  

 karakteriseres  

 som en anormali forbundet med udpræget fysisk gene.
 De nævnte forhold må kunne attesteres at være opfyldt  

 i hvert enkelt behandlingstilfælde.
 Den nærmere opgørelse af eventuelle ændringer i det  

 pålagte momstilsvar på baggrund af denne kendelse overlades til det lokale  

 skattecenter.
