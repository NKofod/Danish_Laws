I.
INDLEDNING.
1. Ved lov nr. 425 af 13. juni 1990 om ændring af lov  

 om social bistand er der fra 1. juli 1990 i bistandsloven indført et nyt  

 afsnit III A om ungdomsydelse.
Loven er medtaget som bilag 1.
 Ordningen er et led i regeringens bestræbelser på at styrke de aktiverende  

 tilbud i bekæftigelsespolitikken og går ud på, at unge under 20 år, der søger  

 om hjælp på grund af ledighed, skal have ungdomsydelse mod beskæftigelse i  

 stedet for kontanthjælp.
 Ungdomsydelsen omfatter følgende elementer: 1) Tilbud om beskæftigelse for  

 unge, der i en periode er ledige, og som senere har udsigt til at begynde  

 uddannelse eller arbejde. 2) Tilbud om en periode med vejledning og  

 introduktion til unge, der er uafklarede med hensyn til fremtidige  

 uddannelses- eller beskæftigelsesmuligheder. 3) Tilbud om kombination af  

 beskæftigelse og undervisning, der kan tilrettelægges med sigte på den unges  

 muligheder og ønsker efter ophøret med ungdomsydelsen. 4) En generel  

 forpligtelse for kommunerne til at bistå de unge med råd og vejledning, der  

 skal ydes løbende, og således at kommunerne skal være særligt opmærksomme på  

 at hjælpe de unge til deltagelse i aktiviteter, der på længere sigt kan gavne  

 deres beskæftigelses- eller uddannelsesmuligheder.
 Kommunerne skal herved være særligt opmærksomme på de ledige, som efter  

 perioden med ungdomsydelse på ny bliver ledige, jf. pkt. 9 og pkt. 24.  

 Socialministeriet vil løbende følge, hvorledes det går for disse unge med  

 hensyn til arbejde eller uddannelse.
Ungdomsydelsen er et led i en omlægning af beskæftigelsesindsatsen, og i  

 tilknytning hertil er der i bistandsloven indført en nyordning med hensyn til  

 kommunens mulighed for at få del i statens sparede kontanthjælp som følge af,  

 at kommunen aktiverer kontanthjælpsmodtagere m.v.
Der henvises herved til  

 pkt. 29 Lovændringen skal endvidere ses i sammenhæng med følgende love, som den 1.  

 juni 1990 samtidig blev vedtaget af folketinget:
Lov nr. 379 af 13. juni 1990 om kommunal beskæftigelsesindsats.
Med denne  

 lov lægges ansvaret for beskæftigelsesindsatsen for ledige, der tilhører  

 særligt udsatte grupper, herunder unge, ud til kommuner og amtskommuner.  

 Loven, der afløser lov om beskæftigelsesmuligheder for unge, betyder bl.a.,  

 at en række detailregler om løntilskudsordningen og beskæftigelsesprojekter  

 ændres.
Endvidere sker der en ændring af finansieringsreglerne.
Det nuværende  

 kommunale pligtbeløb og den kommunale del af statstilskuddet til  

 beskæftigelsesmuligheder for unge overføres til en pulje, jf. lovens § 20.  

 Fra puljen modtager kommunen tilskud til beskæftigelses- og  

 uddannelsesindsatsen.
 Puljen fordeles af indenrigsministeren efter den beskæftigelses- og  

 uddannelsesindsats for ledige, som kommunerne faktisk gennemfører.
 Nærmere regler om fordeling af puljen vil blive fastsat af  

 indenrigsministeren efter forhandling med arbejdsministeren og  

 socialministeren og efter høring af de kommunale organisationer og  

 arbejdsmarkedets parter.
 Indenrigsministeriet vil snarest udsende en bekendtgørelse med nærmere  

 regler om fordeling af puljen.
 Lov om kommunalbeskæftigelsesindsats træder i kraft den 1. januar 1991,  

 dog træder de dele af loven, som har forbindelse med ungdomsydelsen, i kraft  

 den 1. juli.
Lov nr. 381 af 13. juni 1990 om ændring af lov om arbejdsformidling og  

 arbejdsløshedsforsikring m.v. (kommunal arbejdsformidling). Efter denne  

 lovændring, der træder i kraft den 1. juli 1990, kan kommunalbestyrelsen  

 anvise arbejde til personer, der modtager kontanthjælp, og til personer, der  

 tilhører andre særligt udsatte grupper af ledige.
Det forudsættes, at der  

 regionalt/lokalt indgås samarbejdsaftale mellem kommunen og  

 arbejdsformidlingen/arbejdsmarkedsnævn.
Lov nr. 436 af 13. juni 1990 om ændring af lov om erhvervsuddannelser.
Fra  

 1. juli 1990 overføres formidlingen af lære- og praktikpladser - herunder  

 opsøgende virksomhedskontakt med henblik på fremskaffelse af pladser samt  

 vejledning af de pladssøgende - fra arbejdsformidlingen til erhvervsskolerne.  

 I en overgangsperiode indtil ca. 1. oktober 1990 vil arbejdsformidlingen dog  

 fortsat varetage en del af opgaverne, herunder særligt en registrering af de  

 søgende.
Den nærmere opgavefordeling i overgangsperioden vil bero på lokale  

 aftaler.
II.
HVEM ER OMFATTET AF REGLERNE OM UNGDOMSYDELSEN? 2. Unge under 20 år, der søger kontanthjælp på grund  

 af ledighed, er omfattet af reglerne om ungdomsydelsen.
Det er alderen på  

 ansøgningstidspunktet, der er afgørende for, om den unge skal have tilbud i  

 medfør af ungdomsydelsesordningen.
En ung, der søger om hjælp 1 uge før 20  

 års dagen, skal således have tilbud om beskæftigelse m.v. efter denne  

 ordning.
Forudsætningen for, at en ung er omfattet af ungdomsydelsesordningen, er,  

 at ansøgeren ville være berettiget til at modtage kontanthjælp efter  

 bistandslovens § 37, hvis der ikke var indført ungdomsydelse mod  

 beskæftigelse.
Hvis betingelserne for at yde hjælp efter § 37 ikke er  

 opfyldt, f.eks. fordi der ikke foreligger ændringer i den pågældendes forhold  

 (en social begivenhed), skal der ikke tilbydes ungdomsydelse.
Opmærksomheden  

 henledes herved på, at Den Sociale Ankestyrelse, jf.
SM nr. 0-33-90 udsendt  

 den 15. juni 1990, har truffet en række afgørelser om studerendes muligheder  

 for at modtage kontanthjælp efter bistandsloven.
Den nye ordning omfatter ikke alene unge, der som kontanthjælpsmodtagere  

 ville få hjælpen beregnet efter de særlige takster til ude- og hjemmeboende  

 efter § 37, stk. 2, 2. pkt.
Også unge, der på grund af tidligere indtægter  

 eller forsørgerpligter ville være omfattet af de almindelige  

 beregningsregler, er principielt omfattet af ordningen med ungdomsydelse.
I  

 sidstnævnte situation bør man dog særligt være opmærksom på, om der, jf. pkt.  

 3, er grundlag for at tilbyde andre former for hjælp.
 3. Er den unge ikke alene ramt af ledighed, men også  

 af andre sociale problemer, og har den unge behov for andre  

 støtteforanstaltninger, f.eks. tilbud om revalidering, er pågældende ikke  

 omfattet af ungdomsydelsesordningen.
 Bliver det under sagens forløb klart, at den unge bør have tilbud om  

 revalidering, kan dette iværksættes, selv om den unge ikke har gennemført  

 ungdomsydelsesforløbet.
4. Unge under 18 år vil kun i særlige tilfælde være  

 berettiget til kontanthjælp efter § 37, og spørgsmålet om i stedet at tilbyde  

 ungdomsydelse til disse unge er derfor i almindelighed ikke aktuelt.
Hvis den  

 unge, f.eks. på grund af forudgående selvforsørgelse i egen bolig ville kunne  

 modtage hjælp efter § 37, vil pågældende principielt være omfattet af  

 ungdomsydelsesreglerne.
Dog kan der i disse tilfælde ofte foreligge forhold,  

 som gør, at den unge har behov for anden hjælp.
5. Unge 18- og 19- årige, som før ansøgningen om hjælp  

 har gennemført en periode med ungdomsydelse, har ikke ret til en ny periode  

 med denne ydelse.
Disse unge er omfattet af bistandslovens almindelige regler  

 om kontanthjælp, og der kan efter de almindelige regler tilbydes dem  

 beskæftigelse, f.eks. ved løntilskud eller i et beskæftigelsesprojekt, jf.  

 lov om kommunal beskæftigelsesindsats. (* 1) 6. Unge, der er fyldt 20 år, skal ikke have tilbud om  

 en periode med ungdomsydelse, dog har disse unge ret til at fuldføre  

 perioden, når denne er påbegyndt forinden.
III.
KOMMUNALBESTYRELSENS PLIGTER.
 7. Kommunalbestyrelsen har pligt til at tilbyde unge,  

 der er omfattet af ungdomsydelsesordningen beskæftigelse, der skal  

 tilrettelægges således, at den påbegyndes inden for de to første uger efter  

 ansøgningen om hjælp, jf. pkt. 10. For de unge, som har behov for det, skal  

 kommunalbestyrelsen tilbyde et vejlednings- og introduktionsprogram af en  

 varighed på indtil 6 uger, jf. pkt. 10- 12.
8. Kommunalbestyrelsen har pligt til at tilbyde de  

 unge råd og vejledning om, hvorledes de på længere sigt kan forbedre deres  

 beskæftigelsesmuligheder.
Denne vejledningspligt, der bl.a. er et udslag af  

 kommunalbestyrelsens generelle vejledningsforpligtelse, jf. bistandslovens §  

 28, og den særlige bestemmelse i § 49 a, stk. 1, 3. pkt., skal ydes i  

 forbindelse med hele ungdomsydelsesforløbet.
Det er vigtigt, at der tages  

 hensyn til de unges individuelle behov og ønsker i relation til beskæftigelse  

 eller uddannelse såvel på kortere som på længere sigt, når der tilbydes  

 beskæftigelse evt. kombineret med vejlednings- og introduktionsforløb.
 Kommunalbestyrelsens vejledningsforpligtelse omfatter også de unge, som  

 efter en periode med ungdomsydelse mangler arbejde og ikke er i uddannelse.  

 Disse unge skal kommunalbestyrelsen være særligt opmærksom på og ved råd og  

 vejledning hjælpe dem til deltagelse i aktiviteter - herunder sådanne, som  

 kommunen selv kan henvise til - der på længere sigt kan forbedre deres  

 beskæftigelsesmuligheder.
IV.
DE UNGES RETTIGHEDER OG PLIGTER.
9. Unge under 20 år er berettiget til en periode med  

 ungdomsydelse med vejledning og beskæftigelse.
Hvis en ung afslår tilbud om  

 beskæftigelse eller vejledning, jf. § 49 a, stk. 3, kan der ikke ydes  

 kontanthjælp, jf. § 40, stk. 2. Deltagelse i supplerende undervisning, der  

 tilbydes i tilknytning til beskæftigelse, jf. § 49 d, er frivillig for den  

 unge. Ønsker den unge ikke at deltage, kan der ikke udbetales  

 deltagergodtgørelse.
 Det følger af reglerne for løntilskudsordningen efter lov om kommunal  

 beskæftigelsesindsats, at unge, der som led i ungdomsydelsen får ansættelse i  

 en privat virksomhed, ikke har pligt til samtidig at stå til rådighed for  

 arbejdsmarkedet.
V.
VISITATIONSPERIODEN OG VEJLEDNINGS- OG INTRODUKTIONSPROGRAMMET.
10.Tilbud om beskæftigelse eller deltagelse i et vejlednings- og  

 introduktionsprogram skal gives senest 2 uger efter, at den unge har ansøgt  

 om hjælp.
I tiden indtil udbetaling af første løn og under vejlednings- og  

 introduktionsprogrammet udbetaler kommunalbestyrelsen en ungdomsydelse, der  

 beregnes efter reglerne i § 37. Beregningen sker efter de almindelige regler,  

 hvoraf bl.a. følger, at den udbetalte hjælp er skattefri, dog med regulering  

 af personfradraget efter reglerne herom.
11.Kommunalbestyrelsen kan tilrettelægge og tilbyde et vejlednings- og  

 introduktionsprogram, der skal tilbydes de unge, der har behov for det.
Unge,  

 der ikke har brug for særlig vejledning, f.eks. fordi de kun skal have  

 udfyldt en ventetid indtil tiltrædelse af et arbejdsforhold eller  

 påbegyndelse af en selvvalgt uddannelse, skal således alene have et  

 beskæftigelsestilbud.
Vejledning- og introduktionsprogrammet skal påbegyndes  

 senest 2 uger efter ansøgningen om hjælp jf. pkt. 7, og kan vare i op til 6  

 uger.
Disse programmer, der kan tilpasses de lokale forhold, kan således være  

 af kortere varighed end 6 uger.
12.Formålet med vejlednings- og introduktionsprogrammet er at få klarlagt  

 den unges ønsker, behov og muligheder.
Programmet skal indeholde vejledning  

 om uddannelses-og erhvervsmuligheder og kan give mulighed for afprøvning af  

 erhvervsønsker - f.eks. ved deltagelse i erhvervsintroducerende kurser eller  

 ved arbejdspraktik i private eller offentlige virksomheder.
 Programmet afsluttes med, at kommunen og den unge i fællesskab lægger en  

 plan for den unges fremtidige uddannelses- og erhvervsmuligheder - herunder  

 også for det eventuelle videre forløb inden for rammerne af  

 ungdomsydelsesordningen.
VI.
BESKÆFTIGELSENS ART OG OMFANG.
13.Beskæftigelsestilbuddet kan være, - ansættelse i en privat virksomhed med løntilskud eller i et  

 beskæftigelsesprojekt efter reglerne om kommunal beskæftigelsesindsats (* 2)  

 eller, - andre aktiviteter, der træder i stedet for beskæftigelse efter disse  

 regler, jf. pkt. 19 til pkt. 22.
De unge skal så vidt muligt have adgang til at vælge mellem flere  

 muligheder for beskæftigelse.
Beskæftigelsen skal tilbydes med i gennemsnit  

 20 timer pr. uge, og den skal have en varighed på op til 5 måneder.
Visiteres  

 den unge efter 2 uger til et indtroduktions- og vejledningsprogram på f.eks.  

 6 uger, vil den samlede periode med ungdomsydelse kunne være i op til 5  

 måneder og 8 uger.
VII.
BESKÆFTIGELSE EFTER REGLERNE I LOV OM KOMMUNAL  

 BESKÆFTIGELSESESINDSATS.
14.For så vidt angår tilbud om beskæftigelse i løntilskudsordningen og i  

 beskæftigelsesprojekter efter lov om kommunale beskæftigelsesindsats, (* 2)  

 er der ikke regler om, at den unge skal have været ledig i en vis periode og  

 være tilmeldt arbejdsformidlingen, jf. § 49 a, stk. 2, 2. pkt.
For så vidt  

 angår beskæftigelse med løntilskud i en privat virksomhed kræves det ikke, at  

 ansættelsen er af varig karakter, jf. § 49 a, stk. 2, 3. pkt.
15.Løn- og arbejdsvilkårene skal være overenskomstmæssige eller de  

 sædvanlige ved tilsvarende arbejde, dog bestemmer kommunalbestyrelsen  

 arbejdstiden for så vidt angår personer, der er berettiget til ungdomsydelse,  

 jf. § 14 i lov om kommunal beskæftigelsesindsats.
For så vidt angår  

 aflønningen på beskæftigelsesprojekter henledes opmærksomheden på den  

 indgåede aftale om projektløn.
 Både ved beskæftigelse i beskæftigelsesprojekt og med løntilskud modtager  

 de unge en løn, der beskattes efter de almindelige regler om lønindtægt, og  

 der ydes feriepenge efter de almindelige regler.
Den unge har ret til dagpenge efter de almindelige regler i lov om  

 dagpenge ved sygdom eller fødsel.
Har den unge ikke ret til dagpenge efter  

 denne lov, vil der i tilfælde af sygdom eller barsel kunne ydes kontanthjælp  

 efter de almindelige regler.
Sygdom under perioden med ungdomsydelse kan  

 bevirke, at ungdomsydelsesperioden forlænges med det antal sygedage, den unge  

 har haft.
Med hensyn til spørgsmålet om optjening af ret til dagpenge efter lov om  

 arbejdsløshedsforsikring henvises til Direktoratet for  

 Arbejdsløshedsforsikringens bekendtgørelse nr. 451 af 11. oktober 1985 med  

 senere ændring af 17. september 1987 om beregning af arbejdskravet (26-ugers  

 reglen) i henhold til § 55 i lov om arbejdsformidling og  

 arbejdsløshedsforsikring m.v.
Det fremgår af bekendtgørelsen, at kun arbejde  

 med offentligt løntilskud i henhold til lov om kommunal beskæftigelsesindsats  

 kan medregnes som arbejde i forbindelse med optjening af dagpengeret.
 Der er mulighed for at holde ferie efter ferielovens regler herom, og  

 under ferieperioden har den unge ikke ret til hverken kontanthjælp eller  

 ungdomsydelse.
 16.Begynder den unge uddannelse, eller får den unge almindeligt lønarbejde  

 inden udløbet af beskæftigelsen i ungdomsydelsen, suspenderes ungdomsydelsen.  

 Bliver den unge på ny ledig og søger om hjælp, har den unge ret til  

 ungdomsydelse mod beskæftigelse i den resterede del af 5 måneders-perioden,  

 forudsat at pågældende ikke ved det nye ansøgningstidpunkt er fyldt 20 år.
VIII.
SUPPLERENDE BESKÆFTIGELSE.
17.Der er pligt til at tilbyde beskæftigelse i gennemsnitligt 20 timer pr.  

 uge.
Kommunalbestyrelsen kan beslutte, at de unge skal have tilbud om  

 beskæftigelse i et videre omfang.
Kommunernes merudgifter herved kan ikke  

 anmeldes til refusion efter § 133, stk. 2. 2. pkt., og merudgifterne må  

 afholdes efter de almindelige regler om beskæftigelsesindsats.
 Det bemærkes, at aktivitet udover de 20 timer pr. uge ikke berettiger til  

 tilskud efter § 133, stk. 3, og at denne aktivitet ikke kan medregnes ved  

 fordelingen af puljen efter § 20 i lov om kommunal beskæftigelsesindsats.  

 Aktiviteten kan heller ikke medtages ved opgørelse af refusion for ordninger,  

 godkendt efter § 138 a, stk. 2, der ophæves med virkning fra 1. januar 1991.
18.Den unge har under perioden med ungdomsydelse mulighed for supplerende  

 beskæftigelse forudsat, at udøvelsen af denne bibeskæftigelse ikke er til  

 hinder for, at den unge passer det tilbudte arbejde.
Forsømmes dette arbejde,  

 må det anses for et afslag på tilbud om beskæftigelse, hvorefter der, jf. §  

 40, stk. 2, ikke er mulighed for at yde hjælp.
 Det følger af de almindelige regler, jf. pkt. 2, at hvis den unge på  

 ansøgningstidspunktet har beskæftigelse i et sådant omfang, at pågældende  

 ikke ville være berettiget til kontanthjælp efter § 37, er den unge heller  

 ikke berettiget til ungdomsydelse.
IX.
AKTIVITETER, DER KAN TRÆDE I STEDET FOR UNGDOMSYDELSEN.
 19.Indtil den 1. januar 1991 kan aktiviteter, der kan finansieres af de  

 midler, som kommuner og amtskommuner efter lov om beskæftigelsesmuligheder  

 for unge har pligt til at afsætte til bekæmpelse af arbejdsløsheden, træde i  

 stedet for tilbud efter pkt. 12 til 16.
 Det drejer sig om aktiviteter efter lov om beskæftigelsesmuligheder for  

 unge, lov om ungdomsvejledning og visse uddannelsesmæssige foranstaltninger,  

 lov om produktionsskoler og til visse foranstaltninger til bekæmpelse af  

 arbejdsløsheden blandt ledige under 30 år.
Fra og med 1991 ophæves den kommunale pligtbeløbsordning og  

 statstilskuddet til beskæftigelsesmuligheder for unge.
Efter § 20 i lov om  

 kommunal beskæftigelsesindsats afsættes i stedet en tilskudspulje.  

 Indenrigsministeren fastsætter efter forhandling med arbejdsministeren og  

 socialministeren regler for, hvilke aktiviteter der berettiger til tilskud  

 fra puljen.
Fra 1. januar 1991 er det disse aktiviteter, der kan træde i  

 stedet for ungdomsydelsesordningen, jf. § 49 f, stk. 1.
 Indenrigsministeriets regler om tilskud efter »§ 20-puljen« vil  

 snarest blive udsendt.
20.Kommunalbestyrelsen kan efter § 49 f. stk. 2, imødekomme den unges  

 ønske om at deltage i frivillige, ulønnede aktiviteter i stedet for  

 ungdomsydelsesordningen.
Kommunalbestyrelsen afgør i hvert enkelt tilfælde,  

 hvilke aktiviteter der vil kunne træde i stedet for ungdomsydelsesordningen.  

 Det forudsættes, at aktiviteten sker inde for rammerne af et veldefineret  

 projekt, organisation eller forening, og at der er tale om samfundsrelevante  

 aktiviteter i bred forstand, f.eks. sociale, kulturelle, idrætsmæssige,  

 miljømæssige, kommunikationsmæssige eller tilsvarende områder.
Hobbyprægede  

 eller studiekredsmæssige aktiviteter kan ikke træde i stedet for  

 ungdomsydelsesordningen.
 Det er forudsat, at aktiviteten har et omfang, der mindst svarer til  

 beskæftigelsen i ungdomsydelsesordningen, dvs. 20 timer om ugen i gennemsnit.
21.Efter § 138 d kan socialministeren godkende forsøg, hvorefter unge i  

 stedet for ungdomsydelse kan få kontanthjælp efter § 37, når de deltager i  

 særlige af kommunen tilrettelagte aktiverende foranstaltninger.
Det er en  

 forudsætning, at kommunen yder en mindre, ikke refusionsberettigende  

 godtgørelse, som man kan se bort fra ved beregningen af kontanthjælp efter §  

 37. Beskæftigelsen i forsøgsordningen skal have et omfang og en varighed, der  

 mindst svarer til beskæftigelsen i ungdomsydelsesordningen.
Der kan ikke på forhånd angives bestemte retningslinier for, hvilke typer  

 af forsøgsvirksomhed der kan forventes godkendt.
Det kan som retningsgivende  

 angives, at der vil blive lagt vægt på, om de særligt tilrettelagte  

 aktiviteter ikke umiddelbart kan indpasses inden for lovgivningens  

 almindelige muligheder.
 Forsøgsbestemmelsen vil f.eks. kunne finde anvendelse på en kommunes  

 ordning med vejlednings- og praktikforløb, der er tilrettelagt i forståelse  

 med de lokale faglige organisationer.
 Ansøgning om godkendelse efter § 138 d sendes til Socialministeriet.
 22.Når der efter pkt. 19, 20 og 21, ikke udbetales løn, kan der ydes  

 kontanthjælp efter § 37. Denne ydelse er efter de almindelige regler  

 skattefri, men med regulering af personfradraget.
 Hjælpen efter § 37 udmåles efter de almindelige regler, herunder med  

 mulighed for helt eller delvis at bortse fra en udbetalt godtgørelse, jf. §  

 38, stk. 7, og godtgørelser som led i forsøgsordninger, jf. pkt. 21.
X.
SUPPLERENDE UNDERVISNING TIL UNGDOMSYDELSEN.
23.Kommunalbestyrelsen kan supplere beskæftigelse i løntilskudsordningen  

 og i beskæftigelsesprojekter, jf. § 49 a, stk. 2, med tilbud om uddannelse op  

 til normal ugentlig arbejdstid.
Den unge modtager for deltagelse i  

 uddannelsen en timesats beregnet på grundlag af den godtgørelse eller  

 lignende, der sædvanligt ydes for uddannelse af pågældende art.
Kommunalbestyrelsen modtager, jf. § 133, stk. 2, 3. pkt., inden for en  

 grænse på 5 timer ugentlig pr. ung med ungdomsydelse et statstilskud svarende  

 til tilskuddet efter § 10, stk. 4, i lov om kommunal beskæftigelsesindsats.  

 (* 3) Denne bestemmelse angiver således en øvre grænse for det tilskud,  

 kommunen kan få til supplerende uddannelse.
Kommunalbestyrelsen beslutter ud  

 fra en vurdering af behovet, hvilke unge der skal have mulighed for  

 supplerende uddannelse, og i hvor mange timer denne skal tilbydes.
Deltagelse  

 i undervisningen er frivillig for den unge.
XI.
OPHØR AF UNGDOMSYDELSESPERIODEN.
24.De unge, der efter ophøret af beskæftigelsen i medfør af ungdomsydelsen  

 på ny er ledige, er fortsat omfattet af kommunens pligt til at bistå unge med  

 råd og vejledning.
Kommunen skal være særligt opmærksom på at hjælpe disse  

 unge videre til arbejde eller uddannelse - herunder til tilbud, kommunen selv  

 kan anvise, f.eks. produktionsskoler, ansættelse med løntilskud i en privat  

 virksomhed, i et beskæftigelsesprojekt o.lign.
 Kommunerne bør herved også være opmærksomme på mulighederne for kommunal  

 arbejdsanvisning, jf. ændringen af lov om arbejdsformidling og  

 arbejdsløshedsforsikring m.v.
Den unge kan modtage kontanthjælp efter § 37, hvis betingelserne herfor i  

 øvrigt er opfyldt.
Ungdomsydelsesperioden kan ikke i sig selv give ret til  

 kontanthjælp efter reglerne for personer over 23 år.
Det afgørende i så  

 henseende er, om den unge uafhængigt af ungdomsydelsesperioden opfylder de  

 almindelige betingelser i § 37 for at få hjælp efter reglerne for personer  

 over 23 år.
XII.
KLAGEREGLER.
 25.Efter § 49 e træffer kommunalbestyrelsen afgørelse om, hvorvidt en ung  

 er omfattet af reglerne om ungdomsydelse efter afsnit III A i bistandsloven.  

 Kommunalbestyrelsens afgørelse herom kan indbringes for de sociale  

 klagemyndigheder efter reglerne i § 15.
 De øvrige dispositioner, der træffes i kommunen i forbindelse med  

 ungdomsydelsesordningen, kan ikke indbringes for de sociale klagemyndigheder.
XIII.
OVERGANGSREGLER.
 26.Overgangsreglerne omfatter følgende grupper af unge: a. unge, der  

 modtager kontanthjælp den 1.juli 1990 (overgangsregel 1) og b. unge, der  

 ansøger om hjælp i perioden fra den 1. juli 1990 og indtil 1. januar 1991  

 (overgangsregel 2).
 Unge, der er omfattet af overgangsregel 1 skal have tilbud om  

 ungdomsydelse inden de fylder 20 år, dog senest inden udgangen af 1990.
Efter overgangsregel 2 kan kommunalbestyrelsen beslutte, at de unge, der  

 søger om hjælp i perioden fra den 1. juli 1990 til den 31. december 1990,  

 skal have visitationsperioden forlænget i op til 3 måneder.
Søges f.eks. om  

 hjælp den 1. oktober 1990, kan tilbud om introduktion og vejledning eller  

 beskæftigelse senest gives 3 måneder efter ansøgningen.
27.Unge, der ved lovens ikrafttræden den 1. juli 1990 er beskæftiget i et  

 beskæftigelsesprojekt - eller andet aktiverende projekt, der kan sidestilles  

 med tilbud efter ungdomsydelsen - kan fortsætte deres igangværende aktivitet.  

 Disse unge skal derfor ikke overføres til ungdomsydelsesordningen.
Unge under  

 20 år, der efter den 1. juli 1990 afslutter - eller forinden har afsluttet  

 -et projekt, der har mindst samme omfang og varighed som efter ordningen med  

 ungdomsydelse, er heller ikke omfattet af ungdomsydelsesordningen.
Søger  

 sådanne unge ved ny ledighed om hjælp, er de omfattet af de almindelige  

 regler for kontanthjælp efter § 37, ligesom de vil kunne få  

 beskæftigelsestilbud efter de almindelige bestemmelser for kommunernes  

 beskæftigelsesindsats.
XV.
FINANSIERING AF UNGDOMSYDELSEN.
 28.Staten refunderer 50 pct. af kommunens udgifter til ydelserne efter §§  

 49 a - c, det vil sige til ungdomsydelse i visitationsperioden og under  

 vejlednings- og introduktionsprogrammet, løn under beskæftigelse i et  

 beskæftigelsesprojekt eller løntilskud til en ung beskæftiget i privat  

 virksomhed - i begge tilfælde for 20 timers gennemsnitlig beskæftigelse pr.  

 uge.
Kommunens driftsudgifter kan for så vidt angår beskæftigelsestilbud, jf.  

 lov om kommunal beskæftigelsesindsats (* 4), anmeldes til statsrefusion inden  

 for en grænse, der udgør 20 pct. af kommunens samlede udgifter til løn og  

 løntilskud.
Der ydes sædvanlig statsrefusion for disse driftsudgifter, og der  

 er ikke i øvrigt adgang til at yde statsrefusion til kommunens  

 driftsudgifter.
 For så vidt angår kommunens udgifter til supplerende uddannelsestilbud  

 henvises til pkt. 23.
 Kommunernes refusionsberettigende udgifter vedrørende ungdomsydelsen for  

 1990 anmeldes på et bilag, der sendes til kommunerne sammen med  

 refusionsanmeldelsesskemaet for 4. kvartal 1990. Fra 1. januar 1991 vil  

 refusionsanmeldelse vedrørende ungdomsydelsen blive indarbejdet i  

 refusionsanmeldelsesskemaet.
 XVI. ÆNDRINGER AF FINANSIERING AF KOMMUNENS BESKÆFTIGELSESINDSATS.
 29.Loven om kommunal beskæftigelsesindsats indebærer, at  

 pligtbeløbsordningen omlægges således, at kommunerne modtager tilskud efter  

 en pulje, jf. § 20 i denne lov.
Samtidig er der - med virkning fra 1. januar 1991 - i bistandsloven som §  

 133, stk. 3, indført en nyordning, hvorefter kommunerne kan få statens  

 sparede kontanthjælp som følge af aktiviteter, kommunerne iværksætter.
Efter  

 den ny bestemmelse, der afløser reglen i bistandslovens § 138 a, stk. 2, kan  

 kommunerne modtage et beløb på 2.000 kr. månedlig for hver person, der uden  

 at modtage hjælp efter § 37 deltager i aktiviteter, hvortil der kan ydes  

 tilskud af puljen efter § 20 i lov om kommunal beskæftigelsesindsats.
 Man skal henlede opmærksomheden på, at ungdomsydelsesforløb ikke kan  

 medregnes ved opgørelse af aktivitet efter § 20 i lov om kommunal  

 beskæftigelsesindsats eller indgå som aktivitet, der udløser tilskud efter §  

 133, stk. 3, i bistandsloven.
 Aktivitet efter ungdomsydelsesordningen kan endvidere heller ikke medtages  

 ved opgørelse af refusion for de ordninger, der er godkendt efter § 138 a,  

 stk. 2, der ophæves med virkning fra 1. januar 1991. De refusionsordninger,  

 der er godkendt efter § 138 a, stk. 2, udløber ved udgangen af 1990.
Socialministeriet, den 4. juli 1990 Aase Olesen / Birthe Frederiksen (* 1) Indtil den 1. januar 1991 efter lov om beskæftigelsesmuligheder for  

 unge.
 (* 2) Indtil den 1. januar 1991 efter lov om beskæftigelsesmuligheder for  

 unge.
 (* 3) Indtil den 1. januar 1991 efter § 23 a, stk. 4, i lov om  

 beskæftigelsesmuligheder for unge.
 (* 4) Indtil 1. januar 1991 efter lov om beskæftigelsesmuligheder for  

 unge.
