Bekendtgørelse af lov om elektriske stærkstrømsanlæg og  

  

 elektrisk materiel  

1) Herved bekendtgøres lov nr. 251 af 6. maj 1993 om  

 elektriske stærkstrømsanlæg og elektrisk materiel med de ændringer, der  

 følger  

 af lov nr. 898 af 16. december 1998, § 5 i lov nr. 316 af 22. maj 2002  

 og  

 § 2 i lov nr. 458 af 10. juni 2003.
Kapitel 1 Lovens formål § 1.  

  

 Loven  

 har til formål under hensyn til de tekniske muligheder, den samfundsmæssige  

 udvikling, Danmarks internationale forpligtelser og ud fra en  

 samfundsøkonomisk  

 afvejning at tilvejebringe det højest mulige sikkerhedsniveau ved produktion,  

 transmission, distribution og brug af elektricitet.
Definitioner § 2.  

  

 Ved  

 stærkstrømsanlæg forstås: Elforsyningsanlæg med alle tilsluttede  

 installationer  

 og brugsgenstande, hvor spændingen er så høj eller strømstyrken så stor, at  

 der  

 kan opstå fare.
 Stk. 2.  

  

 Ved  

 elforsyningsanlæg forstås: Anlæg til produktion, transmission og distribution  

 af elektricitet.
 Stk. 3.  

  

 Ved  

 elmateriel forstås: Maskiner, apparater og materiel af enhver art, der indgår  

 i  

 eller er beregnet til at indgå i stærkstrømsanlæg.
Kapitel 2 Det Tekniske Sikkerhedsråd § 3.  

  

 Økonomi-  

 og erhvervsministeren nedsætter et teknisk sikkerhedsråd, som rådgiver  

 ministeren om fastsættelse af regler på sikkerhedsområdet, herunder om regler  

 vedrørende elektriske stærkstrømsanlæg og elektrisk materiel.
Det Tekniske  

 Sikkerhedsråd rådgiver endvidere Sikkerhedsstyrelsens direktør i forbindelse  

 med styrelsens virksomhed, herunder styrelsens virksomhed vedrørende  

 elektriske  

 stærkstrømsanlæg og elektrisk materiel.
§ 4.  

  

 Det  

 Tekniske Sikkerhedsråd består af 11 medlemmer.
Medlemmerne, herunder  

 formanden,  

 udnævnes af økonomi- og erhvervsministeren således, at rådet repræsenterer et  

 alsidigt kendskab til myndighedsarbejde, teknisk sikkerhed samt virksomheds-,  

 markeds- og forbrugerforhold. 8 af rådets medlemmer udnævnes efter  

 indstilling  

 fra organisationer med kendskab til og særlig interesse for regulering af  

 teknisk sikkerhed.
Stk. 2.  

  

 Det  

 Tekniske Sikkerhedsråds medlemmer udnævnes for en periode af 4 år med  

 mulighed  

 for genudnævnelse.
Udtræder et medlem i løbet af perioden, udnævnes en  

 efterfølger for resten af perioden.
 Stk. 3.  

  

 Økonomi- og  

 erhvervsministeren kan inden udløbet af en udnævnelsesperiode, jf.  

 stk. 2,  

 fritage et medlem for hvervet efter anmodning fra den organisation, der har  

 indstillet den pågældende, eller fra medlemmet selv.
Stk. 4.  

  

 Det  

 Tekniske Sikkerhedsråd fastsætter selv sin forretningsorden, som godkendes af  

 økonomi- og erhvervsministeren.
Rådet kan i forretningsordenen beslutte at  

 nedsætte sagkyndige underudvalg med faglig ekspertise, der angår  

 Sikkerhedsstyrelsens virksomhed.
 Stk. 5.  

  

 Sikkerhedsstyrelsen  

 er sekretariat for Det Tekniske Sikkerhedsråd.
§ 5.  

  

 (Ophævet) Kapitel 3 Stærkstrømsbekendtgørelsen § 6.  

  

 Økonomi-  

 og erhvervsministeren fastsætter bestemmelser om 1)  

 	  

    

 lovens  

 administration, 2)  

 	  

    

 tilsyn og kontrol med  

 stærkstrømsanlæg og elmateriel, 3)  

 	  

    

 prøvning og  

 certificering af elmateriel.
§ 7.  

  

 Økonomi-  

 og erhvervsministeren fastsætter i en stærkstrømsbekendtgørelse bestemmelser  

 om  

 elsikkerhed for 1)  

 	  

    

 udførelse og drift af  

 stærkstrømsanlæg, herunder produktion, transmission og distribution af  

 elektricitet, 2)  

 	  

    

 elinstallationer og  

 elmateriel, 3)  

 	  

    

 udførelse og drift af  

 andre anlæg i nærheden af eller i forbindelse med stærkstrømsanlæg.
 Stk. 2.  

  

 Hvor  

 forholdene taler derfor, kan Sikkerhedsstyrelsen dispensere fra  

 bestemmelserne  

 i stærkstrømsbekendtgørelsen.
 Stk. 3.  

  

 Sikkerhedsstyrelsen  

 kan i tilfælde, hvor forholdene gør det nødvendigt, stille særlige  

 sikkerhedskrav, som afviger fra eller går ud over, hvad der er bestemt i  

 stærkstrømsbekendtgørelsen, eller stille krav om særlig mærkning eller særlig  

 vejledning vedrørende stærkstrømsanlæg og elmateriel.
 Stk. 4.  

  

 Sikkerhedsstyrelsen  

 kan undtage visse grupper af stærkstrømsanlæg og elmateriel fra  

 stærkstrømsbekendtgørelsens bestemmelser.
§ 8.  

  

 (Ophævet) § 9.  

  

 I  

 stærkstrømsbekendtgørelsen fastsættes endvidere bestemmelser med henblik på  

 gennemførelse af EF-regler om elmateriel.
Kapitel 4 Kontrol og tilsyn § 10.  

  

 Sikkerhedsstyrelsen  

 varetager kontrol og tilsyn med stærkstrømsanlæg og elmateriel for at sikre  

 opfyldelsen af stærkstrømsbekendtgørelsens bestemmelser.
Stk. 2.  

  

 Sikkerhedsstyrelsen  

 kan give påbud til elforsyningsvirksomheder om at foretage tilsyn med  

 stærkstrømsanlæg.
Omkostninger forbundet med tilsyn refunderes efter  

 fastlagte  

 takster.
Sikkerhedsstyrelsen kan fastsætte regler for gennemførelse af  

 tilsynet, herunder for betalingen heraf.
 § 11.  

  

 Sikkerhedsstyrelsen  

 kan give påbud til en ejer eller en bruger af et stærkstrømsanlæg om på egen  

 bekostning at lade foretage eftersyn af anlægget og kan herunder fastsætte en  

 frist for udbedring af fejl eller mangler ved anlægget.
Stk. 2.  

  

 Sikkerhedsstyrelsen  

 kan nedlægge forbud mod brugen af et stærkstrømsanlæg, der ikke opfylder  

 stærkstrømsbekendtgørelsens bestemmelser.
Sikkerhedsstyrelsen kan lade  

 elforsyningen til den pågældende installation afbryde eller give påbud til  

 vedkommende elforsyningsvirksomhed om at foretage afbrydelse, såfremt  

 styrelsen  

 finder det nødvendigt for at sikre overholdelsen af forbuddet.
 § 12.  

  

 Økonomi-  

 og erhvervsministeren kan til brug for gennemførelse af kontrollen med  

 elmateriel fastsætte bestemmelser om oplysning, når elmateriellet  

 markedsføres,  

 udleveres eller installeres.
Stk. 2.  

  

 Sikkerhedsstyrelsen  

 kan nedlægge forbud mod salg, udlevering, installation eller brug af  

 elmateriel, der ikke opfylder stærkstrømsbekendtgørelsens bestemmelser.
Hvis  

 udlevering eller salg af materiellet er påbegyndt, kan Sikkerhedsstyrelsen om  

 fornødent forlange forbuddet offentliggjort.
 Stk. 3.  

  

 Sikkerhedsstyrelsen  

 kan påbyde forhandlere af elmateriel at tilbagetage materiel omfattet af  

 forbud  

 efter stk. 2 samt at tilbagekalde sådant materiel.
 Stk. 4.  

  

 Sikkerhedsstyrelsen  

 kan afkræve forhandlere, producenter og importører af elmateriel de  

 oplysninger,  

 der er nødvendige for at konstatere, om materiellet på tidspunktet for salg,  

 udlevering eller installation er i overensstemmelse med  

 stærkstrømsbekendtgørelsens bestemmelser eller andre bestemmelser.
Stk. 5.  

  

 Sikkerhedsstyrelsen  

 kan offentliggøre forbud og påbud, som er nedlagt efter reglerne i dette  

 kapitel.
Styrelsen kan endvidere offentliggøre meddelelser fra  

 Europa-Kommissionen om ulovligt materiel og indgreb herimod i andre lande.
 § 13.  

  

 Ejere  

 og brugere af stærkstrømsanlæg samt fabrikanter og forhandlere af elmateriel  

 skal meddele alle oplysninger, som Sikkerhedsstyrelsen anser for nødvendige  

 for  

 udøvelsen af de tilsynsopgaver, der er omfattet af loven.
 Stk. 2.  

  

 Sikkerhedsstyrelsen  

 eller den, styrelsen bemyndiger dertil, har mod forevisning af behørig  

 legitimation og uden retskendelse til enhver tid adgang til alle  

 stærkstrømsanlæg samt alle lokaliteter, hvor der fremstilles, forhandles,  

 oplagres eller benyttes elmateriel.
 § 14.  

  

 Økonomi-  

 og erhvervsministeren kan fastsætte regler om betaling af omkostninger  

 forbundet med tilsyn og kontrol efter §§ 11-13.
Kapitel 5 Drift af stærkstrømsanlæg § 15.  

  

 Ejeren  

 eller brugeren af et stærkstrømsanlæg skal sørge for, at anlægget opfylder  

 stærkstrømsbekendtgørelsens bestemmelser.
 § 16.  

  

 Virksomheder,  

 der driver elforsyningsanlæg, må ikke gøre tilslutning til forsyningsnettet  

 og  

 forsyning til forbrugerne afhængig af strengere sikkerhedskrav end dem, der  

 er  

 fastsat i stærkstrømsbekendtgørelsen eller i en anden af økonomi- og  

 erhvervsministeren med hjemmel i denne lov fastsat bestemmelse.
Kapitel 6 Erstatningsansvar § 17.  

  

 Den,  

 der driver et elforsyningsanlæg, skal erstatte den skade på person eller  

 gods,  

 som forvoldes af anlægget, medmindre det oplyses, at skadelidte selv  

 forsætligt  

 eller uagtsomt har hidført skaden, eller at skaden ikke kunne være afværget  

 gennem den agtpågivenhed og omhu, som driften af et elforsyningsanlæg kræver.
Stk. 2.  

  

 Kan skaden  

 skyldes flere elforsyningsanlæg, hæfter alle, der driver anlæg, for hvilke  

 det  

 ikke kan bevises, at skaden ikke kan være forårsaget af dem, solidarisk over  

 for den skadelidte.
De, der driver skadevoldende anlæg, hæfter i mangel af  

 anden overenskomst lige for betaling af erstatning.
Kapitel 7 Ekspropriation og erstatning § 18.  

  

 Når  

 almenvellet kræver det, kan Sikkerhedsstyrelsen tillade ekspropriation til  

 anlæg for produktion, transmission og distribution af elektricitet.
Reglerne  

 i  

 lov om fremgangsmåden ved ekspropriation vedrørende fast ejendom følges.
§ 19.  

  

 En  

 virksomhed, der driver elforsyningsanlæg, kan med vedkommende rettighedshaver  

 indgå aftale om at erhverve rettighed over fast ejendom med henblik på  

 etablering af et anlæg til brug for produktion, transmission eller  

 distribution  

 af elektricitet.
Ved enighed med pågældende rettighedshaver om  

 rettighedserhvervelsen til anlægget afgøres erstatningsspørgsmål i mangel af  

 enighed herom af en voldgiftsret, hvor hver af parterne vælger en  

 voldgiftsmand.
Hvis der ikke kan opnås enighed mellem voldgiftsmændene,  

 træffes  

 afgørelsen ved kendelse afsagt af en opmand udpeget af præsidenten for  

 vedkommende landsret.
 Stk. 2.  

  

 Erstatningsfastsættelsen  

 kan af hver af parterne ved begæring fremsat over for opmanden inden 4 uger  

 fra  

 kendelsen indbringes for vedkommende taksationskommission efter reglerne i  

 § 19 i lov om fremgangsmåden ved ekspropriation vedrørende fast ejendom.  

 I  

 øvrigt finder reglerne i § 26 i nævnte lov tilsvarende anvendelse.
§ 20.  

  

 Ved  

 fremføring af ledninger til transmission eller distribution af elektricitet  

 over, under eller langs med vej- eller jernbanearealer skal vedkommende vej-  

 eller jernbanemyndighed eller vej- eller jernbanebestyrelse underrettes  

 senest  

 4 uger inden arbejdets begyndelse.
Reglerne i lov om offentlige veje finder i  

 øvrigt anvendelse.
Kapitel 8 Forskellige bestemmelser § 21.  

  

 Sikkerhedsstyrelsen  

 kan bemyndige statslige og kommunale myndigheder eller efter anmodning  

 bemyndige private foretagender og elforsyningsvirksomheder til at 1)  

 	  

    

 udføre de i kapitel 4  

 nævnte tilsyns- og kontrolopgaver, 2)  

 	  

    

 bistå styrelsen med  

 gennemførelse af tilsyn og undersøgelse af stærkstrømsanlæg og 3)  

 	  

    

 give rådgivning og  

 information om elsikkerhedsmæssige spørgsmål til elinstallatører og andre  

 elfagfolk.
 Stk. 2.  


2)  

  Sikkerhedsstyrelsen  

 kan bemyndige de i stk. 2 nævnte myndigheder, foretagender og  

 elforsyningsvirksomheder til at udstede påbud eller forbud.
 § 22.  

  

 Myndigheder,  

 private foretagender, elforsyningsvirksomheder og personer, der varetager  

 opgaver efter reglerne i kapitlerne 3 og 4 og efter § 21, samt enhver,  

 der  

 yder bistand hertil, har tavshedspligt efter reglerne i straffelovens  

 §§ 152-152 f.
 Stk. 2.  

  

 Ingen, der  

 varetager opgaver efter kapitel 4, må oplyse ejeren eller brugeren af en  

 elinstallation om, hvorvidt et tilsynsbesøg sker som følge af en klage.  

 Tilsvarende gælder i forbindelse med kontrol hos forhandlere eller  

 producenter  

 af elmateriel samt ved tilsyn på elforsyningsanlæg.
 § 23.  

  

 Økonomi-  

 og erhvervsministeren kan i bestemmelser om tilsyn og kontrol med  

 stærkstrømsanlæg og elmateriel, jf. § 6, nr. 2, foreskrive, at udførende  

 myndigheder, private foretagender eller elforsyningsvirksomheder skal være  

 akkrediteret til inspektion.
 Stk. 2.  

  

 Økonomi- og  

 erhvervsministeren kan i bestemmelser om prøvning og certificering af  

 elmateriel, jf. § 6, nr. 3, foreskrive brug af akkrediteret prøvning og  

 certificering.
 Stk. 3.  

  

 Økonomi- og  

 erhvervsministeren kan fastsætte regler om betaling af omkostninger forbundet  

 med påkrævet prøvning eller certificering.
 § 23 a.  

  

 Sikkerhedsstyrelsens  

 afgørelser truffet efter denne lov eller efter regler udstedt i henhold til  

 denne lov kan ikke indbringes for anden administrativ myndighed.
§ 24.  

  

 Med  

 bøde straffes den, der 1)  

 	  

    

 overtræder § 15, 2)  

 	  

    

 tilsidesætter vilkår  

 for dispensationer i medfør af loven eller i henhold til bestemmelser udstedt  

 i  

 medfør af loven eller 3)  

 	  

    

 undlader at  

 efterkomme forbud eller påbud, der er meddelt i henhold til loven eller i  

 henhold til bestemmelser udstedt i medfør af loven.
 Stk. 2.  

  

 I  

 bestemmelser, der udstedes i medfør af loven, kan økonomi- og  

 erhvervsministeren fastsætte straf af bøde for overtrædelse af regler i  

 bestemmelserne.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Stk. 4.  

  

 Forældelsesfristen  

 for strafansvaret er 10 år.
 Stk. 5.  

  

 Ved  

 overtrædelse af bestemmelser, der udstedes efter § 12, stk. 1, kan  

 Sikkerhedsstyrelsen tilkendegive, at sagen kan afgøres uden retslig  

 forfølgning, hvis den, der har begået overtrædelsen, erkender sig skyldig og  

 erklærer sig rede til inden for en nærmere angiven frist, der efter begæring  

 kan forlænges, at betale en i tilkendegivelsen angivet bøde.
 Stk. 6.  

  

 Med hensyn  

 til den i stk. 5 nævnte tilkendegivelse finder bestemmelsen om  

 tiltalerejsning i retsplejelovens § 930, jf. § 926, tilsvarende  

 anvendelse.
 Stk. 7.  

  

 Betales den  

 i stk. 5 nævnte bøde i rette tid, eller bliver den efter stedfunden  

 vedtagelse inddrevet eller afsonet, bortfalder videre forfølgning.
§ 25.  

  

 Udgifterne  

 til Sikkerhedsstyrelsens virksomhed på elområdet dækkes af afgifter, som  

 opkræves hos de systemansvarlige virksomheder, i det omfang gebyrer og  

 indtægter i øvrigt ikke dækker udgifterne.
Afgiftens størrelse fastsættes på  

 de  

 årlige bevillingslove.
Stk. 2.  

  

 Den  

 systemansvarlige virksomhed opgør den forholdsvise fordeling af afgifterne  

 efter stk. 1 på de indenlandske forbrugere.
Fordelingen skal ske på  

 ligeligt grundlag.
Den elforsyningsvirksomhed, gennem hvis forsyningsnet  

 forbrugerne modtager elektricitet, opkræver afgifterne og indbetaler beløbet  

 til den systemansvarlige, som herefter indbetaler til Sikkerhedsstyrelsen.
Kapitel 9 Ikrafttræden m.v.
 § 26.  

  

 Loven  

 træder i kraft den 1. juli 1993.
 § 27.  

  

 Lov  

 nr. 169 af 11. januar 1935 om elektriske stærkstrømsanlæg med senere  

 ændringslove ophæves.
 Stk. 2.  

  

 Regler  

 udstedt i medfør af den i stk. 1 nævnte lov forbliver i kraft, indtil de  

 ophæves eller afløses af bestemmelser i henhold til denne lov.
 Stk. 3.  

  

 Overtrædelse  

 af bestemmelser, der forbliver i kraft efter stk. 2, straffes med bøde.
Stk. 4.  

  

 (Udeladt) Stk. 5.  

  

 (Udeladt) § 28.  

  

 (Udeladt) § 29.  

  

 Loven  

 gælder ikke for Færøerne og Grønland.
 Lov nr. 898 af 16. december 1998, der overalt i loven ændrer  

 »Boligministeren« til »By- og boligministeren« og »boligministeren« til »by-  

 og  

 boligministeren« samt ændrer §§ 10, 24 og 25, indeholder følgende  

 ikrafttrædelsesbestemmelse:
§ 2 Loven træder i kraft den 1. januar 1999.
 Lov nr. 316 af 22. maj 2002, der overalt i loven ændrer »By-  

 og boligministeren« til »Økonomi- og erhvervsministeren« og »by- og  

 boligministeren« til »økonomi- og erhvervsministeren« samt ændrer §§ 21  

 og  

 25, indeholder følgende ikrafttrædelsesbestemmelse:
§ 6 Stk. 1.  

  

 Tidspunktet for lovens ikrafttræden fastsættes af økonomi- og  

 erhvervsministeren.
Ministeren kan fastsætte, at dele af loven træder i kraft  

 før andre dele af loven.  

3) Stk. 2.  

  

 (Udeladt) Lov nr. 458 af 10. juni 2003, der ændrer kapitel 2 og  

 §§ 6, 7, 10, 11, 12, 13, 18, 21, 24 og 25 samt ophæver § 8 og  

 indsætter § 23 a, indeholder følgende ikrafttrædelses- og  

 overgangsbestemmelser:
§ 9 Loven træder i kraft den 1. januar 2004.
§ 10 Stk. 1.  

  

 Sikkerhedsstyrelsen  

 indtræder ved lovens ikrafttræden i samtlige Danmarks Gasmateriel Prøvnings  

 og Elektricitetsrådets rettigheder og forpligtelser.
Stk. 2.  

  

 Sager, som ved  

 denne lovs ikrafttræden er modtaget til behandling i Danmarks Gasmateriel  

 Prøvning, Elektricitetsrådet, Forbrugerstyrelsen, Erhvervs- og Boligstyrelsen  

 eller Beredskabsstyrelsen efter henholdsvis lov om gasinstallationer og  

 installationer i forbindelse med vand- og afløbsledninger, lov om elektriske  

 stærkstrømsanlæg og elektrisk materiel, lov om autorisation af  

 elinstallatører  

 m.v., lov om produktsikkerhed, §§ 10 og 11 i lov om erhvervsfremme og lov om  

 fyrværkeri færdigbehandles af Sikkerhedsstyrelsen efter de hidtil gældende  

 regler.
Det samme gælder sager, som er modtaget til behandling efter § 12 i  

 lov om gasinstallationer og installationer i forbindelse med vand- og  

 afløbsledninger i det nævn, som er nedsat efter § 13 i samme lov.
 Stk. 3.  

  

 Sager, som ved  

 denne lovs ikrafttræden er modtaget til behandling i Økonomi- og  

 Erhvervsministeriet  

 efter de love, som er nævnt i stk. 2, eller i det nævn, som er nedsat i  

 henhold  

 til § 13 i lov om gasinstallationer og installationer i forbindelse med vand-  

 og afløbsledninger, og som  

    

 behandles  

 efter samme lovs § 8, stk. 4 og 5, færdigbehandles efter de hidtil gældende  

 regler.
 Stk. 4.  

  

 Afgørelser, der  

 er truffet, samt regler, der er fastsat efter love, som i medfør af denne lov  

 overføres til Sikkerhedsstyrelsen, bevarer deres gyldighed, indtil der i  

 medfør  

 af loven eller regler udstedt med hjemmel i loven træffes nye afgørelser.
Økonomi- og Erhvervsministeriet, den 8.  

 december 2003 Bendt Bendtsen /Søren Krøigaard 1)  

 Loven indeholder bestemmelser, der gennemfører Rådets direktiv nr. 73/23/EØF,  

 EF-Tidende 1973 L77/29.
 2)  

 § 21 i lov om elektriske stærkstrømsanlæg og elektrisk materiel blev ved lov  

 nr. 458 af 10. juni 2003 ændret, hvorved § 21, stk. 1, ophævedes, og § 21,  

 stk.  

 2 og 3, blev § 21, stk. 1 og 2. Henvisningen i den således ændrede lovs § 21,  

 stk. 2, til stk. 2, skulle som konsekvens heraf have været ændret til stk. 1.
 3)  

 De nævnte ændringer i lov nr. 316 af 22. maj 2002 trådte i kraft den 1. juli  

 2002, jf. bekendtgørelse nr. 454 af 14. juni 2002.
