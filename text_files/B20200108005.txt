 Bekendtgørelse om ændring af bekendtgørelse om energi- og miljøkrav til taxier m.v.
§ 1 I bekendtgørelse nr. 1509 af 13. december 2018 om energi- og miljøkrav til taxier m.v., som ændret ved bekendtgørelse nr. 715 af 9. juli 2019, foretages følgende ændringer:
 1. § 4, stk. 2, affattes således:
 »Stk. 2. For biler, som registreres i Køretøjsregistret til anvendelsesformerne, som nævnt i § 1, stk. 1 og 2, første gang den 11. juli 2019 og senest den 31. december 2020, gælder følgende krav til energiklasser, jf. dog § 6:
 1) Almindelig bil skal være i energiklasse A+ eller bedre, dog skal limousiner i kategorien almindelig bil være i energiklasse A eller bedre.
 2) Storvogn I skal være i energiklasse A eller bedre, dog skal limousiner i kategorien storvogn I være i energiklasse C eller bedre.
3) Storvogn II skal være i energiklasse C eller bedre, dog skal limousiner i kategorien storvogn II være i energiklasse D eller bedre.« 2. § 4, stk. 3, affattes således:
 »Stk. 3. For biler, som registreres i Køretøjsregistret til anvendelsesformerne, som nævnt i § 1, stk. 1 og 2, første gang den 1. januar 2021 eller senere, gælder følgende krav til energiklasser, jf. dog § 6:
 1) Almindelig bil skal være i energiklasse A++ eller bedre, dog skal limousiner i kategorien almindelig bil være i energiklasse A eller bedre.
 2) Storvogn I skal være i energiklasse A+ eller bedre, dog skal limousiner i kategorien storvogn I være i energiklasse C eller bedre.
3) Storvogn II skal være i energiklasse B eller bedre, dog skal limousiner i kategorien storvogn II være i energiklasse D eller bedre.« § 2 Stk. 1. Bekendtgørelsen træder i kraft den 1. juli 2020.
 Stk. 2. Biler, for hvilke, der er indgået bindende leveringsaftale senest den 31. december 2020, kan registreres i Køretøjsregistret til og med den 1. juli 2021, såfremt bilerne opfylder energi- og miljøkravene i § 4, stk. 2, i bekendtgørelse nr. 1509 af 13. december 2018, som affattet ved denne bekendtgørelses § 1, nr. 1, og der foreligger dokumentation for, at der er indgået bindende leveringsaftale senest den 31. december 2020, samt at bilerne er bestilt med henblik på kørsel som nævnt i § 1, stk. 1 eller 2, i bekendtgørelse nr. 1509 af 13. december 2018.
