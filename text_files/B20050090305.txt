Bekendtgørelse  

 om valg af forældrerepræsentanter til skolebestyrelser i folkeskolen og om  

 vederlag til forældre- og elevrepræsentanter i skolebestyrelser i folkeskolen (Skolebestyrelsesbekendtgørelsen) I medfør af § 42, stk. 11, og § 43, stk. 1 og 3, i lov om  

 folkeskolen, jf. lovbekendtgørelse nr. 393 af 26. maj 2005, som ændret ved §  

 1  

 i lov nr. 592 af 24. juni 2005, fastsættes følgende:
Afsnit I Skolebestyrelsesvalg Kapitel 1 Generelt om valgene m.v.
 § 1.  

  

 Kommunalbestyrelser og regionsråd sørger for, at der vælges  

 forældrerepræsentanter til skolebestyrelser ved selvstændige kommunale  

 folkeskoler og ved regionale undervisningstilbud.
 Stk. 2.  

  

 Ansatte ved  

 skolen eller undervisningstilbuddet og eventuelt andre ansatte ved kommunen  

 eller regionen kan efter kommunalbestyrelsens eller regionsrådets nærmere  

 bestemmelse bistå ved forberedelse og afholdelse af valgene.
 Stk. 3.  

  

 Valgenes  

 omkostninger påhviler kommunen eller regionen.
§ 2.  

  

 Ordinære valg gennemføres efter, at der har været holdt kommunale og  

 regionale  

 valg, og de skal være afsluttet senest 31. marts det følgende år.
Eventuel  

 afstemning efter kapitel 7 afsluttes den anden torsdag i marts.
Stk. 2.  

  

 Ved skoler, der  

 oprettes i valgperioden, afholdes valg snarest muligt efter, at  

 skoleplaceringen  

 for de børn, der skal indskrives ved skolen, er endeligt fastlagt.
Ved  

 undervisningstilbud, der oprettes i valgperioden, afholdes valget efter  

 regionsrådets nærmere beslutning.
Kommunalbestyrelsen eller regionsrådet  

 fastsætter dagen for afslutning af eventuel afstemning efter kapitel 7.
§ 3.  

  

 Kommunalbestyrelsen eller regionsrådet kan for skoler eller  

 undervisningstilbud  

 omfattet af lovens § 42, stk. 11, godkende, at der afholdes forskudte valg 2  

 år  

 efter de ordinære valg.
Forskudte valg skal være afsluttet senest den 31.  

 marts  

 det år, valget afholdes.
Eventuel afstemning efter kapitel 7 afsluttes den  

 anden torsdag i marts.
Stk. 2.  

  

 Forskudte valg  

 omfatter ved skolebestyrelser med 5 forældrerepræsentanter 2 eller 3 pladser  

 i  

 bestyrelsen og ved skolebestyrelser med 7 forældrerepræsentanter 3 eller 4  

 pladser i bestyrelsen.
De øvrige pladser besættes ved de ordinære valg i  

 henhold til § 2.
 Stk. 3.  

  

 Kommunalbestyrelsen eller regionsrådet bestemmer antallet af pladser, der  

 skal  

 besættes ved forskudte valg.
§ 4.  

  

 Ved  

 skoler eller undervisningstilbud, der på afstemningstidspunktet er besluttet  

 nedlagt den 1. august i valgåret, holdes der ikke valg.
Den siddende  

 skolebestyrelse fungerer videre, indtil skolen eller undervisningstilbuddet  

 nedlægges.
 § 5.  

  

 Forældrerepræsentanternes, herunder stedfortrædernes, valgperiode er 4 år  

 regnet fra 1. april i det år, valget afholdes, jf. dog stk. 2, 3 og 4 samt §  

 4,  

 § 34, stk. 2, § 35, stk. 1, § 36 og § 39, stk. 4.
 Stk. 2.  

  

 Ved skoler eller  

 undervisningstilbud, der oprettes i valgperioden, er  

 forældrerepræsentanternes  

 valgperiode dog kun resten af valgperioden.
Stk. 3.  

  

 Når der første  

 gang holdes forskudte valg i medfør af § 3, afkortes valgperioden for  

 indehaverne  

 af de pladser, som skal besættes, til 2 år.
Skolebestyrelsen afgiver  

 indstilling til kommunalbestyrelsen eller regionsrådet om, hvilke  

 forældrerepræsentanter der fratræder.
Indstillingen afgøres ved lodtrækning,  

 hvis forældrerepræsentanterne ikke kan blive enige om anden måde at afgøre  

 spørgsmålet på.
 Stk. 4.  

  

 Hvis der ikke  

 længere skal være forskudte valg i medfør af § 3, afkortes valgperioden for  

 indehaverne af de pladser, der er besat ved det sidste forskudte valg, til 2  

 år.
Kapitel 2 Valgret og valgbarhed § 6.  

  

 Skolebestyrelsens forældrerepræsentanter vælges af og blandt de personer, der  

 på  

 valgets tidspunkt har forældremyndigheden over børn, der er indskrevet i  

 skolen, samt af og blandt de personer, som i henhold til § 7 tillægges  

 valgret  

 og valgbarhed.
 Stk. 2.  

  

 Valgret og  

 valgbarhed for forældrene forudsætter, at barnets skoleplacering er endeligt  

 fastlagt inden valget.
 Stk. 3.  

  

 Ved skoler, der  

 er besluttet nedlagt i valgåret, jf. § 4, er forældrene valgberettigede og  

 valgbare  

 ved valget på den skole, som barnet skal overflyttes til.
 Stk. 4.  

  

 Forældre til  

 børn, der med virkning fra 1. august i valgåret skal overføres til en skole  

 for  

 de ældre klassetrin, deltager kun i valget ved denne skole.
 Stk. 5.  

  

 Forældre til  

 børn, der midlertidigt undervises på en specialskole, herunder regionale  

 undervisningstilbud,  

 deltager i valget ved den skole, hvorfra henvisningen har fundet sted.
 § 7.  

  

 Der  

 tillægges følgende personer valgret og valgbarhed som forældrerepræsentanter,  

 hvis de fremsætter ønske herom over for skolens leder:
1)  

 	  

 Personer, der har  

 modtaget et barn, der er indskrevet i skolen eller ved et regionalt  

 undervisningstilbud,  

 i privat familiepleje eller formidlet døgnophold, forudsat, at personerne har  

 plejetilladelse eller godkendelse fra kommunalbestyrelsen.
Tilladelsen skal  

 være meddelt senest et år før valget.
Forældremyndighedens indehaver(e) kan  

 ikke samtidig deltage i valget.
2)  

 	  

 Den, der har indgået  

 ægteskab med indehaveren af forældremyndigheden over et barn, der er  

 indskrevet  

 i skolen, forudsat at forældremyndighedsindehaverens ægtefælle bor sammen med  

 forældremyndighedsindehaveren og barnet.
Det er endvidere en forudsætning, at  

 forældrene ikke har fælles forældremyndighed, og at  

 forældremyndighedsindehaveren giver sin tilslutning.
 3)  

 	  

 Faderen til et barn,  

 der er indskrevet i skolen, hvis faderskabet er fastslået, og faderen bor  

 sammen  

 med forældremyndighedens indehaver og barnet.
 4)  

 	  

 Den af de biologiske  

 forældre, som ikke har del i forældremyndigheden, og som ikke bor sammen med  

 forældremyndighedens indehaver, jf. nr. 3. Det er en forudsætning, at  

 forældremyndighedens indehaver giver sin tilslutning, og at der ikke er  

 meddelt  

 valgret til nogen anden i medfør af nr. 2.
 Stk. 2.  

  

 § 6, stk. 2-5,  

 gælder tilsvarende for personer, der tillægges valgret og valgbarhed efter  

 stk.  

 1.
 § 8.  

  

 Pligt til at lade sig opstille som forældrerepræsentant, til at modtage valg  

 og  

 til at varetage hvervet i valgperioden har personer, som har børn indskrevet  

 i  

 den pågældende kommunale skole eller det regionale undervisningstilbud, og  

 som  

 har bopæl i kommunen eller regionen.
Stk. 2.  

  

 Personer, der er  

 fyldt 60 år, har dog ikke pligt til at lade sig opstille.
Det samme gælder  

 personer, der har været medlem af et skolenævn eller en skolebestyrelse i 2  

 hele, sammenhængende valgperioder.
 § 9.  

  

 Personer, der er ansat ved den pågældende skole eller regionale  

 undervisningstilbud, kan ikke vælges til eller være forældrerepræsentanter i  

 skolebestyrelsen.
Kapitel 3 Valgbestyrelsen § 10.  

  

 Kommunalbestyrelsen eller regionsrådet udpeger en valgbestyrelse for hver  

 skole  

 eller regionalt undervisningstilbud.
Stk. 2.  

  

 Valgbestyrelsen  

 består af skolens leder, formanden for den afgående skolebestyrelse og et  

 medlem udpeget af kommunalbestyrelsen eller regionsrådet med sidstnævnte som  

 formand.
Ved nye skoler eller undervisningstilbud, jf. § 2, stk. 2, udpeger  

 kommunalbestyrelsen i stedet for formanden for den afgående skolebestyrelse  

 en  

 repræsentant blandt forældrene til de børn, der er indskrevet ved skolen  

 eller  

 undervisningstilbuddet.
 Stk. 3.  

  

 Valgbestyrelsen  

 sørger for, at der senest 3 måneder før afslutningen af perioden for en  

 eventuel afstemning, jf. § 24, stk. 1, gives hjemmene skriftlig meddelelse på  

 den sædvanligt benyttede måde om de i § 11 nævnte forhold.
 § 11.  

  

 Kommunalbestyrelsen eller regionsrådet bekendtgør på den sædvanligt benyttede  

 måde før afholdelse af valg af forældrerepræsentanter til skolebestyrelser:
 1)  

 	  

 Hvornår indehavere af  

 forældremyndigheden ved henvendelse til skolen eller undervisningstilbuddet  

 har  

 mulighed for at sikre sig, at de er opført på valglisten, jf. § 13, stk. 1.
 2)  

 	  

 Hvornår  

 interesserede, jf. § 7, kan rette henvendelse til skolen eller  

 undervisningstilbuddet om optagelse på valglisten, jf. § 13, stk. 1.
 3)  

 	  

 Tidspunktet for  

 afholdelse af valgmødet til skolebestyrelsen, jf. § 14.
 4)  

 	  

 Hvor en  

 kandidatopstilling skal indleveres og fristen for indlevering heraf, hvis  

 kandidaten ønsker at beskrive holdninger og synspunkter vedrørende  

 skolebestyrelsens arbejde i det materiale, valgbestyrelsen før valgmødet  

 udsender til hjemmene, jf. § 15.
 5)  

 	  

 Perioden for en  

 eventuel afstemning, jf. kapitel 7.
Kapitel 4 Valglisten § 12.  

  

 Skolens leder sørger for, at der udarbejdes en liste over personer, der er  

 valgberettigede, jf. § 6, eller har fået tillagt valgret og valgbarhed efter  

 §  

 7. Valglisten skal være udarbejdet senest 3 uger før valgmødet, jf. § 14.
 Stk. 2.  

  

 Valglisten skal  

 indeholde oplysning om vælgerens navn og andre oplysninger, der er nødvendige  

 for at kunne identificere vælgeren, samt en afkrydsningsrubrik.
§ 13.  

  

 Der skal inden valgmødet gives indehavere af forældremyndigheden mulighed for  

 ved henvendelse til skolen eller undervisningstilbuddet at sikre sig, at de  

 er  

 opført på valglisten.
Tilsvarende skal personer, der ønsker valgret og  

 valgbarhed efter § 7 have mulighed for at blive optaget på valglisten inden  

 valgmødet.
 Stk. 2.  

  

 Valgbestyrelsen  

 træffer afgørelse snarest muligt, om vedkommende har ret til at blive optaget  

 på valglisten.
 Stk. 3.  

  

 Valgbestyrelsen  

 kan fastsætte en frist for henvendelse til skolen angående optagelse på  

 valglisten efter stk. 1. Fremsættes der ønske om optagelse på valglisten  

 efter  

 udløbet af fristen, tager valgbestyrelsen stilling til, om det vil være  

 praktisk muligt at imødekomme ønsket.
 Stk. 4.  

  

 Valgbestyrelsen  

 kan forlange dokumentation for, at betingelserne for at blive optaget på  

 valglisten er opfyldt.
Kapitel 5 Valgmødet og kandidatopstilling § 14.  

  

 Valgbestyrelsen indkalder de valgberettigede ved skolen eller  

 undervisningstilbuddet til et møde, hvor valgbestyrelsen giver vælgerne en  

 orientering om de regler, der gælder for valget.
Valgmødet holdes senest 5  

 uger  

 før fristen for afleveringen af stemmer ved en eventuel afstemning, jf. § 25,  

 stk. 1.
 Stk. 2.  

  

 Efter  

 orienteringen gives der de fremmødte vælgere mulighed for at drøfte  

 kandidatopstillingerne og indlevere yderligere kandidatopstillinger, jf. §  

 16,  

 stk. 1.
 Stk. 3.  

  

 På valgmødet har  

 alle kandidater adgang til at beskrive deres holdninger og synspunkter  

 vedrørende skolebestyrelsens arbejde.
 § 15.  

  

 Senest 1 uge før valgmødet udsender valgbestyrelsen på den sædvanligt  

 benyttede  

 måde til hjemmene skriftlig meddelelse om valgmødet og eventuelt et  

 materiale, jf.  

 § 16, stk. 2.
 Stk. 2.  

  

 Senest 1 uge før  

 valgmødet sørger valgbestyrelsen for, at den skriftlige meddelelse om  

 valgmødet  

 offentliggøres på skolens eller undervisningstilbuddets hjemmeside på  

 internettet eller en fælles hjemmeside for kommunens skoler eller regionens  

 undervisningstilbud.
§ 16.  

  

 Kandidatopstilling sker ved henvendelse til skolens leder før valgmødet, på  

 valgmødet eller senest den 10. dag efter valgmødet.
Anmeldelse af en  

 kandidatopstilling før valgmødet er ikke betinget af, at der er stillere, jf.  

 §  

 17, stk. 1, og § 18, stk. 2.
 Stk. 2.  

  

 Kandidater, der  

 opstilles inden en af valgbestyrelsen fastsat frist før valgmødet, skal have  

 mulighed for at beskrive deres holdninger og synspunkter vedrørende  

 skolebestyrelsens arbejde i det materiale, valgbestyrelsen udsender til  

 hjemmene før valgmødet, jf. § 15. Valgbestyrelsen fastsætter tidsfristen for  

 kandidaternes aflevering af beskrivelse af holdninger og synspunkter til  

 skolebestyrelsens  

 arbejde og kan fastsætte grænser for omfanget heraf.
 Stk. 3.  

  

 Valgbestyrelsen  

 kan med kandidatens samtykke offentliggøre det i stk. 2 nævnte materiale på  

 internettet sammen med den skriftlige meddelelse om valgmødet, jf. § 15, stk.  

 2.
 § 17.  

  

 En  

 kandidatopstilling skal senest den 10. dag efter valgmødet underskrives af  

 mindst  

 4 stillere ved valg til skolebestyrelser med 7 forældrerepræsentanter og  

 mindst  

 3 stillere ved valg til skolebestyrelser med 5 forældrerepræsentanter.
 Stk. 2.  

  

 Et  

 skolebestyrelsesmedlem eller en kandidat kan ikke være stiller for sig selv  

 eller en anden kandidat.
 § 18.  

  

 Ved skoler med en specialklasserække skal der opstilles mindst 2  

 repræsentanter  

 for forældrene til de pågældende børn.
Stk. 2.  

  

 Opstilles der  

 ikke forældrerepræsentanter, der selv har børn i specialklasserækken, kan der  

 opstilles andre forældre til børn indskrevet i skolen til at repræsentere  

 forældregruppen.
Sådanne repræsentanter skal mindst have 4 stillere, der har  

 børn i specialklasserækken.
 Stk. 3.  

  

 Kravet efter  

 stk. 1 vedrører skoler, der har en eller flere sammenhængende  

 specialklasserækker  

 for alle de klassetrin, som i øvrigt undervises i den pågældende skole.  

 Kommunalbestyrelsen kan efter indstilling fra den pågældende skolebestyrelse  

 træffe beslutning om særlig repræsentation af denne forældregruppe, selv om  

 specialklasserækken omfatter færre klassetrin end skolen i øvrigt.
 § 19.  

  

 Valgbestyrelsen sikrer, at vedkommende underrettes om opstillingen snarest  

 muligt efter den har modtaget opstillingen, jf. § 16, stk. 1, hvis kandidaten  

 ikke selv har underskrevet denne.
 Stk. 2.  

  

 Ønsker en kandidat  

 ikke opstilling, skal vedkommende tilkendegive dette senest den 10. dag efter  

 underretningen, jf. stk. 1. Valgbestyrelsen underretter stillerne herom.  

 Tilbagetrækningen kan ikke ske, hvis mindstetallet af stillere, jf. § 17,  

 stk.  

 1, og § 18, stk. 2, fastholder kandidatens opstilling, jf. dog stk. 3 og § 8,  

 stk. 2.
 Stk. 3.  

  

 Kommunalbestyrelsen eller regionsrådet skal efter anmodning meddele  

 fritagelse,  

 hvis den opstillede kandidat på grund af sin helbredstilstand, varetagelse af  

 andet offentligt hverv, forretninger eller lignende har rimelig grund til at  

 ønske  

 sig fritaget for opstillingen.
 § 20.  

  

 Hvis valgbestyrelsen ikke umiddelbart kan godkende en kandidatopstilling som  

 gyldig, fastsætter valgbestyrelsen en rimelig frist for afhjælpning af  

 eventuelle mangler ved opstillingen.
Kapitel 6 Fredsvalg § 21.  

  

 Senest 2 uger efter valgmødet kan der mellem kandidaterne aftales en  

 opstillingsrækkefølge med henblik på fredsvalg, hvis:
 1)  

 	  

 Alle kandidater, der  

 har det krævede antal stillere, jf. § 17, stk. 1, og § 18, stk. 2, er enige i  

 aftalen og skriftligt meddeler valgbestyrelsen dette.
 2)  

 	  

 Valgbestyrelsen kan  

 godkende kandidatopstillingerne.
 3)  

 	  

 Ingen af kandidaterne  

 har tilkendegivet et ønske om fritagelse for opstilling, jf. § 19, stk. 2,  

 eller  

 kommunalbestyrelsen eller regionsrådet har taget stilling til eventuelle  

 ønsker  

 om fritagelse for opstilling, jf. § 19, stk. 3.
 § 22.  

  

 Valgbestyrelsen kan udsætte den i § 21 nævnte frist, hvis den har fastsat en  

 frist for afhjælpning af eventuelle mangler ved en opstilling, jf. § 20.
 § 23.  

  

 Ved fredsvalg til skolebestyrelser med 5 forældrerepræsentanter betragtes de  

 5  

 øverste i opstillingsrækkefølgen som valgte, mens resten betragtes som  

 stedfortrædere i den rækkefølge, hvori de er opstillet.
Stk. 2.  

  

 Ved fredsvalg  

 til skolebestyrelser med 7 forældrerepræsentanter betragtes de 7 øverste i  

 opstillingsrækkefølgen som valgte, mens resten betragtes som stedfortrædere i  

 den rækkefølge, hvori de er opstillet.
På skoler, hvor der skal udpeges en  

 specialklasserepræsentant, jf. § 18, skal det 7. mandat altid tilfalde den  

 repræsentant for forældregruppen, der står øverst i opstillingsrækkefølgen,  

 hvis rækkefølgen ikke giver mandat til en specialklasserepræsentant.
Ikke  

 valgte specialklasserepræsentanter betragtes tilsvarende som stedfortrædere  

 for  

 den valgte repræsentant for forældregruppen.
Stk. 3.  

  

 Ved fredsvalg  

 til skolebestyrelser med forskudte valg betragtes de øverste i  

 opstillingsrækkefølgen  

 svarende til det antal pladser, der er på valg, jf. § 3, stk. 2, som valgte,  

 mens resten betragtes som stedfortrædere i den rækkefølge, hvori de er  

 opstillet.
På skoler, hvor der skal udpeges en specialklasserepræsentant, jf.  

 §  

 18, og det mandat er på valg, skal det sidste mandat altid tilfalde den  

 repræsentant for forældregruppen, der står øverst i opstillingsrækkefølgen,  

 hvis rækkefølgen ikke giver mandat til en specialklasserepræsentant.
Ikke  

 valgte specialklasserepræsentanter betragtes tilsvarende som stedfortrædere  

 for  

 den valgte repræsentant for forældregruppen.
Stk. 4.  

  

 Valgbestyrelsen  

 underretter de valgte og stedfortræderne om valget.
Resultatet meddeles til  

 kommunalbestyrelsen eller regionsrådet, der bekendtgør resultatet på den  

 sædvanligt benyttede måde.
Kapitel 7 Afstemning § 24.  

  

 Er  

 betingelserne for fredsvalg, jf. §§ 21-22, ikke opfyldt, holdes der  

 afstemning.  

 Hjemmene orienteres om afstemningen, jf. § 25, stk. 2, mindst 10 dage før  

 fristen for aflevering af stemmer, jf. § 25, stk. 1.
 Stk. 2.  

  

 Afstemningen  

 sker ved, at hjemmene mindst 10 dage før fristen for aflevering får adgang  

 til  

 stemmemateriale, der kan sendes til eller afleveres på skolen eller  

 undervisningstilbuddet, jf. § 25, stk. 1.
 Stk. 3.  

  

 Kommunalbestyrelsen eller regionsrådet kan beslutte, at stemmeafgivning kan  

 ske  

 ved elektronisk afstemning via internettet, jf. § 29, i stedet for ved brug  

 af  

 det i stk. 2 nævnte stemmemateriale.
 § 25.  

  

 Kommunalbestyrelsen og regionsrådet bekendtgør på den sædvanligt benyttede  

 måde  

 fristen for aflevering på skolen eller undervisningstilbuddet af stemmer, jf.  

 §  

 2, § 3, stk. 1, § 35, stk. 1, § 36, § 39, stk. 3, og § 40, stk. 3.  

 Kommunalbestyrelsen og regionsrådet fastsætter det tidspunkt på dagen, hvor  

 stemmesedler skal være modtaget.
Stk. 2.  

  

 Valgbestyrelsen  

 sørger for, at der gives hjemmene skriftlig orientering om valget.  

 Kandidaterne  

 skal have mulighed for at beskrive deres holdninger og synspunkter vedrørende  

 skolebestyrelsens arbejde i det materiale, valgbestyrelsen udsender til  

 hjemmene.
Valgbestyrelsen fastsætter tidsfristen for kandidaternes aflevering  

 af beskrivelse af holdninger og synspunkter til skolebestyrelsens arbejde og  

 kan fastsætte grænser for omfanget heraf.
 Stk. 3.  

  

 Valgbestyrelsen  

 kan på skolens eller undervisningstilbudets hjemmeside offentliggøre det i  

 stk.  

 2 nævnte materiale med kandidaternes beskrivelse af holdninger og synspunkter  

 til skolebestyrelsens arbejde med deres samtykke.
§ 26.  

  

 Det nødvendige stemmemateriale i form af stemmeseddel med tilhørende  

 konvolut,  

 yderkuvert og stemmevejledning tilvejebringes ved valgbestyrelsens  

 foranstaltning.
Stemmesedlen udarbejdes på grundlag af de indgivne og  

 godkendte  

 kandidatopstillinger.
Stk. 2.  

  

 Ved  

 skolebestyrelser med 5 forældrerepræsentanter stemmes på 3 forskellige  

 kandidater.
Ved skolebestyrelser med 7 forældrerepræsentanter stemmes på 4  

 forskellige kandidater.
Stemmesedlen skal kommes i den tilhørende konvolut,  

 der  

 skal være umærket.
Konvolutten med stemmesedlen kommes i yderkuverten, der  

 påføres vælgerens navn.
 Stk. 3.  

  

 Yderkuverten  

 sendes eller afleveres til skolen eller undervisningstilbuddet inden fristen  

 nævnt i § 25, stk. 1. Yderkuverter, der modtages af skolen eller  

 undervisningstilbuddet efter fristen nævnt i § 25, stk. 1, påføres  

 modtagelsestidspunktet, men åbnes ikke og lades ude af betragtning ved  

 optællingen.
§ 27.  

  

 Valgbestyrelsen eller den, der er bemyndiget hertil, åbner de modtagne  

 yderkuverter og undersøger i hvert enkelt tilfælde, om afsenderen er opført  

 på  

 valglisten.
I bekræftende fald afkrydses vælgerens navn på valglisten.
 Stk. 2.  

  

 Hvis konvolutten  

 med stemmesedlen er umærket, opbevares konvolutten uåbnet, til optællingen  

 begynder, jf. § 30.
Stk. 3.  

  

 Hvis konvolutten  

 med stemmesedlen er mærket, afgør valgbestyrelsen, inden optællingen  

 begynder,  

 om den er mærket på en måde, så vælgeren kan identificeres.
Hvis vælgeren kan  

 identificeres, åbnes konvolutten ikke, og den lades ude af betragtning ved  

 optællingen.
Kan vælgeren ikke identificeres, opbevares konvolutten uåbnet,  

 til  

 optællingen begynder, jf. § 30.
§ 28.  

  

 Alt stemmemateriale, skolen eller undervisningstilbudet modtager, opbevares,  

 indtil fristen for klager over valget er udløbet.
Herefter kan det makuleres  

 efter kommunalbestyrelsens eller regionsrådets nærmere beslutning.
 § 29.  

  

 Stemmeafgivning kan yderligere ske ved elektronisk afstemning via internettet  

 under forudsætning af:
 1)  

 	  

 Reglerne i §§ 25-28  

 finder tilsvarende anvendelse med de ændringer, der følger af, at  

 afstemningen  

 sker elektronisk.
 2)  

 	  

 Det er  

 kommunalbestyrelsens eller regionsrådets ansvar, at afstemningen  

 tilrettelægges  

 i overensstemmelse med lov om behandling af personoplysninger.
Kapitel 8 Opgørelse af valget § 30.  

  

 Stemmeoptællingen foretages af valgbestyrelsen straks efter udløbet af  

 fristen  

 nævnt i § 25, stk. 1, og under overværelse af eventuelle tilstedeværende  

 vælgere.
§ 31.  

  

 Kandidaterne placeres i rækkefølge efter størrelse af deres stemmetal.
I  

 tilfælde  

 af stemmelighed afgøres placeringen i rækkefølgen ved lodtrækning.
 Stk. 2.  

  

 Ved  

 skolebestyrelser med 5 forældrerepræsentanter betragtes de 5 øverste i  

 rækkefølgen som valgte, mens resten betragtes som stedfortrædere i rækkefølge  

 efter størrelse af deres stemmetal.
Stk. 3.  

  

 Ved  

 skolebestyrelser med 7 forældrerepræsentanter betragtes de 7 øverste i  

 stemmerækkefølgen som valgte, mens resten betragtes som stedfortrædere i  

 rækkefølge efter størrelse af deres stemmetal.
På skoler, hvor der skal  

 udpeges  

 en specialklasserepræsentant, jf. § 18, skal det 7. mandat dog altid tilfalde  

 den repræsentant for forældregruppen, der står øverst i rækkefølgen, hvis  

 rækkefølgen  

 ikke giver mandat til en specialklasserepræsentant.
Ikke valgte  

 specialklasserepræsentanter betragtes tilsvarende som stedfortrædere for den  

 valgte repræsentant for forældregruppen.
Stk. 4.  

  

 Ved  

 skolebestyrelser med forskudte valg betragtes de øverste i  

 opstillingsrækkefølgen svarende til det antal pladser, der er på valg, jf. §  

 3,  

 stk. 2, som valgte, mens resten betragtes som stedfortrædere i den  

 rækkefølge,  

 hvori de er opstillet.
På skoler, hvor der skal udpeges en  

 specialklasserepræsentant,  

 jf. § 18, og det mandat er på valg, skal det sidste mandat altid tilfalde den  

 repræsentant for forældregruppen, der står øverst i opstillingsrækkefølgen,  

 hvis rækkefølgen ikke giver mandat til en specialklasserepræsentant.
Ikke  

 valgte specialklasserepræsentanter betragtes tilsvarende som stedfortrædere  

 for  

 den valgte repræsentant for forældregruppen.
§ 32.  

  

 Valgbestyrelsen underretter de valgte repræsentanter og stedfortrædere om  

 valget.
Afstemningens resultat meddeles til kommunalbestyrelsen eller  

 regionsrådet, der bekendtgør resultatet på den sædvanligt benyttede måde.
Kapitel 9 De nye skolebestyrelsers tiltræden § 33.  

  

 Når valgene er afsluttet, indkalder skolens leder den nye skolebestyrelse til  

 konstituerende møde, herunder valg af formand.
Stk. 2.  

  

 Indtil der er  

 valgt en formand, ledes det konstituerende møde af den forældrerepræsentant,  

 der længst har været medlem af skolebestyrelsen eller skolenævnet.
Står flere  

 i  

 så henseende lige, går den ældre forud for den yngre.
Hvis ingen af  

 forældrerepræsentanterne har været medlem af skolebestyrelsen eller  

 skolenævnet  

 tidligere, ledes mødet af den ældste af forældrerepræsentanterne.
 § 34.  

  

 De  

 nye skolebestyrelser tiltræder hvervet den 1. april efter afslutningen af  

 skolebestyrelsesvalgene, og de hidtidige forældrerepræsentanter fratræder  

 hvervet den 31. marts ved udløbet af valgperioden, jf. § 4, jf. dog stk. 2.
Stk. 2.  

  

 I tilfælde, hvor  

 valget som følge af omvalg ikke er afsluttet på tiltrædelsestidspunktet,  

 tiltræder  

 de nye skolebestyrelser snarest muligt.
Kommunalbestyrelsen fastsætter det  

 nærmere tidspunkt.
De hidtidige repræsentanters hverv ophører tilsvarende  

 dagen  

 før de nye forældrerepræsentanters tiltræden.
Kapitel 10 Ændringer i valgperiodens løb § 35.  

  

 Kommunalbestyrelsen eller regionsrådet kan bestemme, at der skal foretages  

 nyvalg til skolebestyrelsen ved den skole, der modtager alle eller en  

 væsentlig  

 del af eleverne fra en nedlagt skole, jf. lovens § 42, stk. 9.  

 Kommunalbestyrelsen fastsætter dagen for afslutning af eventuel afstemning  

 efter kapitel 7.
 Stk. 2.  

  

 I de tilfælde,  

 hvor 2 skoler sammenlægges, kan kommunalbestyrelsen beslutte, at alle  

 skolebestyrelsesmedlemmerne  

 fungerer sammen indtil udløbet af de enkelte medlemmers valgperiode, jf.  

 lovens  

 § 42, stk. 10.
 Stk. 3.  

  

 Stk. 1 og 2  

 gælder tilsvarende for regionale undervisningstilbud, jf. lovens §  

 47 a, stk. 3.
§ 36.  

  

 Hvis kommunalbestyrelsen træffer beslutning om fælles ledelse for flere  

 folkeskoler og oprettelse af en fælles skolebestyrelse afholdes nyvalg, jf.  

 bekendtgørelse om fælles ledelse for flere folkeskoler.
Kommunalbestyrelsen  

 fastsætter dagen for afslutning af eventuel afstemning efter kapitel 7.
 Stk. 2.  

  

 Hvis  

 kommunalbestyrelsen godkender, at en folkeskole med eventuel  

 skolefritidsordning og et kommunalt dagtilbud skal have fælles leder og  

 fælles  

 bestyrelse, afholdes nyvalg, jf. bekendtgørelse om fælles ledelse for  

 folkeskoler og kommunale dagtilbud i landdistrikter m.v. (Samdrevne  

 institutioner). Kommunalbestyrelsen fastsætter dagen for afslutning af  

 eventuel  

 afstemning efter kapitel 7.
 § 37.  

  

 Kommunalbestyrelsen eller regionsrådet træffer efter anmodning beslutning om  

 fritagelse for hvervet som forældrerepræsentant i en skolebestyrelse, såfremt  

 vedkommende på grund af sin helbredstilstand, varetagelse af andet offentligt  

 hverv, forretninger eller lignende har rimelig grund til at ønske sig  

 fritaget  

 for hvervet.
 Stk. 2.  

  

 En  

 forældrerepræsentant kan forlange at blive fritaget for medlemskab af  

 skolebestyrelsen, hvis barnet udskrives af den pågældende skole, jf. lovens §  

 43, stk. 2.
 § 38.  

  

 En  

 forældrerepræsentant mister sin valgbarhed, når barnet optages i en af de  

 skoler, der er nævnt i lovens § 33, stk. 2, jf. lovens § 43, stk. 2. I de  

 nævnte tilfælde skal forældrerepræsentanten udtræde af skolebestyrelsen.
 § 39.  

  

 Hvis et medlem udtræder af skolebestyrelsen eller dør, indtræder  

 stedfortræderen, jf. § 23, stk. 1-3, eller § 31, stk. 2-4, og stk. 2.
 Stk. 2.  

  

 Ved skoler med  

 forskudte valg, jf. § 3, hvor der ikke er flere stedfortrædere fra det valg,  

 hvor den pågældende plads i skolebestyrelsen var på valg, indtræder den  

 første  

 stedfortræder fra det efterfølgende valg for resten af valgperioden, jf. § 5.
 Stk. 3.  

  

 Er der ved  

 ledighed ingen stedfortrædere for skolebestyrelsens forældrerepræsentanter,  

 holdes  

 der snarest muligt suppleringsvalg efter reglerne i denne bekendtgørelse med  

 henblik på besættelse af den ledige plads i skolebestyrelse for resten af  

 valgperioden, jf. § 5, stk. 1, og eventuel valg af yderligere stedfortrædere.  

 Kommunalbestyrelsen eller regionsrådet fastsætter dagen for afslutning af  

 eventuel afstemning efter kapitel 7.
 Stk. 4.  

  

 Et  

 skolebestyrelsesmedlem, der er valgt efter stk. 3 eller indtrådt i  

 skolebestyrelsen  

 efter stk. 1, sidder i resten af den valgperiode, som det medlem, vedkommende  

 er indtrådt i stedet for, var valgt til, jf. § 5.
Kapitel 11 Øvrige bestemmelser ved skolebestyrelsesvalg § 40.  

  

 Tvivlsspørgsmål vedrørende fremgangsmåden ved valget afgøres af  

 kommunalbestyrelsen eller regionsrådet.
 Stk. 2.  

  

 Klager over valg  

 af forældrerepræsentanter til skolebestyrelser, herunder om afslag på  

 optagelse  

 på valglisten, må inden 10 dage efter valgets endelige opgørelse indgives  

 skriftligt til kommunalbestyrelsen eller regionsrådet, der efter at have  

 indhentet valgbestyrelsens erklæring snarest muligt træffer afgørelse.
 Stk. 3.  

  

 Ved omvalg kan  

 kun de personer, der havde valgret ved det almindelige valg, deltage.  

 Kommunalbestyrelsen eller regionsrådet fastsætter dagen for afslutning af  

 eventuel afstemning efter kapitel 7. Omvalg holdes i øvrigt efter samme  

 regler  

 som nævnt i kapitel 7 og 8.
 § 41.  

  

 Undervisningsministeriet kan i særlige tilfælde fravige bekendtgørelsens  

 bestemmelser om skolebestyrelsesvalg.
Afsnit II Vederlag til skolebestyrelsesmedlemmer Kapitel 12 Fast vederlag eller diæter til forældre- og  

 elevrepræsentanter og deres stedfortrædere § 42.  

  

 Kommunalbestyrelsen eller regionsrådet kan beslutte at yde forældre- og  

 elevrepræsentanterne fast vederlag for deltagelse i skolebestyrelsens møder.  

 Vederlaget udgør til forældrerepræsentanterne 3.000 kr. årligt og til  

 elevrepræsentanterne 1.000 kr. årligt.
Vederlaget ophører med udgangen af den  

 måned, hvori medlemmet fratræder hvervet eller i en uafbrudt periode på 6  

 måneder  

 har været forhindret i at varetage hvervet.
Stk. 2.  

  

 Kommunalbestyrelsen  

 eller regionsrådet kan beslutte at yde forældre- og elevrepræsentanter diæter  

 i  

 forbindelse med deltagelse i skolebestyrelsens møder.
Diæter udgør pr. dag  

 320  

 kr. til forældrerepræsentanter og 100 kr. til elevrepræsentanter.
For dage,  

 hvor hvervet beslaglægger mere end 4 timer, ydes henholdsvis 640 kr. og 200  

 kr.
Stk. 3.  

  

 Til  

 stedfortrædere ydes fast vederlag eller diæter efter samme regler som til  

 medlemmer.
Fast vederlag ydes dog kun forholdsmæssigt for den periode, hvor  

 den  

 pågældende deltager i møderne.
For deltagelse i enkelte møder ydes alene  

 diæter.
Stk. 4.  

  

 Der kan ikke  

 samtidigt ydes fast vederlag og diæter.
Kommunalbestyrelsen eller  

 regionsrådet  

 kan dog vælge at yde elevrepræsentanterne diæter, selvom der ydes fast  

 vederlag  

 til forældrerepræsentanterne.
 Stk. 5.  

  

 Hvis  

 kommunalbestyrelsen eller regionsrådet har besluttet at yde fast vederlag  

 eller  

 diæter for deltagelse i skolebestyrelsens møder, ydes tillige diæter i  

 henhold  

 til stk. 2 og 3, i forbindelse med forældre- og elevrepræsentanters  

 deltagelse  

 i andre møder og kurser, som af kommunalbestyrelsen eller regionsrådet anses  

 for at have betydning for hvervets varetagelse, samt  

 skolebestyrelsesformandens  

 deltagelse i valgbestyrelsen til skolebestyrelsesvalg.
Kapitel 13 Godtgørelse for dokumenterede merudgifter § 43.  

  

 Kommunalbestyrelsen eller regionsrådet kan beslutte at yde  

 forældrerepræsentanter og deres stedfortrædere erstatning for dokumenteret  

 tabt  

 arbejdsfortjeneste og udgiftsgodtgørelse i forbindelse med møder i  

 skolebestyrelsen.
En beslutning herom omfatter følgende ydelser:
1)  

 	  

 erstatning for  

 dokumenteret tabt arbejdsfortjeneste, jf. bestemmelserne herom i §  

 16 a  

 i lov om kommunernes styrelse, 2)  

 	  

 befordringsgodtgørelse, 3)  

 	  

 godtgørelse for  

 fravær fra hjemstedet, 4)  

 	  

 godtgørelse af  

 dokumenterede nødvendige udgifter, der er forbundet med fysisk handicap, 5)  

 	  

 godtgørelse af  

 dokumenterede nødvendige udgifter til børnepasning og 6)  

 	  

 godtgørelse af  

 dokumenterede nødvendige udgifter forbundet med pasning af syge nære  

 pårørende.
 § 44.  

  

 Hvis  

 kommunalbestyrelsen eller regionsrådet har besluttet at yde erstatning for  

 dokumenterede udgifter efter § 43 til forældrerepræsentanter og deres  

 stedfortrædere, skal der til elevrepræsentanter og deres stedfortrædere ydes  

 udgiftsgodtgørelse efter § 43, nr. 2, 3 og 4, i forbindelse med deltagelse i  

 skolebestyrelsens møder.
 Stk. 2.  

  

 Hvis  

 kommunalbestyrelsen eller regionsrådet har besluttet at yde erstatning for  

 dokumenteret tabt arbejdsfortjeneste og udgiftsgodtgørelse for deltagelse i  

 skolebestyrelsens møder, gælder denne beslutning tillige forældre- og  

 elevrepræsentanters deltagelse i andre møder og kurser, som af  

 kommunalbestyrelsen eller regionsrådet anses for at have betydning for  

 hvervets  

 varetagelse.
 § 45.  

  

 Kommunalbestyrelsen  

 eller regionsrådet kan beslutte, at der kun ydes diæter og erstatning for  

 dokumenterede merudgifter inden for en nærmere angivet grænse, dvs. et  

 bestemt  

 antal møder eller en beløbsgrænse.
 Stk. 2.  

  

 Kommunalbestyrelsens  

 eller regionsrådets kompetence til at træffe beslutning om ydelse af vederlag  

 m.v.  

 kan ikke delegeres til et af kommunalbestyrelsen eller regionsrådet nedsat  

 udvalg eller til forvaltningen.
Afsnit III Ikrafttrædelses- og overgangsbestemmelser m.v.
Kapitel 14 Overgangsbestemmelser m.v.
 § 46.  

  

 For de amtskommunale folkeskoler finder reglerne i denne bekendtgørelse om  

 regionsrådenes undervisningstilbud tilsvarende anvendelse indtil 31. december  

 2006.
 § 47.  

  

 For de landsdelsdækkende undervisningstilbud i Københavns Kommune, der er  

 omfattet af kapitel  

 7 a  

 i loven, finder reglerne i denne bekendtgørelse om regionsrådenes  

 undervisningstilbud tilsvarende anvendelse efter 31. december 2006.
Kapitel 15 Ikrafttrædelsesbestemmelser § 48.  

  

 Bekendtgørelsen træder i kraft den 15. oktober 2005 og har virkning for  

 skolebestyrelsesvalg, der holdes med henblik på valg af medlemmer med  

 funktion  

 fra 1. april 2006 eller senere.
 Stk. 2.  

  

 Følgende  

 bekendtgørelser ophæves:
 1)  

 	  

 Bekendtgørelse nr.  

 784 af 10. oktober 1997 om valg af forældrerepræsentanter til  

 skolebestyrelser  

 i folkeskolen.
 2)  

 	  

 Bekendtgørelse nr.  

 621 af 14. juli 1997 om vederlæggelse af skolebestyrelsesmedlemmer.
