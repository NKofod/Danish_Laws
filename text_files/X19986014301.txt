Definition af en gren af en virksomhed LR af 18. august 1998, 99/98-4314-00050.
Et selskab havde anmodet om tilladelse til at tilføre en gren af  

 sin virksomhed til et nystiftet selskab i henhold til fusionsskattelovens  

 regler om skattefri tilførsel af aktiver.
Aktiviteten i den  

 pågældende gren var finansiel leasing.
I forbindelse med  

 tilførslen blev der foretaget en modregning i tilgodehavender  

 vedrørende finansiel leasing med henblik på at etablere en  

 hensættelse til imødegåelse af tab på  

 leasingkontrakterne.
Hensættelsen skulle ved tilførslen forblive  

 i det indskydende selskab.
Til gengæld fik det modtagende selskab  

 regresret mod det indskydende selskab for eventuelle tab på  

 leasingkontrakterne.
Ligningsrådet gav tilladelse til tilførsel  

 af aktiver med vilkår om at hensættelsen tillige  

 overførtes til det modtagende selskab og at der ikke etableredes en  

 regresret mod det indskydende selskab for så vidt angik de  

 leasingkontrakter der var indgået indtil  

 tilførselstidspunktet.
Reference FUL § 15 c LV 1997 S.D.3 Et selskab A A/S anmodede Ligningsrådet om tilladelse til skattefri  

 tilførsel af aktiver, jfr. fusionsskattelovens § 15 c.
Selskabets  

 hovedaktivitet var handel med og udlejning af kontormaskiner samt servicering  

 af disse.
Tilførslen skulle alene omfatte selskabets leasingaktivitet,  

 hvorfor tilførslen alene angik en gren af en virksomhed.
Af den indsendte regnskabsopstilling med noter fremgik, at der i  

 tilgodehavender vedrørende finansiel leasing inden tilførslen  

  var modregnet hensættelse til imødegåelse af tab på  

 leasingkontrakter.
Hensættelsen skulle forblive i det indskydende  

 selskab, idet det modtagende selskab til gengæld fik regresret overfor  

 det indskydende selskab for eventuelle tab på de tilførte  

 leasingkontrakter.
Om stiftelsen af regresrettigheden var det oplyst, at det var almindelig  

 praksis ved anvendelse af eksterne leasingselskaber, at det var  

 leverandøren af aktivet der bar risikoen for et eventuelt tab på  

 leasingkontrakten.
Men idet leasingselskabet var kontraktspart i relation til  

 leasingaftalen, og derfor umiddelbart måtte bære tabet, var det  

 normalt at der i kontrakten mellem leverandøren af aktivet og  

 leasinggiveren blev givet leasinggiveren regresret mod  

 leverandøren.
 Inden tilførslen havde det indskydende selskab dog konkret  

 optrådt som både leverandør og som leasinggiver, hvorfor  

 der ikke aktuelt bestod regresret/-forpligtelse.
På det overordnede plan fandtes leasingaktiviteten at udgøre  

 en organisatorisk afgrænset gren af selskabets øvrige  

 virksomhed, herunder anden udlejningsvirksomhed.
I den forbindelse var der  

 særligt henset til, at aktiviteten i forvejen var administrativt  

 adskilt fra den øvrige virksomhed.
Endvidere var der henset til, at  

 finansiel leasing adskiller sig fra traditionel udlejning - operationel  

 udlejning - ved nærmere, som begrebet også antyder, at have  

 karakter af finansieringsaftaler.
Ifølge fusionsskattelovens § 15 c, stk. 2 skal alle aktiver og  

 passiver der knytter sig til grenen indgå i tilførslen.
Idet den  

 foretagne hensættelse relaterede sig til de tilførte kontrakter  

 og netop var fundet nødvendig at foretage for at imødegå  

 en bestående risiko, måtte opfyldelse af grenafgrænsningen  

 forudsætte at den foretagne hensættelse blev omfattet af  

 tilførslen.
 Under sagens behandling kom det frem, at man agtede at etablere  

  regresforpligtelsen/rettigheden uanset i hvilket selskab ovennævnte  

 hensættelse blev placeret.
Det blev derfor overvejet om der vedrørende regresforpligtelsen  

 forelå et problem i relation til fusionsskattelovens krav om at den  

 tilførte gren skal kunne fungere ved hjælp af egne midler.
Denne  

 problemstilling var relevant for så vidt regresforpligtelsen blev  

 anskuet som en sikkerhedsstillelse fra det indskydende selskab.
 I denne sammenhæng fandtes det dog vigtigt at lægge vægt  

 på, at det indskydende selskab inden tilførslen selv havde  

 udøvet leasingaktiviteten uden regresrettighed, idet selskabet  

 både fungerede som leverandør og som leasinggiver.
 Set i det lys var der således tale om, at man i og med  

 tilførslen ønskede at indføre en risikoafdækning,  

 som ikke havde eksisteret før for de pågældende  

 kontrakter.
Tilførsel af aktiver defineres i fusionsskattelovens § 15 c, stk.  

 2. Det fremgår heraf, at et selskab kan tilføre sin  

 virksomhed og at der ved en gren af en virksomhed forstås alle  

aktiver og passiver i en afdeling af (det indskydende) selskab.
Det  

 forudsættes således i begge tilfælde, at aktiver og  

 passiver der omfattes af tilførslen er sådanne, som det  

 indskydende selskab selv besad forinden.
Dette støttes endvidere af,  

 at fusionsskatteloven bygger på et successionsprincip.
 Da regresrettigheden ikke består forinden tilførselsdagen, og  

 således ikke er opstået i et samhandelsforhold, omfattes den ikke  

 af fusionsskattelovens tilførselsbegreb og kan dermed heller ikke  

 begrundes i selve tilførslen.
 At det kommende moderselskab (det indskydende selskab) pr.  

 tilførselsdatoen ville påtage sig en forpligtelse til at  

 dække fremtidige og eventuelle tab i det kommende datterselskab  

 måtte derfor snarere ses som en latent mulighed for at yde tilskud, der  

 qua benævnelsen "regresforpligtelse" skulle  

 gennemføres skattefrit.
 Ligningsrådet fandt, at der i henhold til fusionsskattelovens § 15  

 c, stk. 1, kunne gives tilladelse til skattefri tilførsel af aktiver  

 med vilkår om, at hensættelse til imødegåelse af tab  

 på de af tilførslen omfattede leasingkontrakter også  

 tilgik det modtagende selskab, idet hensættelsen ansås som  

 tilhørende den omhandlede gren af virksomheden.
 Ifølge cir. 31 af 22. februar 1996 til fusionsskatteloven, pkt.  

 3.1.1.(4) kan Ligningsrådet også fastsætte vilkår til  

 imødegåelse af omgåelse af anden skattelovgivning.  

 Ligningsrådet fandt derfor, at tilladelse til skattefri  

 tilførsel af aktiver endvidere måtte betinges af vilkår  

 om, at der ikke i forbindelse med tilførslen blev etableret en  

 regresret for det modtagende selskab, for så vidt angik de  

 leasingkontrakter der var indgået indtil  

 tilførselstidspunktet.
