Skriftlig fremsættelse (26. april  

 2001) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed. (Programfordeling i fællesantenneanlæg).
(Lovforslag nr.
L 230).
IT- og Forskningsministeriet har til hensigt at  

 ophæve bekendtgørelse af 19. juli 1999 om programudbud i  

 fællesantenneanlæg mv.
Reglerne er fastsat i medfør af  

 bemyndigelsen i § 5, nr. 1, i lov om radio- og fjernsynsvirksomhed.
 Bekendtgørelsen indeholder bl.a. bestemmelserne om  

 brugerindflydelse på programsammensætningen i  

 fællesantenneanlæg.
 Bortset fra reglerne i bekendtgørelsens kapitel 3  

 om brugerindflydelse på programsammensætningen videreføres  

 bekendtgørelsens andre regler i en ny bekendtgørelse.
 Regeringen finder, at bestemmelsen i den gældende  

 bekendtgørelse om adgangen til en "basis-pakke" bør  

 videreføres i radio- og fjernsynsloven med henblik på at sikre,  

 at forbrugerne ikke bliver tvunget til at købe en programpakke, som  

 eksempelvis indeholder dyre betalings-tv-kanaler for at kunne modtage de  

 programmer, som fællesantenneanlæggene er forpligtede til at  

 fordele, herunder programmer fra DR og TV 2.
 Lovforslagets hovedformål er således   i  

 forlængelse af den planlagte afskaffelse af reglerne om  

 brugerindflydelse på programsammensætningen i  

 fællesantenneanlæg - at sikre, at forbrugerne får adgang  

 til at købe en programpakke som enten alene indeholder de  

 såkaldte "must carry"-programmer eller, som alene indeholder  

 disse programmer og andre ikke-betalings-tv programmer.
Ophævelse af reglerne om brugerafstemninger betyder,  

 at det fremover bliver en lokal afgørelse i det enkelte anlæg,  

 hvordan programsammensætningen skal fastlægges.
Det kan  

 således godt foregå ved afstemninger som hidtil, men  

 afstemningerne kan tilrettelægges efter forholdene i de enkelte  

 anlæg.
Jeg beklager meget, at lovforslaget fremsættes  

 så sent i Folketingsåret.
Baggrunden herfor er, at lovforslaget  

 har beroet på brede politiske forhandlinger om ophævelse af  

 bekendtgørelsen om programudbud i fællesantenneanlæg  

 mv.
 Det foreslås, at loven træder i kraft den 15.  

 juni 2001.
