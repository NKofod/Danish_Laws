Bekendtgørelse om indberetningspligter  

 mv. efter skattekontrolloven Efter § 3 C, stk. 2, § 6 C, stk. 2, § 7, stk. 8, § 7 A, stk. 1-3, § 7 B,  

 stk. 4, § 7 D, stk. 2, § 7 E, stk. 4, § 7 F, stk. 3, § 7 G, stk. 3, § 8 B,  

 stk. 1, 2, 4 og 6, § 8 E, § 8 F, stk. 1, 2 og 4, § 8 H, stk. 1, 2 og 4-6, § 8  

 J, stk. 1, 2, 4 og 5, § 8 K, stk. 2, § 8 L, stk. 1, § 8 N, stk. 2, § 8 P,  

 stk. 3 og 5, § 8 Q, stk. 3 og 4, § 8 R, stk. 1, § 8 T, stk. 3, § 8 U, stk. 3,  

 § 8 V, stk. 3, § 10, stk. 3, § 10 A, § 10 B, stk. 1, og § 10 C i  

 skattekontrolloven, jf. lovbekendtgørelse nr. 564 af 2. juli 1999, og  

 § 3, stk. 5-7, i lov nr. 286 af 9. juni 1977, bestemmes:
Kapitel 1 Fælles bestemmelser Indberetningspligtige § 1. Indberetningspligten mv. efter  

 skattekontrollovens § 7, § 7 A, § 7 B, § 8 B, § 8 E,  

 § 8 F, § 8 H, § 8 P, § 8 Q, § 8 T, § 8 U,  

 § 10, § 10 A eller § 10 B påhviler fysiske eller  

 juridiske personer, der er hjemmehørende her i landet eller som driver  

 virksomhed fra et fast driftssted her i landet, bortset fra de i § 5  

 nævnte.
Registrering § 2. Indberetningspligtige efter  

 skattekontrollovens § 7 A, § 7 B, § 7 E, § 7 G, § 8 B, § 8 F,  

 § 8 H, § 8 P, § 8 Q, § 8 S, § 8 T, § 8 U,  

 § 10, § 10 A eller § 10 B, jf. § 39 i denne  

 bekendtgørelse, skal senest 8 dage efter indberetningspligtens  

 indtræden foretage anmeldelse herom til told- og skatteregionen i det  

 område, hvor den indberetningspligtige har hjemsted, jf.  

 bekendtgørelse om landets inddeling i told- og skatteregioner og  

 toldcentre.
 Stk. 2. Anmeldelsen skal foretages på særlige  

 blanketter, der kan rekvireres hos told- og skatteregionen.
Stk. 3. Tvivl om, hvorvidt en virksomhed er omfattet af en  

 indberetningspligt, fritager ikke for anmeldelse.
Anmeldelsen skal i disse  

 tilfælde vedlægges en redegørelse for den  

 anmeldelsespligtiges virksomhed, hvorefter told- og skatteregionen  

 træffer afgørelse om registrering.
 Stk. 4. Ved anmeldelsen skal den indberetningspligtige give  

 oplysning om:
 1)	Navn, adresse og hjemstedskommune.
 2)	Den indberetningspligtiges nummer i Det Centrale Virksomhedsregister  

 (CVR-nr.). Har den indberetningspligtige ikke et CVR-nr., oplyses  

 registreringsnummer i Told- og Skattestyrelsens Stamregister for  

 Erhvervsdrivende (SE-nr.).
 3)	Dato for indberetningspligtens indtræden.
 4)	Karakteren af indberetningspligten.
 Stk. 5. Er den indberetningspligtige hverken registreret med  

 CVR-nr. eller SE-nr., foretages en sådan registrering.
 Stk. 6. Efter registreringen sender told- og skatteregionen et  

 registreringsbevis indeholdende de registrerede oplysninger til den  

 indberetningspligtige.
 Stk. 7. Indtræder der efter registreringen ændring  

 i de meddelte oplysninger, herunder ophør af indberetningspligt, eller  

 konstateres der fejl i de registrerede oplysninger, skal den  

 indberetningspligtige give told- og skatteregionen skriftlig meddelelse herom  

 inden 8 dage efter, at ændringen er sket, eller fejlen konstateret.  

 Regionen fremsender herefter nyt registreringsbevis - ved ophør af  

 indberetningspligt gives der meddelelse om, at ophøret er  

 registreret.
Indberetning § 3. Indberetning efter skattekontrollovens  

 § 7, § 7 A, § 7 B, § 7 D, § 7 E, § 7 F, § 7 G, § 8 B,  

 § 8 F, § 8 H, § 8 P, § 8 Q, § 8 T, § 8 U,  

 § 10, § 10 A eller § 10 B foretages til Told- og  

 Skattestyrelsen eller den, Told- og Skattestyrelsen anviser, jf. dog  

 stk. 4.
 Stk. 2. Ophører den indberetningspligtige med at  

 udøve den virksomhed, der begrunder indberetningspligten, skal endnu  

 ikke indberettede oplysninger indsendes inden 10 dage, jf. dog § 40.
 Stk. 3. Indberetningen foretages elektronisk efter Told- og  

 Skattestyrelsens nærmere anvisning.
 Stk. 4. Den indberetningspligtige kan i stedet for den i  

 stk. 3 nævnte form vælge at foretage indberetningen på  

 særlige blanketter, der kan rekvireres hos told- og skatteregionen.  

 Indberetningen foretages i disse tilfælde til told- og skatteregionen i  

 det område, hvor den indberetningspligtige har adresse, jf. § 2,  

 stk. 4, nr. 1.
Stk. 5. Indberetningen foretages i danske kroner.
Omregningen  

 til danske kroner foretages efter dagskursen på  

 retserhvervelsestidspunktet.
Vedrørende A-indkomst og heri indeholdt  

 A-skat mv. anvendes dog dagskursen på skattepligtstidspunktet for  

 A-indkomsten, jf. § 22, stk. 1, i bekendtgørelse om opkrævning  

 af indkomstskat for personer mv.
Identifikation af den skattepligtige § 4. Den, hvorom indberetning skal foretages efter  

 § 7, § 7 A, § 7 B, § 7 G, § 8 B, § 8 F, § 8 H,  

 § 8 P, § 8 Q, § 8 T, § 8 U, § 8 V, § 10, § 10 A  

 eller § 10 B, skal til brug for indberetningen oplyse den  

 indberetningspligtige om navn, adresse - ved udenlandsk adresse tillige  

 hjemland - og personnummer (CPR-nr.). Har den pågældende ikke  

 CPR-nr., men CVR-nr., oplyses CVR-nr.
Har den pågældende hverken  

 CPR- eller CVR-nr., oplyses SE-nr.
Har den pågældende heller ikke  

 SE-nr., oplyses i stedet fødselsdato.
 Stk. 2. For selskaber, fonde, foreninger, dødsboer og  

 lignende, der hverken har CPR-nr., CVR-nr. eller SE-nr., afgives  

 identifikationsoplysningerne om formanden eller en anden person, der er  

 berettiget til at handle på vegne af den, hvorom indberetning skal  

 foretages.
Stk. 3. Kan det ikke afklares ved etableringen af et  

 retsforhold, hvorom indberetning skal foretages, hvem indberetningen skal  

 foretages om, afgives de i stk. 1 og 2 nævnte oplysninger om den,  

 som den indberetningspligtige har etableret retsforholdet med.
Når det  

 er afklaret, hvem indberetningen skal foretages om, afgives  

 identifikationsoplysningerne om denne.
 Stk. 4. Den, hvorom indberetning skal foretages, skal  

 underrette den indberetningspligtige om ændringer i de afgivne  

 identifikationsoplysninger inden 1 måned efter, at ændringen er  

 sket.
 Stk. 5. Ved afgivelse af identifikationsoplysninger skal der  

 forevises fornøden legitimation.
 Stk. 6. De statslige told- og skattemyndigheder kan efter  

 skriftlig anmodning meddele den indberetningspligtige de  

 identifikationsoplysninger, der er nødvendige til opfyldelse af  

 indberetningspligten, mod følgende gebyr, jf. skattekontrollovens  

 § 8 K, stk. 2:
 1)	For identifikation, uden anvendelse af EDB, af den individkreds, der  

 søges oplysning om, betales et grundgebyr på 440 kr., der  

 samtidig dækker forespørgsler på op til 10 individer, og  

 35 kr. for hvert individ derudover.
 2)	For identifikation, med anvendelse af EDB, af den individkreds, der  

 søges oplysning om, betales et grundgebyr på 3.450 kr., der  

 samtidig dækker forespørgsler på op til 500 individer, og  

 6,25 kr. for hvert påbegyndt 50 individer derudover.
 Kongehuset og det diplomatiske korps mv.
 § 5. Der skal ikke foretages indberetning  

 om:
 1)	Kongen og dennes ægtefælle.
 2)	Medlemmer af det kongelige hus, som er børn af danske konger,  

 eller for hvem der i henhold til grundlovens § 11 er fastsat  

 årpenge samt deres ægtefæller.
 3)	Dødsboer efter de under punkterne 1) og 2) nævnte  

 personer.
 Stk. 2. Der skal heller ikke foretages indberetning  

 om:
 1)	Fremmede staters herværende diplomatiske  

 repræsentation.
 2)	Diplomatisk anmeldte personer, der er i besiddelse af det af  

 Udenrigsministeriet udstedte identitetskort for diplomater (rødt  

 kort).
 3)	Administrativt og teknisk personale samt tjenestepersonale ved  

 herværende diplomatiske repræsentationer, når de  

 pågældende ikke er danske statsborgere.
 Stk. 3. Til dokumentation vedrørende de i stk. 2,  

 nr. 3, nævnte personers status tjener det af Udenrigsministeriet  

 udstedte grønne identitetskort.
 Stk. 4. Reglerne i stk. 2 og 3 finder tilsvarende  

 anvendelse på det diplomatiske personales samt det administrative og  

 tekniske personales familiemedlemmer, der hører til det nævnte  

 personales husstand og ikke er danske statsborgere.
Sameje § 6. Ejes et aktiv, hvorom der skal foretages  

 indberetning efter skattekontrollovens § 8 H, § 8 Q, § 10,  

 § 10 A eller § 10 B, i sameje mellem to, foretages indberetning om  

 hver af disse med angivelse af samejeforholdet.
Består samejet mellem  

 flere end to, foretages indberetning om en eller flere af samejerne med  

 angivelse af, at samejet omfatter flere end to.
Indberetning som angivet i 1.  

 og 2. pkt., skal foretages, uanset om samejet er organiseret som et  

 interessentskab eller lignende.
 Stk. 2. Tilsvarende gælder låneforhold, hvorom  

 indberetning skal foretages efter skattekontrollovens § 8 P eller  

 § 8 Q.
Pensionsordninger § 7. Indberetningspligten efter  

 skattekontrollovens § 8 H, § 8 Q, § 10, § 10 A eller  

 § 10 B omfatter, med den af § 27 følgende undtagelse, ikke  

 følgende af pensionsbeskatningsloven omfattede ordninger:
 1)	Rateopsparing i pensionsøjemed, jf. pensionsbeskatningslovens  

 § 11 A.
 2)	Opsparing i pensionsøjemed, jf. pensionsbeskatningslovens  

 §§ 12-14 A.
 3)	Indeksordning, jf. pensionsbeskatningslovens § 15.
 4)	Selvpensioneringskonti, jf. pensionsbeskatningslovens § 51, hvis  

 kontoen er oprettet før den 2. juni 1998.
 5)	Opsparings- og forsikringsordninger, der udelukkende har  

 familieforsørgelse til formål (børneopsparingskonti), jf.  

 § 51 i pensionsbeskatningsloven.
Kapitel 2 Indhentelse af oplysninger efter skattekontrollovens § 6  

 E § 8. I det omfang det anses for at være af  

 væsentlig betydning for opgørelse eller inddrivelse af skatter,  

 arbejdsmarkedsbidrag, told eller afgifter, kan direktøren for Told- og  

 Skattestyrelsen bestemme, at de i stk. 2 nævnte myndigheder skal afgive  

 nærmere angivne oplysninger i elektronisk form til Told- og  

 Skattestyrelsen til brug for registersamkøring.
Oplysninger som  

 nævnt i forvaltningslovens § 28, stk. 1, om enkeltpersoners rent  

 private forhold kan ikke kræves.
 Stk. 2. Bemyndigelsen omfatter følgende  

 myndigheder:
 1)	Arbejdstilsynet.
 2)	Erhvervs- og Selskabsstyrelsen.
 3)	Departementet i Ministeriet for Fødevarer, Landbrug og  

 Fiskeri.
 4)	Fiskeridirektoratet.
 5)	Fødevaredirektoratet.
 6)	Plantedirektoratet.
Kapitel 3 Indberetning efter skattekontrollovens § 7 A   

 (B-indkomster, tilskud og personalegoder) B-indkomster § 9. Efter skattekontrollovens § 7 A,  

 stk. 1 og 2, skal indberetning foretages om følgende, i det  

 omfang ydelsen ikke er A-indkomst:
 1)	Vederlag som nævnt i skattekontrollovens § 7 A,  

 stk. 2, nr. 1, bortset fra:
 a)	Vederlag for personbefordring.
 b)	Vederlag for udlejning, bortforpagtning eller administration af fast  

 ejendom.
 c)	Vederlag, der ydes af en forening, for arbejde udført for  

 foreningen som led i dennes skattefrie virksomhed, når det samlede  

 årlige vederlag, der af foreningen udbetales til den  

 pågældende, ikke overstiger 1.500 kr.
 2)	Vederlag som nævnt i skattekontrollovens § 7 A,  

 stk. 2, nr. 2.
 3)	Gaver og legatbeløb som nævnt i ligningslovens § 7  

 O, stk. 1, nr. 1.
 4)	Gaver og godtgørelser som nævnt i ligningslovens § 7 U,  

 samt gaver, gratialer, godtgørelser mv. som nævnt i  

 ligningslovens § 7 O, stk. 1, nr. 2, som affattet i lovbekendtgørelse  

 nr. 754 af 28. september 1999.
 5)	Den del af gaver eller godtgørelser som nævnt ovenfor  

 under nr. 4, der af en arbejdsgiver indbetales på en pensionsordning  

 for modtageren, jf. pensionsbeskatningslovens § 19.
 6)	Vederlag for afløsning af pensionstilsagn som nævnt i  

 ligningslovens § 7 O, stk. 1, nr. 3.
 7)	Erstatning for arbejdsindtægt.
8)	Ydelser som nævnt i ligningslovens § 7 K.
Indberetningspligten  

 omfatter ikke ydelser i form af legater, der indberettes efter  

 skattekontrollovens § 7 B.
9)	Værdien af udnyttede eller afståede køberetter  

 til aktier, der er ydet som nævnt i ligningslovens  § 28. Værdien  

 opgøres på udnyttelses-, henholdsvis  

 afståelsestidspunktet.
Er køberetten ydet af et selskab i  

 udlandet, der er koncernforbundet med det selskab her i landet, hvori den  

 ansatte mm. arbejder, påhviler indberetningspligten selskabet her i  

 landet.
 10)	Værdien af køberetter til aktier, der er ydet i andre  

 tilfælde end nævnt i ligningslovens § 28, men modtageren  

 tilhører den i ligningslovens § 28 nævnte personkreds.  

 Værdien opgøres på retserhvervelsestidspunktet.
Stk. 2. Indberetningspligten efter stk. 1, nr. 2-4, 6 og  

 7 omfatter udover pengeydelser tillige naturalieydelser.
Disse  

 værdiansættes i indberetningen til markedsværdien.
Tilskud fra det offentlige § 10. Efter skattekontrollovens § 7 A, stk. 2, nr.  

 8, jf. § 7, stk. 3, skal følgende ministerier, herunder de under det  

 enkelte ministerium henhørende statslige forvaltningsmyndigheder  

 foretage indberetning om ydede tilskud, der ikke skal indberettes til Told  

 & Skat efter andet retsgrundlag, uanset om modtageren skal beskattes af  

 tilskuddet:
 1)	Arbejdsministeriet.
 2)	By- og Boligministeriet, for så vidt angår:
 a)	Støtte til finansiering af værdiforøgende  

 ombygningsudgifter efter lov om sanering, § 52 og § 52 a.
 b)	Støtte til værdiforøgende ombygningsudgifter  

 efter lov om byfornyelse og boligforbedring, § 59, § 59 a og § 59 b.
 c)	Støtte til finansiering af værdiforøgende  

 ombygningsudgifter efter lov om byfornyelse, § 61, § 63 og § 64.
 d)	Støtte til finansiering af forbedringsarbejder mv. efter lov  

 om privat byfornyelse, § 6 a.
 e)	Tilskud til udlejer til reduktion af lejeforhøjelse i private  

 udlejningsejendomme efter lov om byfornyelse, § 106.
 3)	Erhvervsministeriet.
 4)	Finansministeriet.
 5)	Ministeriet for Fødevarer, Landbrug og Fiskeri.
 6)	Miljø- og Energiministeriet.
 7)	Socialministeriet.
 8)	Undervisningsministeriet, for så vidt angår tilskud, der  

 ydes efter lov om folkehøjskoler, efterskoler, husholdningsskoler og  

 håndarbejdsskoler (frie kostskoler).
Personalegoder § 11. Efter skattekontrollovens § 7 A,  

 stk. 3, skal enhver arbejdsgiver eller lignende, der som led i et  

 ansættelses- eller aftaleforhold eller led i valg til en tillidspost i  

 det foregående kalenderår har ydet skattepligtige fordele som  

 nævnt nedenfor i stk. 2, foretage indberetning herom.
Indberetning  

 skal foretages om den enkelte fordel.
Indberetningen skal, ud over oplysning  

 om modtagerens identitet, jf. § 4, oplyse om fordelens art.
I det omfang det  

 er bestemt nedenfor i stk. 2, oplyses tillige om  

 værdiansættelsen af fordelen.
 Stk. 2. Følgende arter af fordele er omfattet af  

 indberetningspligten, idet opmærksomheden henledes på, at de  

 under nr. 1 og 2 nævnte fordele er A-indkomst:
1)	Fri telefon uden for arbejdsstedet, dvs. at arbejdsgiveren betaler  

 telefonregningen helt eller delvis.
Fri telefon indberettes med 3.000 kr.,  

 hvis arbejdsgiveren har betalt telefonregningen hele året, og ellers  

 med en forholdsmæssig værdi, dog højst med arbejdsgiverens  

 faktiske udgift.
Den angivne værdi dækker, uanset om der er  

 stillet en eller flere telefoner til rådighed.
2)	Firmabil til rådighed for privat kørsel.
Firmabil  

 indberettes med den værdi, der følger af bestemmelserne i  

 ligningslovens § 16, stk. 3 og 4.
3)	Helårsbolig til rådighed for privat brug, hvis den leje,  

 boligens bruger betaler, ligger under den værdi, der følger af  

 ligningslovens § 16, stk. 3, jf. stk. 7-9. Ligningsrådet  

 har fastsat skematiske værdier for værdiansættelsen.
Er  

 brugeren en direktør eller anden medarbejder med væsentlig  

 indflydelse på egen aflønningsform, og ligger den aftalte leje  

 under markedslejen, indberettes alene, at der er helårsbolig til  

 rådighed.
 4)	Opvarmning, elektricitet, vand og andre udgifter ved en  

 helårsbolig, hvorom der skal foretages indberetning efter nr. 3,  

 når udgiften er af en type, der normalt afholdes af en bruger (lejer).  

 Godet indberettes med arbejdsgiverens faktiske udgift.
5)	Sommerbolig til rådighed for privat brug.
Er sommerboligen  

 beliggende her i landet, indberettes rådighed over sommerboligen  

 tillige med den værdi, der følger af bestemmelsen i  

 ligningslovens § 16, stk. 3, jf. stk. 5.
6)	Lystbåd til rådighed for privat brug.
Lystbåd  

 indberettes med den værdi, der følger af bestemmelsen i  

 ligningslovens § 16, stk. 3, jf. stk. 6.
7)	Personalelån, hvis lånet er forrentet lavere end  

 svarende til mindsterenten efter kursgevinstlovens § 38, medmindre  

 lånet er ydet til en rente, der svarer til den, der ville kunne  

 opnås på almindelige markedsvilkår.
For personalelån,  

 der ydes til ansatte i finanssektoren, skal der kun ske indberetning, hvis  

 lånet ydes til en lavere rente end svarende til arbejdsgiverens  

 omkostninger i forbindelse med lånet.
8)	TV-/radiolicens, herunder betaling for kabel-TV/-radio og dekoder,  

 vedrørende TV-/radioapparat uden for arbejdsstedet.
TV-/radiolicens  

 mv. indberettes med arbejdsgiverens faktiske udgift.
 9)	Frikort til offentlig befordring.
Kapitel 4 Indberetning efter skattekontrollovens § 7 B  

 (legater mv.) § 12. Indberetningspligten efter  

 skattekontrollovens § 7 B omfatter ikke:
 1)	Uddelinger til fysiske personer, der ikke er skattepligtige af  

 uddelingen efter § 1 eller § 2 i kildeskatteloven.
 2)	Uddelinger til fysiske personer, hvis uddelingen efter § 7,  

 litra z, i ligningsloven ikke skal medregnes til modtagerens skattepligtige  

 indkomst.
 3)	Uddelinger til juridiske personer, hvis uddelingen ikke skal  

 medregnes til modtagerens skattepligtige indkomst.
Kapitel 5 Indberetning mv. efter skattekontrollovens § 8 B  

 (pensionsordninger - forsikringsselskaber mv.) Afsnit I-ordninger § 13. Forsikringsselskaber skal efter  

 skattekontrollovens § 8 B foretage årlige indberetninger om  

 pensionsordninger, der er omfattet af pensionsbeskatningslovens afsnit I, jf.  

 dog stk. 2, nr. 6, 2. led.
Det samme gælder pensionskasser mv. som  

 nævnt i pensionsbeskatningslovens § 2, nr. 4, eller godkendt  

 efter pensionsbeskatningslovens § 6 (i det følgende betegnet  

 pensionskasser).
 Stk. 2. Indberetningen skal for hver ordning omfatte  

 følgende oplysninger vedrørende det foregående  

 kalenderår:
 1)	Pensionsinstituttets registreringsnummer, jf. § 2.
 2)	Ejerens henholdsvis pensionskassemedlemmets identitet, jf. § 4.
 3)	Forsikringspolicens litra og nummer henholdsvis medlemmets nummer i  

 pensionskassen, hvis nummeret er forskelligt fra medlemmets CPR-nr.
 4)	Ordningens betegnelse efter bekendtgørelsen om beskatningen  

 af pensionsordninger.
 5)	Om ordningen er led i et ansættelsesforhold mellem en  

 arbejdsgiver og en arbejdstager, jf. pensionsbeskatningslovens § 19.
 6)	Størrelsen af de samlede forfaldne præmier og bidrag;  

 for ordninger, der er led i ansættelsesforhold, størrelsen af de  

 samlede præmier og bidrag, der kan bortses fra ved  

 indkomstopgørelsen efter pensionsbeskatningslovens § 19.
 7)	Er der på et tidspunkt foretaget en disposition som  

 nævnt i pensionsbeskatningslovens § 30, stk. 3, nr. 2,  

 oplyses særskilt identiteten, jf. § 4, af den ægtefælle,  

 der er udloddet til, med en markering af, at denne disposition er foretaget.  

 I disse tilfælde gives tillige særskilt oplysninger som  

 nævnt i nr. 2-6.
8)	Er der foretaget en disposition som nævnt i  

 pensionsbeskatningslovens § 30, stk. 3, nr. 3, oplyses  

 særskilt for det år, hvori dispositionen er foretaget,  

 identiteten, jf. § 4, af den ægtefælle, der er udloddet til, med  

 en markering af, at denne disposition er foretaget.
I disse tilfælde  

 gives tillige særskilt oplysninger som nævnt i nr. 2-6.
 Stk. 3. Omfatter pensionsordningen flere af følgende  

 pensionsordninger, skal indberetning foretages om hver form:
 1)	Pensionsordning med løbende udbetalinger.
 2)	Rateforsikring i pensionsøjemed.
 3)	Kapitalforsikring i pensionsøjemed, herunder invalidesum.
 4)	Indeksordning.
 Stk. 4. Vedrørende pensionsordninger med løbende  

 udbetalinger og rateforsikringer i pensionsøjemed, der ikke er led i  

 en pensionsordning mellem en arbejdsgiver og en arbejdstager, jf. dog  

 nedenfor under nr. 4, 2. pkt., og nr. 5, skal indberetningen tillige omfatte  

 følgende oplysninger vedrørende det foregående  

 kalenderår:
 1)	Kapitalindskud eller aftale om en indbetalingsperiode, der er mindre  

 end 10 år, eller aftale om årlige præmier og bidrag, der  

 ikke er lige store over en 10-års periode, jf. dog om  

 pristalsregulering pensionsbeskatningslovens § 18, stk. 6,  

 når aftalen er indgået den 1. januar 1988 eller senere.
 2)	Aftale som nævnt ovenfor under nr. 1, når aftalen er  

 indgået før den 1. januar 1988.
 3)	Oprettelse af tillæg eller forhøjelse af  

 indbetalingerne ud over pristalsregulering, når den aftalte  

 indbetalingsperiode for tillægget eller forhøjelsen er under 10  

 år.
4)	Nedsættelse eller ophør af indbetalingerne før  

 den aftalte indbetalingsperiodes udløb, når indbetalingerne til  

 ordningen er foretaget i mindre end 10 år.
Herunder nedsættelse  

 eller ophør i en ordning, der er ændret fra at være en  

 ordning i et ansættelsesforhold til at være en ordning udenfor et  

 ansættelsesforhold eller omvendt, samt nedsættelse eller  

 ophør i en ordning, der før den 18. februar 1992 er valgt  

 henført til beskatning efter pensionsbeskatningslovens § 50.
 5)	Fortsættelse i et ansættelsesforhold af en ordning, der  

 hidtil har været en pensionsordning udenfor et  

 ansættelsesforhold.
 6)	Fortsættelse udenfor et ansættelsesforhold af en  

 ordning, der hidtil har været en pensionsordning i et  

 ansættelsesforhold.
 Stk. 5. Om hvilende ordninger skal følgende  

 oplysninger indberettes om den enkelte ordning indtil det år, hvor  

 ejeren henholdsvis pensionskassemedlemmet fylder 66 år:
 1)	Pensionsinstituttets registreringsnummer, jf. § 2.
 2)	Ejerens henholdsvis pensionskassemedlemmets identitet, jf. § 4.
 3)	Ordningen litra og nummer henholdsvis medlemmets nummer i  

 pensionskassen, hvis nummeret er forskelligt fra CPR-nr.
 4)	Ordningens betegnelse.
Bidrag til supplerende engangsydelser § 14. Pensionskasser som nævnt i  

 pensionsbeskatningslovens § 29 A skal efter skattekontrollovens § 8  

 B foretage årlige indberetninger om bidrag, der er medgået til  

 finansiering af supplerende engangsydelser som nævnt i  

 bestemmelsen.
 Stk. 2. Indberetningen skal omfatte de i § 13,  

 stk. 2, nr. 1-4, nævnte oplysninger samt oplysning om  

 størrelsen af det samlede bidrag til engangsydelsen for det enkelte  

 medlem.
Overførsler § 15. Ved overførsel efter  

 pensionsbeskatningslovens §§ 41-43, bortset fra de i § 41,  

 stk. 4-6, nævnte tilfælde, af en pensionsordning med  

 løbende udbetalinger eller af en rateforsikring i  

 pensionsøjemed, skal det afgivende forsikringsselskab eller den  

 afgivende pensionskasse, jf. § 13, stk. 1, 2. pkt., efter  

 skattekontrollovens § 8 B give det modtagende pensionsinstitut  

 meddelelse om, at overførslen er foretaget efter  

 pensionsbeskatningslovens §§ 41-43. Vedrørende rateforsikringer  

 skal der til brug for opfyldelse af indberetningspligten efter stk. 2  

 endvidere gives meddelelse om størrelsen af de årligt forfaldne  

 præmier og bidrag til ordningen samt indbetalingsperiodens  

 længde.
 Stk. 2. Det modtagende institut skal, hvor der er tale om en  

 pensionsordning, der ikke er led i en ordning mellem en arbejdsgiver og en  

 arbejdstager, jf. dog § 13, stk. 4, nr. 4, 2. pkt., foretage  

 indberetning som nævnt i § 13, stk. 4, nr. 3 og 4,  

 såfremt der sker forhøjelse, nedsættelse eller  

 ophør af indbetalingerne i forbindelse med overførslen.
Afsnit II-ordninger § 16. Forsikringsselskaber skal efter  

 skattekontrollovens § 8 B foretage årlige indberetninger om ejerforhold  

 til opsparings- og forsikringsordninger, der alene har  

 familieforsørgelse til formål (børneopsparingskonti), jf.  

 § 51 i pensionsbeskatningsloven.
 Stk. 2. Indberetningen skal for hver ordning omfatte  

 følgende oplysninger vedrørende det foregående  

 kalenderår:
 1)	Pensionsinstituttets registreringsnummer, jf. § 2.
 2)	Ejerens identitet, jf. § 4.
 3)	Policens litra og nummer.
 Stk. 3. Indberetning om ordningen skal foretages indtil  

 det år, hvor bindingsperioden udløber.
Afsnit II A-ordninger § 17. Forsikringselskaber, pensionskasser mv. skal  

 efter skattekontrollovens § 8 B foretage årlige indberetninger om  

 livsforsikringer og pensionskasseordninger mv. som nævnt i  

 pensionsbeskatningslovens § 53 A, stk. 1, bortset fra de i  

 pensionsbeskatningslovens § 53 A, stk. 4, nævnte forsikringer.
 Stk. 2. Indberetningen skal for hver ordning omfatte  

 følgende oplysninger vedrørende det foregående  

 kalenderår:
 1)	Pensionsinstituttets registreringsnummer, jf. § 2.
 2)	Ejerens henholdsvis pensionskassemedlemmets identitet, jf. § 4.  

 Efter ejerens henholdsvis medlemmets død identiteten på den, der  

 efter policen mv. er indsat som berettiget til udbetaling af forsikringen.  

 Hvis en sådan berettiget ikke findes, indberettes afdødes  

 identitet.
 3)	Policens henholdsvis kontoens litra og nummer.
 4)	Ordningens kapitalværdi ved kalenderårets  

 udløb.
 5)	Ordningens afkast.
Stk. 3. Indberetning skal ikke foretages om  

 begravelsesforsikringer og lignende, der er baseret på, at et års  

 indbetalinger skal anvendes til samme års udbetalinger.
Det er en  

 betingelse, at ordningen ikke har nogen kapitalværdistigning, og at  

 afkastet stedse er negativt.
Gruppelivsforsikringer § 18. Pensionskasser som nævnt i § 13,  

 stk. 1, 2. pkt., skal efter skattekontrollovens § 8 B foretage  

 årlige indberetninger om gruppelivsforsikringer, der af pensionskassen  

 er tegnet for medlemmerne.
Tilsvarende gælder forsikringsselskaber for  

 så vidt angår gruppelivsforsikringer som nævnt i  

 pensionsbeskatningslovens § 56, stk. 5.
 Stk. 2. Indberetningen skal omfatte følgende  

 oplysninger vedrørende det foregående kalenderår:
 1)	Pensionsinstituttets registreringsnummer, jf. § 2.
 2)	Ejerens henholdsvis pensionskassemedlemmets identitet, jf. § 4.
 3)	Størrelsen af de samlede forfaldne præmier og bidrag  

 for den enkelte forsikrede.
 Udbetalinger mv.
 § 19. Forsikringsselskaber mv. skal efter  

 skattekontrollovens § 8 B foretage årlige indberetninger om  

 udbetalinger og om kapitalværdistigninger, der er  

 indkomstskattepligtige for modtageren efter pensionsbeskatningslovens  

 § 24 eller § 53. Der skal endvidere foretages indberetning om  

 tilbagebetaling af præmier til forsikringer, der er omfattet af  

 pensionsbeskatningslovens § 2, § 5 eller §§ 7-11 i  

 tilfælde, hvor tilbagebetalingen skyldes præmiefritagelse.
 Stk. 2. Indberetningen skal for hver ordning omfatte  

 følgende oplysninger vedrørende det foregående  

 kalenderår:
 1)	Pensionsinstituttets registreringsnummer, jf. § 2.
 2)	Modtagerens identitet, jf. § 4.
 3)	Policens henholdsvis kontoens litra og nummer.
 4)	Ydelsens art (bonus, tilbagekøbsværdi, forudbetalt  

 præmie, kapitalværdistigning eller lignende).
 5)	Størrelsen af de samlede udbetalinger.
 6)	Størrelsen af de samlede kapitalværdistigninger, der er  

 tilskrevet.
 7)	Forsikringens kapitalværdi ved kalenderårets  

 udløb.
Tilsagnsordninger § 20. Forsikringsselskaber og pensionskasser skal  

 efter skattekontrollovens § 8 B til brug for efterbeskatning af  

 tilsagnsordninger efter pensionsbeskatningslovens § 19 C efter anmodning  

 af Told- og Skattestyrelsen beregne den kapitaliserede værdi af  

 forhøjelsen af pensionstilsagn, jf. pensionsbeskatningslovens  

 § 19 C, stk. 1, 3. pkt., og stk. 3.
Underretning af ordningens ejer § 21. Forsikringsselskaber og pensionskasser skal  

 årligt underrette ordningens ejer om de indberettede præmier og  

 indskud.
Underretningen skal ske senest den 1. februar i året efter det  

 kalenderår, oplysningerne vedrører.
Kapitel 6 Oplysningspligt efter skattekontrollovens § 8 E  

 (pensionsordninger - arbejdsgivere) § 22. Arbejdsgivere skal efter skattekontrollovens  

 § 8 E til brug ved efterbeskatning af pensionsordninger efter  

 pensionsbeskatningslovens § 19 B efter anmodning fra Told- og  

 Skattestyrelsen give meddelelse om pensionsindbetalinger for ansatte eller  

 tidligere ansatte, jf. pensionsbeskatningslovens § 19 B, stk. 1, 2  

 og 4.
Kapitel 7 Indberetning mv. efter skattekontrollovens § 8 F  

 (pensionsordninger - pengeinstitutter mv.) Afsnit I-ordninger § 23. Pengeinstitutter skal efter  

 skattekontrollovens § 8 F foretage årlige indberetninger om  

 pensionsordninger, der er omfattet af pensionsbeskatningslovens afsnit I, jf.  

 dog stk. 2, nr. 6, 2. led.
 Stk. 2. Indberetningen skal for hver ordning omfatte  

 følgende oplysninger vedrørende det foregående  

 kalenderår:
 1)	Pengeinstituttets registreringsnummer, jf. § 2.
 2)	Kontohaverens identitet, jf. § 4.
 3)	Kontoens nummer.
 4)	Kontoens betegnelse efter bekendtgørelse om beskatningen af  

 pensionsordninger.
 5)	Om ordningen er led i et ansættelsesforhold mellem en  

 arbejdsgiver og en arbejdstager, jf. pensionsbeskatningslovens § 19.
 6)	Størrelsen af de samlede indbetalinger til ordningen, for  

 indeksordninger dog størrelsen af de samlede forfaldne indbetalinger;  

 for ordninger, der er led i ansættelsesforhold, størrelsen af de  

 samlede præmier og bidrag, der kan bortses fra ved  

 indkomstopgørelsen efter pensionsbeskatningslovens § 19.
 7)	Er der på et tidspunkt foretaget en disposition som  

 nævnt i pensionsbeskatningslovens § 30, stk. 3, nr. 2,  

 oplyses særskilt identiteten, jf. § 4, af den ægtefælle,  

 der er udloddet til, med en markering af, at denne disposition er foretaget.  

 I disse tilfælde gives tillige særskilt oplysninger som  

 nævnt i nr. 2-6.
8)	Er der foretaget en disposition som nævnt i  

 pensionsbeskatningslovens § 30, stk. 3, nr. 3, oplyses  

 særskilt for det år, hvori dispositionen er foretaget,  

 identiteten, jf. § 4, af den ægtefælle, der er udloddet til, med  

 en markering af, at denne disposition er foretaget.
I disse tilfælde  

 gives tillige særskilt oplysninger som nævnt i nr. 2-6.
 Stk. 3. Vedrørende rateopsparing i  

 pensionsøjemed skal indberetningen tillige omfatte de i § 13,  

 stk. 4, nævnte oplysninger.
 Stk. 4. Om hvilende ordninger skal følgende  

 oplysninger indberettes om den enkelte ordning indtil det år, hvor  

 ejeren fylder 66 år:
 1)	Pengeinstituttets registreringsnummer, jf. § 2.
 2)	Kontohaverens identitet, jf. § 4.
 3)	Kontoens nummer.
 4)	Kontoens betegnelse.
Overførsler § 24. Ved overførsel efter  

 pensionsbeskatningslovens §§ 41-43, bortset fra de i § 41,  

 stk. 4-6, nævnte tilfælde, af en rateopsparing i  

 pensionsøjemed, skal det afgivende pengeinstitut efter  

 skattekontrollovens § 8 F give det modtagende pensionsinstitut  

 meddelelse om, at overførslen er foretaget efter  

 pensionsbeskatningslovens §§ 41-43, og til brug for opfyldelsen af  

 indberetningspligten efter stk. 2 meddelelse om størrelsen af de  

 årligt indbetalte præmier og bidrag til ordningen samt  

 indbetalingsperiodens længde.
 Stk. 2. Det modtagende institut skal, hvor der er tale om en  

 pensionsordning, der ikke er led i en ordning mellem en arbejdsgiver og en  

 arbejdstager, jf. dog § 13, stk. 4, nr. 4, 2. pkt., foretage  

 indberetning som nævnt i § 13, stk. 4, nr. 3 og 4, jf.  

 § 23, stk. 3, såfremt der sker forhøjelse,  

 nedsættelse eller ophør af indbetalingerne i forbindelse med  

 overførslen.
Indekskontrakter § 25. Pengeinstitutter skal efter  

 skattekontrollovens § 8 F foretage årlige indberetninger om  

 indekskontrakter, hvor indbetalingerne på kontrakten ikke er foretaget  

 inden udløbet af den i lov om pristalsreguleret alderdomsforsikring og  

 alderdomsopsparing fastsatte respittid.
 Stk. 2. Indberetningen skal omfatte følgende  

 oplysninger vedrørende det foregående kalenderår:
 1)	Pengeinstituttets registreringsnummer, jf. § 2.
 2)	Kontohaverens identitet, jf. § 4.
 3)	Kontoens nummer.
 4)	Kontraktens eller kontrakternes oprettelsesår.
 5)	Antallet af uopfyldte kontrakter og størrelsen af de  

 årligt forfaldne indbetalinger herpå, hvis manglende betaling har  

 medført, at kontrakten (kontrakterne) blev uopfyldt.
Underretning af ordningens ejer § 26. Pengeinstitutter mv. skal årligt  

 underrette ordningens ejer om de indberettede bidrag og indskud.  

 Underretningen skal ske senest den 1. februar i året efter det  

 kalenderår, oplysningerne vedrører.
Kapitel 8 Indberetning efter skattekontrollovens § 8 H  

 (renteindtægter mv.) Børneopsparings- og selvpensioneringskonti § 27. Indberetningspligten efter § 8 H er for  

 følgende ordninger begrænset til de i stk. 2 nævnte  

 oplysninger:
 1)	Selvpensioneringskonti, jf. § 51 i pensionsbeskatningsloven, hvis  

 kontoen er oprettet før den 2. juni 1998.
 2)	Børneopsparingskonti, jf. § 51 i pensionsbeskatningsloven,  

 medmindre ordningen er omfattet af indberetningspligten efter § 16.
 Stk. 2. Indberetningen skal for hver af disse ordninger  

 alene omfatte følgende oplysninger vedrørende det  

 foregående kalenderår:
 1)	Den indberetningspligtiges registreringsnummer, jf. § 2.
 2)	Kontohaverens identitet, jf. § 4.
 3)	Kontoens nummer.
 Stk. 3. Indberetning om børneopsparingskonti som  

 nævnt i stk. 1, nr. 2, skal foretages indtil det år, hvor  

 bindingsperioden udløber.
Samlekonti § 28. Pengeinstitutter kan undlade at foretage  

 indberetning efter skattekontrollovens § 8 H om indlån, der efter  

 pengeinstituttets almindelige praksis er overført til en samlekonto,  

 hvorpå der ikke foretages en løbende rentetilskrivning, hvis  

 indlånskontoens indestående på  

 overførselstidspunktet ikke overstiger 300 kr.
Stk. 2. Pligten til at foretage indberetning om et  

 sådant indlån genindtræder, hvis rentetilskrivningen  

 genoptages.
Den akkumulerede rente for den mellemliggende periode indberettes  

 sammen med renten for det kalenderår, hvori rentetilskrivningen  

 genoptages.
 Forrentning af erstatningssummer mv.
 § 29. Indberetningspligten efter  

 skattekontrollovens § 8 H omfatter, udover hvad der direkte  

 følger af bestemmelsen:
 1)	Andelsselskabers forrentning af andelshaveres tilgodehavender,  

 herunder eventuel forrentning af andelskapital.
 2)	Forsikringsselskabers forrentning af erstatningssummer.
 3)	Statens, amtskommuners eller kommuners forrentning af  

 erstatningssummer.
 Stk. 2. Indberetning som nævnt i stk. 1, nr. 2 og  

 3, foretages som vedrørende udbetalingsåret.
Kapitel 9 Indberetning efter skattekontrollovens § 8 P  

 (renteudgifter mv.) § 30. Indberetningspligten efter  

 skattekontrollovens § 8 P omfatter ikke:
 1)	Veksler.
 2)	Lån, hvoraf renten efter ligningslovens § 17 A ikke kan  

 fradrages ved opgørelsen af den skattepligtige indkomst.
Kapitel 10 Indberetning efter skattekontrollovens § 8 T  

 (kontingenter til faglige foreninger) § 31. Indberetningspligten efter  

 skattekontrollovens § 8 T omfatter alene kontingenter, der er  

 fradragsberettiget efter ligningslovens § 13, stk. 1.
 Stk. 2. Anvender foreningen en del af kontingentet på en  

 sådan måde, at medlemmet kan vælge at fradrage kontingentet  

 efter personskattelovens § 3, stk. 2, nr. 1, indberettes denne del  

 af kontingentet særskilt.
 Stk. 3. Anvendes en del af kontingentet til præmie til  

 en gruppelivsforsikring som nævnt i pensionsbeskatningslovens  

 § 56, stk. 4, oplyses dette i indberetningen.
Kapitel 11 Indberetning efter skattekontrollovens § 10  

 (børsnoterede aktier i depot) § 32. Indberetningspligten efter  

 skattekontrollovens § 10 omfatter:
 1)	Depositarens identitet, jf. § 2.
 2)	Identiteten, jf. § 4, på den, for hvem deponeringen er  

 foretaget.
 3)	Depotets identitet.
 4)	Kursværdien ultimo kalenderåret.
Kapitel 12 Indberetning efter skattekontrollovens § 10 A  

 (udbytte og formueværdi af værdipapirer mv.) Værdipapirer mv.
§ 33. Indberetningspligten efter  

 skattekontrollovens § 10 A omfatter danske og udenlandske obligationer,  

 der er massegældsbreve, og udbytte heraf.
Indberetningspligten omfatter  

 endvidere medarbejderobligationer som nævnt i § 7 A, stk. 1, nr. 3, i  

 ligningsloven, uanset om obligationerne er massegældsbreve.  

 Indberetningspligten omfatter også obligationer, der er udstedt uden  

 pålydende rente, dog ikke præmieobligationer.
 Stk. 2. Indberetningspligten efter skattekontrollovens  

 § 10 A omfatter endvidere danske og udenlandske  

 investeringsforeningsbeviser, herunder konti i kontoførende  

 investeringsforeninger, og udbytte heraf.
Indberetningspligtige § 34. Indberetningspligten efter  

 skattekontrollovens § 10 A påhviler som udgangspunkt depositaren  

 respektive kontoføreren.
Er værdipapiret ikke  

 deponeret/kontoført her i landet, og indløses udbyttekravet  

 eller indfries obligationen af et pengeinstitut eller anden indløser,  

 påhviler indberetningspligten denne (»skrankeindløseren«).
 Stk. 2. Udbetales udbytte fra en investeringsforening her i  

 landet direkte fra foreningen til ejeren, påhviler indberetningspligten  

 foreningen, uanset bestemmelsen i stk. 1.
Indberetningens indhold § 35. Indberetningspligten efter  

 skattekontrollovens § 10 A skal som minimum omfatte følgende  

 oplysninger vedrørende det foregående  

 kalenderår:
 1)	Den indberetningspligtiges identitet, jf. § 2.
 2)	Ejerens identitet, jf. § 4.
 3)	Depotets henholdsvis værdipapirets eller kontoens  

 identitet.
 4)	Størrelsen af årets udbytte før skat.
5)	Kursværdien ultimo kalenderåret, men kun hvis  

 værdipapiret er registreret i en værdipapircentral eller  

 børsnoteret.
For kontoførende investeringsforeninger  

 indberettes kursværdien af indskudsandele og størrelsen af  

 indestående ultimo kalenderåret.
 Stk. 2. Vedrørende obligationer indberettes udover de i  

 stk. 1 nævnte oplysninger:
 1)	Størrelsen af det beløb, hvormed obligationer med  

 udenlandsk status er indfriet i årets løb, jf. kursgevinstlovens  

 § 16.
 2)	Størrelsen af det beløb, hvormed obligationer, der er  

 udstedt uden pålydende rente eller med en pålydende rente under  

 mindsterenten, jf. kursgevinstlovens § 38, er indfriet i årets  

 løb.
 Stk. 3. Vedrørende beviser i indenlandske  

 investeringsforeninger, herunder konti i indenlandske kontoførende  

 investeringsforeninger, indberettes udover de i stk. 1 nævnte  

 oplysninger:
1)	Afdelingens art.
For afdelinger, der er registreret i en  

 værdipapircentral, anvendes fondskoden.
I andre tilfælde anvendes  

 anden lignende entydig identifikation.
 2)	Størrelsen af udbytte før skat, der er skattepligtigt  

 efter personskattelovens § 4 (kapitalindkomst). I  

 næringstilfælde foretages opgørelsen, som om næring  

 ikke foreligger.
 3)	Størrelsen af udbytte før skat, der er skattepligtigt  

 efter personskattelovens § 4 a (aktieindkomst). I  

 næringstilfælde foretages opgørelsen, som om næring  

 ikke foreligger.
 4)	Størrelsen af skattefrit udbytte før eventuelt  

 indeholdt udbytteskat.
Begrænsninger i indberetningspligten § 36. Indberetning efter skattekontrollovens  

 § 10 A kan undlades vedrørende:
 1)	Værdipapirer mv. ejet af de, der efter § 2 er registreret  

 som indberetningspligtige efter skattekontrollovens § 10 A.
 2)	Værdipapirer mv. ejet af de i selskabsskattelovens § 3  

 nævnte skattefrie institutioner mv. eller statsanerkendte  

 arbejdsløshedskasser.
 3)	Værdipapirer mv. ejet af pensionskasser eller  

 forsikringsselskaber.
 4)	Værdipapirer mv. ejet af pengeinstitutter, pensionskasser  

 eller forsikringsselskaber i udlandet, herunder på  

 Færøerne eller i Grønland.
5)	Kursværdien af værdipapirer mv., der ikke er  

 børsnoterede eller registreret i en værdipapircentral.
Dette  

 gælder dog ikke kursværdien af indskudsandele i en  

 kontoførende investeringsforening.
Investeringsforeningers oplysningspligt § 37. Investeringsforeninger skal efter anmodning  

 give den, der er indberetningspligtig vedrørende et medlems  

 mellemværender med foreningen, jf. § 34, de oplysninger, der er  

 nødvendige for at den indberetningspligtige kan opfylde  

 indberetningspligten.
Oplysningerne kan kræves givet inden udgangen af  

 det kalenderår, som oplysningerne vedrører.
Kapitel 13 Indberetning efter skattekontrollovens § 10 B  

 (overdragelse mv. af værdipapirer mv.) § 38. Indberetningspligten efter  

 skattekontrollovens § 10 B omfatter de i § 33 nævnte  

 obligationer, udbyttekuponer, investeringsforeningsbeviser mv.
 Stk. 2. Indberetningspligten efter skattekontrollovens § 10 B  

 omfatter endvidere indgåelse af aftaler om eller overdragelse af  

 terminskontrakter, køberetter og salgsretter som nævnt i  

 kursgevinstlovens § 29, når en af aftaleparterne er en fysisk person.  

 Der skal dog ikke foretages indberetning om kurssikringskontrakter som  

 nævnt i kursgevinstlovens § 30, stk. 2.
Indberetningspligtige professionelle § 39. Den, der som led i sit erhverv handler med  

 eller formidler overdragelse af de i § 38 nævnte  

 værdipapirer eller kontrakter, er indberetningspligtig efter  

 skattekontrollovens § 10 B.
Det samme gælder den, der har det som  

 sit erhverv at indgå eller formidle aftaler om sådanne  

 kontrakter.
Indberetning om hævning fra en konto i en  

 kontoførende investeringsforening foretages dog af foreningen.
Indberetningspligtige private § 40. Overdrages de i § 38  

 nævnte værdipapirer eller kontrakter mellem parter, der ikke er  

 indberetningspligtige efter § 39, og formidles overdragelsen ikke af en  

 sådan indberetningspligtig, skal indberetning om overdragelsen  

 foretages af den part, der erhverver værdipapiret eller  

 kontrakten.
 Stk. 2. Indgås aftale om en kontrakt som  

 nævnt i § 38, stk. 2, mellem parter, der ikke er  

 indberetningspligtige efter § 39, og formidles aftalen ikke af en  

 sådan indberetningspligtig, skal indberetning om aftalen foretages af  

 alle aftaleparterne (eventuelt af en efter skriftlig fuldmagt fra de  

 øvrige aftaleparter).
 Stk. 3. Overdrages de i § 38 nævnte  

 værdipapirer og kontrakter, eller indgås aftale om en kontrakt  

 som nævnt i § 38, stk. 2, mellem en udlænding og en  

 indlænding, der ikke er indberetningspligtig efter § 39, og  

 formidles overdragelsen eller aftalen ikke af en sådan  

 indberetningspligtig, påhviler indberetningspligten indlændingen,  

 uanset bestemmelserne i stk. 1 og 2. Som indlænding anses i denne  

 sammenhæng fysiske eller juridiske personer, der er  

 hjemmehørende her i landet, eller som driver virksomhed fra et fast  

 driftssted her i landet, bortset fra de i § 5 nævnte.
 Stk. 4. Indberetning efter stk. 1-3 skal foretages inden  

 den 15. januar i året efter udløbet af det kalenderår,  

 hvori dispositionen har fundet sted, jf. § 3.
Særlige oplysninger § 41. Pligten til at foretage indberetning om  

 indgåelse af aftaler om kontrakter, jf. § 38, stk. 2,  

 omfatter også pligt til at foretage indberetning om ændring af  

 tidligere indgåede aftaler, herunder aftaler om forlængelse af et  

 kontraktforhold.
 Stk. 2. Værdipapirer og kontrakter, jf. § 38, med  

 udenlandsk status, jf. kursgevinstlovens § 16, indberettes  

 særskilt.
Begrænsninger i indberetningspligten § 42. Indberetning efter skattekontrollovens  

 § 10 B kan undlades vedrørende:
 1)	Dispositioner mellem indberetningspligtige efter skattekontrollovens  

 § 10 B, der er registreret efter § 2.
 2)	Dispositioner mellem de i selskabsskattelovens § 3 nævnte  

 skattefrie institutioner mv. eller statsanerkendte  

 arbejdsløshedskasser.
 3)	Dispositioner mellem pensionskasser og forsikringsselskaber.
 4)	Dispositioner mellem de under nr. 1-3 nævnte.
 5)	Dispositioner mellem pengeinstitutter, pensionskasser eller  

 forsikringsselskaber i udlandet, herunder på Færøerne  

 eller i Grønland, og de under nr. 1-3 nævnte.
Underretning af kunder § 43. Indberetningspligtige efter § 39, der  

 har formidlet en overdragelse eller kontraktindgåelse, hvorom der skal  

 foretages indberetning, skal senest den 1. februar i året efter  

 udløbet af det kalenderår, som indberetningen vedrører,  

 underrette den, som indberetningen angår, om det til  

 skattemyndighederne indberettede, jf. § 3. Tilsvarende gælder ved  

 hævning fra en konto i en kontoførende  

 investeringsforening.
Kapitel 14 Deponering efter skattekontrollovens § 11 B § 44. Pligten til at deponere værdipapirer  

 efter skattekontrollovens § 11 B, stk. 1, 1. pkt., omfatter  

 værdipapirer, der foreligger i fysisk form, og som ikke er udstedt  

 på navn bortset fra de, der er børsnoterede.
Deponeringspligten  

 omfatter endvidere værdipapirer, der alene eksisterer i form af  

 registrering i en værdipapircentral i udstedelseslandet.
 Stk. 2. Deponeringspligten omfatter ikke  

 præmieobligationer.
Kapitel 15 Inddragelse af uidentificerede konti § 45. Pengeinstitutter mv., der er omfattet af  

 indberetningspligten efter skattekontrollovens § 8 H, skal efter  

 anmodning fra Told- og Skattestyrelsen indsende fortegnelse over konti, hvor  

 kontoføreren ikke har en sikker viden om kontohaverens identitet, jf.  

 § 4.
 § 46. Told- og Skattestyrelsen kan inddrage de i  

 § 45 nævnte uidentificerede konti til fordel for statskassen 12  

 måneder efter, at offentligt varsel herom er givet i Statstidende.
 Stk. 2. Inddragelsen omfatter det på den enkelte konto  

 indestående beløb og de til enhver tid yderligere  

 påløbne eller tilskrevne renter i det omfang, kontohaverens krav  

 ikke er forældet.
 Stk. 3. De inddragne beløb overføres af  

 vedkommende pengeinstitut til statskassen.
 Stk. 4. Inddragelse sker kun, hvis indeståendet og  

 påløbne renter overstiger 500 kr.
Kapitel 16 Tvangsbøder § 47. Skattekontrollovens § 9 finder  

 anvendelse ved administrationen af bestemmelserne i § 2, § 3 og  

 § 40, for så vidt angår andre værdipapirer end  

 kontrakter.
Kapitel 17 Bemyndigelse § 48. Told- og Skattestyrelsen kan fastsætte  

 nærmere regler om opfyldelsen af indberetningspligterne mv.
 Stk. 2. Told- og Skattestyrelsen kan lempe  

 underretningspligten efter skattekontrollovens § 7, stk.  7, og  

 § 7 A, stk.  4, således at indberetningspligtige efter  

 skattekontrollovens § 7 og § 7 A, jf. kapitel 3 i denne  

 bekendtgørelse, kan opfylde pligten til at underrette  

 indkomstmodtageren om det, der indberettes til Told & Skat, i forbindelse  

 med udsendelse af lønseddel eller lignende lønoplysning for  

 december måned i det kalenderår, som indberetningspligten  

 vedrører.
Kapitel 18 Ikrafttræden mv.
 § 49. Bekendtgørelsen træder i kraft  

 den 1. januar 2000.
 Stk. 2. Samtidig ophæves bekendtgørelse nr. 1251  

 af 13. december 1996 om indberetningspligter mv. efter skattekontrolloven,  

 som ændret ved bekendtgørelse nr. 1092 af 23. december 1998.
 Stk. 3. Bekendtgørelsen har virkning fra og med  

 kalenderåret 2000, jf. dog stk. 4-6.
 Stk. 4. Uanset stk. 3, har § 9, stk. 1, nr. 9 og 10, virkning  

 for aktiekøberetter, der er ydet den 1. april 1999 eller senere.
Stk. 5. Told- og Skattestyrelsen kan efter  

 ansøgning fritage en forvaltningsmyndighed for at foretage  

 indberetning efter § 10 for kalenderåret 2000, hvis særlige  

 administrative omstændigheder taler derfor.
Uanset stk. 3, skal tilskud  

 som nævnt i § 10, nr. 2 og 8, dog først indberettes fra og med  

 kalenderåret 2001.
 Stk. 6. Uanset stk. 3, har § 29, stk. 1, nr. 3, jf. stk.  

 2, først virkning for renter, der udbetales i kalenderåret 2001  

 eller senere.
 Stk. 7. Uanset stk. 3, skal indberetning som nævnt i § 27,  

 stk. 1, nr. 1, om selvpensioneringskonti først foretages fra og med  

 kalenderåret 2001.
