Nr BTL 108 Betænkning over Forslag til lov om ændring af færdselsloven (Ombytning af  

 kørekort)   

 Nr L 108 1989-90, 1. samling Afgivet af Retsudvalget Afgivet: 19891213 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret dels skriftligt, dels mundtligt.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

forkastelse ved 3. behandling.
 Et flertal inden for flertallet (Socialdemokratiets og Socialistisk  

 Folkepartis medlemmer af udvalget) bemærker, at man finder det urimeligt at  

 foretage en tvangsombytning af 2 mio. kørekort, når hensigten alene er at  

 skaffe ekstra ca. 200 mio. kr. i statskassen, og når der allerede på  

 indeværende tidspunkt er ca. 817.000, der frivilligt har foretaget  

 udskiftningen.
 Det forekommer overraskende, at Fremskridtspartiet, der sidste år så  

 stærkt støttede frivilligheden, nu med brask og bram støtter tvang og dermed  

 pålægger 2 mio. borgere en unødvendig ekstraskat.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) kan tilslutte sig justitsministerens lovforslag om  

 betaling for ombytning til EF-kørekort og indstiller lovforslaget til  

vedtagelse uændret.
 Mindretallet henviser i denne forbindelse til, at lovforslaget især skal  

 ses som en udmøntning af forliget vedrørende finansloven for 1990.
Grethe Fenger Møller (KF) fmd.
Sterup (KF) Helge Adam Møller (KF) Bjørn  

 Elmquist (V) Traberg Smidt (V) Hugo Holm (FP) Kirsten Lee (RV) Søren Bastholm  

 (CD) Inger Stilling Pedersen (KRF) Erling Christensen (S) Ole Espersen (S)  

 Søren Hansen (S) Torben Lund (S) Lissa Mathiasen (S) Carsten Andersen (SF)  

 Leif Hermann (SF) Ebba Strange (SF) nfmd.
