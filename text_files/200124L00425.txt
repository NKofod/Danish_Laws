Betænkning afgivet af Udvalget for  

 Udlændinge- og Integrationspolitik den 14. maj 2002 Betænkning over Forslag til lov om ændring af  

 integrationsloven (Individuelle kontrakter) [af integrationsministeren (Bertel Haarder)] 1. Udvalgsarbejdet Lovforslaget blev fremsat den 28. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og integrationsministeren sendte den 18.  

 februar dette udkast til Retsudvalget, parallelomdelt i Udvalget for  

 Udlændinge- og Integrationspolitik på alm. del   bilag 5. Den 15.  

 marts, 20. marts og 10. april 2002 sendte integrationsministeren de indkomne  

 høringssvar til udvalget.
Den 20. marts 2002 sendte  

 integrationsministeren et høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Dansk Arbejdsgiverforening og Smidt & Wilken.
Deputationer Endvidere har Smidt & Wilken v/Torben Wilken mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 6 spørgsmål til  

 integrationsministeren til skriftlig besvarelse, som denne har besvaret.
 Et af udvalgets spørgsmål og  

 integrationsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Et flertal i udvalget (V, S, DF, KF og RV)  

 indstiller lovforslaget til vedtagelse uændret.
Socialdemokratiets medlemmer af udvalget har med  

 glæde konstateret, at regeringens forslag om individuelle kontrakter i  

 store træk er identisk med Socialdemokratiets eget forslag om, at de  

 nuværende handlingsplaner ændres til »forpligtende kontrakter«.
Socialdemokratiets mål med denne ændring er at  

 præcisere rettigheder og pligter og med afsæt i den enkelte  

 udlændings kvalifikationer at sammensætte et målrettet  

 integrationsforløb baseret på sprogundervisning,  

 samfundsforståelse og beskæftigelse.
 Socialdemokratiet deler derfor lovforslagets intentioner.  

 Individuelle kontrakter kan, hvis de sikres det rette indhold, bidrage til en  

 bedre og langt mere målrettet integrationsindsats for den enkelte  

 udlænding.
Integration af udlændinge i det danske samfund skal  

 bygge på rettigheder og pligter.
Socialdemokratiet støtter  

 derfor også lovforslagets understregning af, at det er vigtigt, at  

 udlændinge tidligt i deres ophold sikres et klart kendskab til de  

 rettigheder og pligter, det danske samfund bygger på.
Uddannelse, det danske sprog og arbejde er  

 afgørende for en succesfuld integration.
Derfor ser Socialdemokratiet  

 meget positivt på regeringens tilkendegivelser om, at de individuelle  

 kontrakter skal målrettes arbejdsmarkedet og uddannelsessystemet.
Lovforslagets succes afhænger af indholdet af de  

 individuelle kontrakter.
Socialdemokratiet har derfor i behandlingen af  

 lovforslaget påpeget, at nedenstående hensyn og emner bør  

 indgå i udformningen af de nye individuelle kontrakter:
-	Uddannelsesafklaring vedrørende den enkelte udlænding  

 skal fungere bedre.
De nye individuelle kontrakter får kun mening, hvis  

 der som det første i forløbet sikres en vurdering af den  

 enkelte udlændings uddannelsesmæssige kvalifikationer.
En hurtig  

 afklaring er afgørende for, at der kan tilrettelægges et  

 fremadrettet uddannelsesforløb for den enkelte udlænding.
-	Der bør sikres bedre muligheder for fleksibilitet i de  

 treårige integrationsforløb.
Perioden må i sig selv ikke  

 stå i vejen for den enkelte udlændings adgang til fast arbejde  

 eller påbegyndelse af uddannelsesforløb.
-	Sprogundervisningen bør indrettes mere fleksibelt og opdeles i  

 egentlige moduler, som hvert afsluttes med et bevis for deltagelse.  

 Modulopdelingen skal sikre, at sprogundervisning og beskæftigelse kan  

 kombineres i mere fleksible integrationsforløb.
Ligeledes er det  

 vigtigt, at integrationsforløbene for fremtiden indeholder mere  

 undervisning i danske samfundsforhold.
-	Det er afgørende for integrationen, at der stilles  

 øgede krav til aktiveringen af udlændinge.
Aktiveringen skal  

 være mere erhvervsrettet.
 I den foreslåede nye bestemmelse i § 19, stk. 4,  

 gives ministeren hjemmel til at fastsætte nærmere regler for den  

 individuelle kontrakts indgåelse, indhold og udformning.  

 Socialdemokratiet ser i forlængelse af ovenstående punkter frem  

 til, at ministeren benytter sig af denne hjemmel, så de nye  

 individuelle kontrakter kan bidrage til en styrket integration af  

 udlændinge i Danmark.
Det Radikale Venstres medlem af udvalget er enig i, at det  

 er en god ide at lave en kontrakt mellem den enkelte udlænding og de  

 danske myndigheder.
En kontrakt, hvor rettigheder og pligter gøres  

 klare.
Kendetegnende for en kontrakt er imidlertid, at den gælder for  

 begge parter.
Det er Det Radikale Venstres opfattelse, at regeringen med den  

 foreslåede ændring af integrationsloven næsten alene  

 lægger vægt på udlændingens pligter og kun i ringe  

 omfang redegør for f.eks. sanktionsmuligheder over for den/de  

 myndighed(er), som evt. ikke opfylder deres del af kontrakten.
Det Radikale  

 Venstre havde meget gerne set, at regeringen i sine formuleringer havde lagt  

 mere vægt på, at der er tale om et ligeværdigt forhold  

 mellem den enkelte udlænding og de danske myndigheder.
Et mindretal i udvalget (SF) vil stemme hverken  

 for eller imod lovforslaget ved 3. behandling Et andet mindretal Et tredje mindretal i udvalget (IA) vil  

 redegøre for sin stilling ved lovforslagets 2. behandling.
 Kristeligt Folkeparti, Tjóðveldisflokkurin og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Birthe Rønn Hornbech (V)  

  Jens Vibjerg (V)  Inge Dahl-Sørensen (V)  

  Marianne Pedersen (V)  Jørgen Winther (V)  

 fmd.
Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  Anne-Marie Meldgaard (S)  

 nfmd.  Kamal Qureshi (SF)  

  Elsebeth Gerner Nielsen (RV)  

  Søren Søndergaard (EL)  

  Kuupik Kleist (IA) Kristeligt Folkeparti, Tjóðveldisflokkurin og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 150 Bilagsnr.
Titel 1 Henvendelse af 1/3-02 med høringssvar fra Advokatrådet 2 Spm. 1 om ministerens kommentar til henvendelse af 1/3-02 fra  

 Advokatrådet, til integrationsministeren 3 Henvendelse af 26/2-02 fra Dansk Arbejdsgiverforening 4 Spm. 2 om kommentar til henvendelse af 26/2-02 fra Dansk  

 Arbejdsgiverforening, til integrationsministeren 5 Høringssvar, fra integrationsministeren 6 Svar på spm. 1 om ministerens kommentar til henvendelse af 1/3-02  

  fra Advokatrådet, fra integrationsministeren 7 Yderligere høringssvar og høringsnotat, fra  

 integrationsministeren 8 Frist for spørgsmål til lovforslaget 9 Forslag til tidsplan for udvalgets behandling af lovforslaget 10 Spm. 3, om familiesammenførte er omfattet af ordningen med  

 integrationsprogrammer, til integrationsministeren 11 Høringssvar fra Københavns Kommune 12 Svar på spm. 2 om kommentar til henvendelse af 26/2-02 fra Dansk  

 Arbejdsgiverforening, fra integrationsministeren Svar på spm. 3, om familiesammenførte er omfattet af  

 ordningen med integrationsprogrammer, fra integrationsministeren 13 Henvendelse af 24/4-02 fra Smidt & Wilken v/Torben Wilken 14 Spm. 4 om kommentar til henvendelse af 24/4-02 fra Smidt & Wilken  

 v/Torben Wilken, til integrationsministeren 15 Spm. 5 om kommentar til høringssvaret fra Københavns  

 Kommune, til integrationsministeren 16 Spm. 6 om sanktioner, hvis en kommune misligholder en individuel kontrakt,  

 til integrationsministeren 17 Meddelelse om betænkningsafgivelse tirsdag den 7. maj 2002 18 1. udkast til betænkning 19 Svar på spm. 4 om kommentar til henvendelse af 24/4-02 fra Smidt  

 & Wilken v/Torben Wilken, fra integrationsministeren Svar på spm. 5 om kommentar til høringssvaret fra  

 Københavns Kommune, fra integrationsministeren Svar på spm. 6 om sanktioner, hvis en kommune misligholder en  

 individuel kontrakt, fra integrationsministeren 20 2. udkast til betænkning Bilag 2 Et af udvalgets spørgsmål til  

 integrationsministeren og dennes svar herpå Spørgsmålet og svaret er optrykt efter  

 ønske fra Socialdemokratiet.
 Spørgsmål nr. 3:
Er familiesammenførte udlændinge også  

 omfattet af ordningen med integrationsprogrammer, og vil de blive omfattet af  

 lovforslaget om individuelle kontrakter? I benægtende fald, er  

 ministeren så indstillet på at stille ændringsforslag, der  

 sikrer, at familiesammenførte udlændinge også  

 omfattes? Svar:
 Det følger af integrationslovens §§ 16 og 19, at  

 alle udlændinge, som kommunalbestyrelsen overtager ansvaret for, skal  

 tilbydes et introduktionsprogram og en handlingsplan.
 Med lovforslaget om individuelle kontrakter ændres  

 der ikke ved målgruppen for introduktionsprogrammet.  

 Familiesammenførte udlændinge vil derfor fortsat have ret til at  

 deltage i et introduktionsprogram og vil efter lovforslaget få fastlagt  

 en kontrakt i stedet for en handlingsplan.
Lovforslaget har blandt andet til formål at styrke  

 familiesammenførte udlændinges integration i det danske samfund,  

 idet den familiesammenførte udlænding via kontrakten med  

 kommunen skal have afklaret den pågældendes arbejds- og  

 uddannelsesmuligheder, herunder hvilke aktiviteter kommunen kan stille til  

 rådighed for den enkelte, og hvilke forpligtigelser, der følger  

 heraf.
Kontrakten skal således medvirke til, at den enkelte  

 udlænding får en bedre forståelse for, hvilke  

 rettigheder/pligter og normer der gælder i det danske samfund.
