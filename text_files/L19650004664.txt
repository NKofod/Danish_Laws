 Den 4. marts 1961 er der i Athen afsluttet følgende aftale mellem Danmark  

 og Grækenland om gensidig fritagelse for beskatning af indkomst hidrørende  

 fra skibsfarts- og luftfartsvirksomhed:
Oversættelse AFTALE mellem Kongeriget Danmark og Kongeriget Grækenland om gensidig fritagelse  

 for beskatning af indkomst hidrørende fra skibsfarts- og luftfartsvirksomhed.
 Kongeriget Danmarks regering og Kongeriget Grækenlands regering er udfra  

 ønsket om at indgå en aftale, der tager sigte på gensidig fritagelse for  

 beskatning af indkomst hidrørende fra international skibsfarts- og  

 luftfartsvirksomhed, blevet enige om følgende bestemmelser:
Artikel I Indkomst hidrørende fra benyttelsen i international sejlads af skibe  

 indregistrerede i en af de kontraherende stater skal være fritaget for  

 skatter, afgifter og gebyrer af enhver art i den anden kontraherende stat  

 under forudsætning af, at de pågældende skibe ikke ejes af selskaber eller  

 privatpersoner bosat i denne anden kontraherende stat.
Artikel II Indkomst hidrørende fra benyttelsen af luftfartøjer i international trafik  

 skal alene kunne beskattes i den af de kontraherende stater, hvor den  

 virkelige ledelse af det selskab, som benytter vedkommende luftfartøjer, har  

 sæde.
Artikel III Nærværende aftale skal ratificeres eller godkendes i overensstemmelse med  

 hver af de kontraherende staters forfatningsmæssige bestemmelser og træder i  

 kraft fra den dag, da udveksling af diplomatiske noter herom finder sted.
De  

 finder i Danmark anvendelse på skatter, der forfalder i det skatteår, som  

 begynder 1. april 1961, og i Grækenland på skatter, der forfalder i det  

 skatteår, som begynder 1. januar 1961.
 Enhver af de to kontraherende stater kan opsige nærværende aftale med seks  

 måneders varsel; i så fald skal aftalen ophøre med at have virkning med  

 hensyn til indkomst, der falder i regnskabsår, som påbegyndes efter datoen  

 for denne opsigelsesfrists udløb.
Artikel IV Nærværende aftale skal registreres i De forenede Nationers sekretariat i  

 overensstemmelse med artikel 102 i De forenede Nationers pagt.
 Udfærdiget i Athen den 4. marts 1961 i to eksemplarer på fransk.
FOR DEN KONGELIGE DANSKE REGERING Hans S.
Møller.
FOR DEN KONGELIGE GRÆSKE REGERING E.
Averoff-Tossizza.
 Den i aftalens artikel III omhandlede noteveksling har fundet sted den 14.  

 april 1965, fra hvilken dato aftalen er trådt i kraft.
 Udenrigsministeriet, den 4. maj 1965.
 Per Hækkerup.
