Bekendtgørelse om fastsættelse af standard for tilgængelighed af offentlige organers websteder og mobilapplikationer I medfør af § 3, stk. 4, i lov nr. 692 af 8. juni 2018 om tilgængelighed af offentlige organers websteder og mobilapplikationer fastsættes:
§ 1. Offentlige organers websteder og mobilapplikationer anses for at være i overensstemmelse med kravet om tilgængelighed i lovens § 3, stk. 1, hvis de opfylder den harmoniserede europæiske standard EN 301 549 V3·2·1 (2021-03). Standarden er fastsat af Europa-Kommissionen i gennemførelsesafgørelse (EU) 2021/1339 af 11. august 2021 om ændring af gennemførelsesafgørelse (EU) 2018/2048 om den harmoniserede standard for websteder og mobilapplikationer.
Referencen til standarden er offentliggjort i Den Europæiske Unions Tidende, jf. bilaget.
 § 2. Bekendtgørelsen træder i kraft den 1. januar 2022.
 Stk. 2. Samtidig ophæves bekendtgørelse nr. 197 af 1. marts 2019 om fastsættelse af standard for tilgængelighed af offentlige organers websteder og mobilapplikationer.
Finansministeriet, den 26. november 2021 Nicolai Wammen / Tanja Franck Bilag KOMMISSIONENS GENNEMFØRELSESAFGØRELSE (EU) 2021/1339 af 11. august 2021 om ændring af gennemførelsesafgørelse (EU) 2018/2048 om den harmoniserede standard for websteder og mobilapplikationer (EØS-relevant tekst) EUROPA-KOMMISSIONEN HAR  under henvisning til traktaten om Den Europæiske Unions funktionsmåde, under henvisning til Europa-Parlamentets og Rådets forordning (EU) nr. 1025/2012 af 25. oktober 2012 om europæisk standardisering, om ændring af Rådets direktiv 89/686/EØF og 93/15/EØF og Europa-Parlamentets og Rådets direktiv 94/9/EF, 94/25/EF, 95/16/EF, 97/23/EF, 98/34/EF, 2004/22/EF, 2007/23/EF, 2009/23/EF og 2009/105/EF og om ophævelse af Rådets beslutning 87/95/EØF og Europa-Parlamentets og Rådets afgørelse nr. 1673/2006/EF1), særlig artikel 10, stk. 6, og ud fra følgende betragtninger:
 1) I overensstemmelse med artikel 6, stk. 1, i Europa-Parlamentets og Rådets direktiv (EU) 2016/21022), formodes indhold af websteder og mobilapplikationer, der opfylder harmoniserede standarder eller dele heraf, hvis referencer er offentliggjort i Den Europæiske Unions Tidende, at være i overensstemmelse med de i direktivets artikel 4 fastsatte tilgængelighedskrav, der er omfattet af disse standarder eller dele deraf.
 2) På grundlag af gennemførelsesafgørelse C(2017) 2585 ændrede CEN, Cenelec og ETSI den harmoniserede standard EN 301549 v2. 1.2 (2018-08), og referencen er medtaget i bilaget til Kommissionens gennemførelsesafgørelse (EU) 2018/20483). Dette førte til vedtagelsen af den ændrede harmoniserede europæiske standard, EN 301549 v3. 2.1 (2021-03). I den harmoniserede europæiske standard EN 301549 v3. 2.1 (2021-03) fastsættes bl.a. tekniske krav til websteders og mobilapplikationers tilgængelighed, og den indeholder en kortlægning af de relevante bestemmelser fra standarden med hensyn til tilgængelighedskravene i artikel 4 i direktiv (EU) 2016/2102.
 3) I den harmoniserede standard EN 301549 v3. 2.1 (2021-03) ajourføres bl.a. kortlægningerne i tabel A. 1 og A. 2 i bilag A, der giver formodning om overensstemmelse med direktiv (EU) 2016/2102. Standarden omfatter også vejledning om dens anvendelse i bilag E og indeholder yderligere oplysninger om ændringer i bilag F.
 4) Kommissionen har sammen med CEN, Cenelec og ETSI vurderet, om de relevante bestemmelser i den harmoniserede europæiske standard EN 301549 v3. 2.1 (2021-03), som blev fremlagt af CEN, Cenelec og ETSI, efterkommer anmodningen i gennemførelsesafgørelse C(2017) 2585.
 5) Resultatet af vurderingen er, at de relevante bestemmelser i den harmoniserede europæiske standard EN 301549 v3. 2.1 (2021-03) opfylder de krav, som de har til formål at opfylde, og som er fastsat i bilag II til gennemførelsesafgørelse C(2017) 2585. Det er derfor hensigtsmæssigt at offentliggøre referencen for den nævnte standard i Den Europæiske Unions Tidende.
 6) Referencerne til den harmoniserede standard EN 301549 v2. 1.2 (2018-08) skal derfor trækkes tilbage fra Den Europæiske Unions Tidende, da den er blevet ændret ved den harmoniserede europæiske standard EN 301549 v3. 2.1 (2021-03).
 7) For at give tilstrækkelig tid til at forberede anvendelsen af den harmoniserede standard EN 301549 V3. 2.1 (2021-03) er det nødvendigt at udsætte anvendelsen af tilbagetrækningen af den harmoniserede standard EN 301549 v2. 1.2 (2018-08).
 8) Gennemførelsesafgørelse (EU) 2018/2048 bør derfor ændres.
9) Overholdelsen af en harmoniseret standard medfører en formodning om overensstemmelse med de relevante væsentlige krav i Unionens harmoniseringslovgivning fra datoen for offentliggørelsen af referencen for en sådan standard i Den Europæiske Unions Tidende.
Denne afgørelse bør derfor træde i kraft på dagen for offentliggørelsen  VEDTAGET DENNE AFGØRELSE:
Artikel 1 Bilaget til gennemførelsesafgørelse (EU) 2018/2048 ændres som anført i bilaget til nærværende afgørelse.
Artikel 2 Denne afgørelse træder i kraft på dagen for offentliggørelsen i Den Europæiske Unions Tidende.
 Nr. 1) i bilaget anvendes fra den 12. februar 2022.
 Udfærdiget i Bruxelles, den 11. august 2021.
På Kommissionens vegne Ursula VON DER LEYEN Formand BILAG I tabellen i bilaget til gennemførelsesafgørelse (EU) 2018/2048 foretages følgende ændringer:
10) Række 1 udgår 11) Som række 2 indsættes:
 1) EUT L 316 af 14.11.2012, s. 12.
 2) Europa-Parlamentets og Rådets direktiv (EU) 2016/2102 af 26. oktober 2016 om tilgængeligheden af offentlige organers websteder og mobilapplikationer (EUT L 327 af 2.12.2016, s. 1).
 3) Kommissionens gennemførelsesafgørelse (EU) 2018/2048 af 20. december 2018 om harmoniserede standarder for websteder og mobilapplikationer, der er udarbejdet til støtte for Europa-Parlamentets og Rådets direktiv (EU) 2016/2102 (EUT L 327 af 21.12.2018, s. 84).
