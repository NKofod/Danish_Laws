A.23.1 1.instans-afgørelser A.23.2 2.instans-afgørelser A.23.3 Domstolsprøvelse A.23.4 Klagevejledning A.23.5 Klage over afgørelser om aktindsigt Formål Reglerne om klageadgang skal sikre, at de (juridiske) personer, der  

 berøres umiddelbart og individuelt af en afgørelse, kan få prøvet  

 retmæssigheden af afgørelsen ved en højere administrativ myndighed eller ved  

 domstolene.
Det legale grundlag Toldlovens § 71 og § 71 a, jf.
Skatteministeriets lovbekendtgørelse nr.  

 113 af 27. februar 1996, som ændret ved § 4 i lov nr. 1204 af 27. december  

 1996, ændret ved § 33 i lov nr. 1223 af 27. december 1996 og ændret ved § 36  

 i lov nr. 1098 af 29. december 1997 (herefter TL).
Skatteministeriets bekendtgørelse nr. 653 af 14. august 1997,  

 bekendtgørelse om sagsudlægning, som ændret ved Skatteministeriets bekendtgørelse nr. 965 af 15. december 1997,  

 bekendtgørelse om ændring af bekendtgørelse om sagsudlægning (herefter  

 sbkg.).
 Cirkulære nr. 25 af 17. februar 1998 om dekoncentreret sagsudlægning  

 (herefter cirk.).
 Reglerne omfatter også klageadgang vedrørende klage over afgørelser i  

 medfør af såvel EF's toldkodeks som andre EF-retsakter indenfor  

 toldlovgivningens område, jf. henvisningen i TL § 2.
 Endvidere gælder forvaltningslovens § 16, stk. 4, og offentlighedslovens §  

 15, stk. 2, vedrørende klage over afgørelser om aktindsigt, se nedenfor under  

 A.23.5.
A.23.1 1.instans-afgørelser Efter § 2, stk. 4 i sbkg. træffer toldcentrene indenfor deres  

 forretningsområder afgørelser i 1.instans efter TL, bortset fra afgørelser  

 vedrørende virksomhedsregistrering, betaling og opkrævning.
 Efter § 2, stk. 3 i sbkg. har Told- og Skattedirektøren bestemt, at et  

 enkelt eller enkelte toldcentre kan træffe afgørelser i alle sager i følgende  

 sagstyper på toldområdet, jf. cirk. pkt. 3:
- Afgørelser om TIR-godkendelse af køretøjer ved Toldcenter København  

 efter TL § 2, stk. 1, jf.
Rådsforordning nr. 2112/78 af 25. juli 1978 om  

 tiltrædelse af TIR-konventionen, træffes af Told- og Skatteregion Køge, Toldcenter Sydvestsjælland.
- Afgørelser om told- og afgiftsfrihed for varer til internationale  

 organisationer, institutioner og de dertil knyttede personer, jf.
TL § 2,  

 stk. 1, jf.
Rådsforordning nr. 918/83 af 28. marts 1983 om fritagelse for  

 import- og eksportafgifter, i henhold til konkrete aftaler med de pågældende  

 internationale organisationer og institutioner og TL § 4, nr. 3 samt moms-,  

 punktafgifts- og miljøafgiftslovgivningen, træffes af Toldcenter København.
Undtaget herfra er afgørelser om told- og afgiftsfrihed for varer til NATO-hovedkvarterer og -personel, udenlandske militære NATO-styrker på  

 øvelser samt til udenlandske officerer på udveksling, herunder personel ved  

 det multinationale hovedkvarter i Nordsjælland (SHIRBRIG), der træffes af  

 Told- og Skatteregion Århus, Toldcenter Østjylland.
- Afgørelser om told- og afgiftsfrihed for motorkøretøjer til  

 internationale organisationer, institutioner og de dertil knyttede personer,  

 jf.
TL § 2, stk. 1, jf.
Rådsforordning nr. 918/83 af 28. marts 1983 om  

 fritagelse for import- og eksportafgifter, i henhold til konkrete aftaler med  

 de pågældende internationale organisationer og institutioner og TL § 4, nr. 3  

 samt moms-, punktafgifts- og miljøafgiftslovgivningen, træffes af Told- og  

 Skatteregion Høje-Taastrup.
Undtaget herfra er afgørelser om told- og afgiftsfrihed for motorkøretøjer  

 til NATO-hovedkvarterer og -personel samt til udenlandske officerer på  

 udveksling, herunder personel ved det multinationale hovedkvarter i  

 Nordsjælland (SHIRBRIG), der træffes af Told- og Skatteregion Århus, Toldcenter Østjylland.
- Afgørelser om told- og afgiftsfrihed for motorkøretøjer til diplomatiske  

 og konsulære repræsentationer og de dertil knyttede personer, jf.
TL § 2,  

 stk. 1, jf.
Rådsforordning nr. 918/83 af 28. marts 1983 om fritagelse for  

 import- og eksportafgifter, lov om diplomatiske forbindelser, lov om  

 konsulære forbindelser, og TL § 4, nr 1. og 2., samt moms-, punktafgifts- og  

 miljøafgiftslovgivningen, træffes af Told- og Skatteregion Høje-Taastrup.
 Toldcentrenes afgørelser i 1.instans og toldcentrenes sagsbehandling kan  

 påklages til styrelsen, jf. sbkg. § 11, stk. 1 og 3, jf. § 2.
 Fristen for klage er 3 måneder, jf. sbkg. § 10.
 Klagen til styrelsen ønskes af praktiske grunde sendt via toldcentret, der  

 efter de særlige regler herom udarbejder en samlet redegørelse for sagen og  

 sender denne redegørelse og sagens akter til styrelsen.
 Såvel toldcentrets som styrelsens modtagelse af klagen inden klagefristens  

 udløb anses for rettidig.
A.23.2 2.instans-afgørelser Styrelsen træffer som klageinstans den endelige administrative afgørelse,  

 jf. sbkg. § 11, stk. 4.
A.23.3 Domstolsprøvelse Styrelsens endelige administrative afgørelse eller afvisning af at  

 behandle sagen kan indbringes for domstolene, jf.
TL § 71, stk. 4, 1. pkt.
Fristen for indbringelsen for domstolene er 3 måneder, jf.
TL § 71, stk.  

 5.
 Hvis styrelsen ikke har truffet en endelig administrativ afgørelse inden 6  

 måneder efter sagens indbringelse, kan sagen indbringes for domstolene, jf.  

 TL § 71, stk. 4, 2. pkt. ("overspringsreglen").
 Reglerne om domstolsprøvelsens gennemførelse findes i lov om rettens pleje  

 (retsplejeloven).
A.23.4 Klagevejledning Toldcentrenes klagevejledning Afgørelser som kan påklages til anden forvaltningsmyndighed skal i følge  

 forvaltningsloven § 25, stk. 1, være ledsaget af en klagevejledning med  

 angivelse af bl.a. tidsfrist og fremgangsmåde ved påklage.
Denne bestem-melse  

 finder således anvendelse for toldcentrenes afgørelser.
 Dette følger endvidere af art. 6, stk. 3., 2. pkt., i toldkodeksen.
Styrelsens klagevejledning Afgørelser, der kun kan indbringes for domstolene indenfor en lovbestemt  

 frist skal i følge forvaltningsloven, § 26 være ledsaget af oplysning herom.  

 Denne bestemmelse finder således anvendelse for styrelsens afgørelser, jf.  

 sbkg. § 11, stk. 4.
 Dette følger endvidere af art. 6, stk. 3, 2. pkt. i toldkodeksen.
A.23.5 Klage over afgørelser om aktindsigt Toldcentrenes afgørelser Toldcentrenes afgørelser om spørgsmål om aktindsigt kan i medfør af  

 henvisningen i offentlighedslovens § 15, stk. 2, og forvaltningslovens § 16,  

 stk. 4, påklages til styrelsen, jf. sbkg. § 11, stk. 1, jf. § 2.
 Der gælder ingen frist for klage over sådanne afgørelser.
Styrelsens afgørelser Efter samme bestemmelser kan styrelsens afgørelser om spørgsmål om  

 aktindsigt indbringes for domstolene.
Dette gælder også styrelsens afgørelser  

 i 1. instans.
Der gælder ingen frist for klage over sådanne afgørelser.
