Cirkulære om lov nr. 170 af 15. marts  

 2000 om ændring af pensionsbeskatningsloven og skattekontrolloven (Pensionsordninger for  

 ægtefæller til udsendte medarbejdere mv.) Indholdsfortegnelse 1.
Indledning 2.
Pensionsordninger for ægtefæller til udsendte  

 medarbejdere 2.1.
Hidtil gældende regler 2.2.
Pensionsordninger omfattet af pensionsbeskatningslovens afsnit I 2.2.1.
Pensionsopsparerens skattemæssige situation 2.2.2.
Den udsendte medarbejders skattemæssige situation 2.2.3.
Arbejdsgiverens skattemæssige situation 2.3.
Pensionsordninger omfattet af pensionsbeskatningslovens § 53 A 2.4.
Ikrafttræden 3.
Justering af fraflytningsbeskatningen, pensionsbeskatningslovens § 19  

 B, stk. 5 3.1.
Hidtil gældende regler 3.2.
Ændring af reglerne 3.3.
Ikrafttræden 4.
Ændring af pensionsbeskatningslovens § 21 A,  

 tilbagebetaling 4.1.
Hidtil gældende regler 4.2.
Ændring af reglerne 4.3.
Ikrafttræden 5.
LIFO-princippet ved deloverførsel af en pensionsordning 6.
Bortseelsesret for visse indbetalinger til ATP 7.
Bemyndigelse vedrørende rateforsikring 8.
Ophævelse af pensionsbeskatningslovens § 26 A, stk. 4,  

 udløbet overgangsordning 9.
Konsekvensændring af skattekontrollovens § 7 A 1. Indledning Dette cirkulære omtaler de ændringer, der er  

 gennemført ved lov nr. 170 af 15. marts 2000 om ændring af  

 pensionsbeskatningsloven og skattekontrolloven (Pensionsordninger for  

 ægtefæller til udsendte medarbejdere m.v.) 2. Pensionsordninger for ægtefæller til udsendte  

 medarbejdere Loven indeholder en række bestemmelser om  

 pensionsordninger, som arbejdsgivere opretter til fordel for  

 medfølgende ægtefæller, registrerede partnere og samlevere  

 til udsendte medarbejdere.
Der er intet ansættelsesforhold direkte  

 imellem arbejdsgiveren og den pågældende person, men der er ved  

 loven indført en skattemæssig ligestilling mellem disse  

 pensionsordninger og tilsvarende pensionsordninger, som arbejdsgivere kan  

 oprette til fordel for medarbejdere.
2.1. Hidtil gældende regler Der har ikke hidtil været særlige regler for  

 pensionsordninger oprettet af arbejdsgivere til udsendte medarbejderes  

 medfølgende ægtefæller, samlevere m.fl., som ikke selv er  

 ansat af den pågældende arbejdsgiver.
Hvis en arbejdsgiver efter  

 de hidtil gældende regler foretager indbetalinger til en  

 pensionsordning omfattet af pensionsbeskatningslovens afsnit I for en  

 medarbejders ægtefælle, vil indbetalingerne derfor blive anset  

 for et supplerende skattepligtigt vederlag til medarbejderen.
Beløbet anses derefter for overført til den  

 anden ægtefælle m.fl. ved en gavedisposition.
En sådan gave  

 kan gives uden skatte- og afgiftsmæssige konsekvenser mellem  

 ægtefæller og mellem registrerede partnere, jf. boafgiftslovens  

 § 22, stk. 3. Er der tale om samlivsforhold af mere end to  

 års varighed, er gaven gaveafgiftspligtig, i det omfang den overstiger  

 et årligt reguleret beløb, der i 2000 udgør 45.200 kr.,  

 jf. boafgiftslovens § 22, stk. 1, litra d.
Ved samlivsforhold af  

 mindre end to års varighed er gaven indkomstskattepligtig for  

 modtageren, og giveren har ikke fradragsret.
 Ovenstående gælder fortsat i tilfælde,  

 hvor de i afsnit 2.2. omtalte kriterier for, at pensionsordningen kan  

 omfattes af de nye regler, ikke er opfyldt.
2.2. Pensionsordninger omfattet af pensionsbeskatningslovens afsnit I Pensionsordninger til medfølgende  

 ægtefæller m.fl. skal grundlæggende opfylde de samme  

 betingelser for at være omfattet af pensionsbeskatningslovens afsnit I  

 som andre pensionsordninger.
De nye regler gælder for alle de typer af  

 pensionsordninger, der kan oprettes i dag, dvs. bl.a. for pensionsordninger  

 med løbende udbetalinger, rate- og kapitalforsikringer, rateopsparing  

 og opsparing i pensionsøjemed.
 Der er således ikke tale om, at der ved loven er  

 indført en ny grundtype blandt de pensionsordninger, der omfattes af  

 pensionsbeskatningslovens afsnit I.
De nye regler gælder både for  

 pensionsordninger, som nyoprettes til formålet, og for  

 pensionsordninger, som pensionsopspareren havde i forvejen.
Er den allerede  

 oprettede pensionsordning oprettet uden for ansættelsesforhold, skal  

 der ske indberetning om, at status for pensionsordningen er ændret, jf.  

 § 4, stk. 2, i bekendtgørelse nr. 654 af 12. august 1999 om  

 beskatning af pensionsordninger.
Er den allerede oprettede pensionsordning  

 oprettet i ansættelsesforhold, vil videreførelse af denne under  

 udsendelsen typisk kræve samtykke fra den oprettende arbejdsgiver.
Hvis  

 pensionsopsparerens egen arbejdsgiver viderefører indbetalingerne i  

 udsendelsesperioden, er betingelserne for at anvende de særlige  

 beskatningsregler ikke opfyldt, jf. nedenfor ad betingelse 2.
 De nye regler om de særlige skattemæssige  

 konsekvenser for de berørte personer af pensionsordninger til  

 medfølgende ægtefæller m.fl. er omtalt nedenfor under  

 punkt 2.2.1.-3. om henholdsvis pensionsopsparerens (dvs. den  

 medfølgende ægtefælles), den udsendte medarbejders og  

 arbejdsgiverens skattemæssige situation.
 Loven stiller følgende krav til  

 ægtefællens m.fl.s situation som betingelse for, at de  

 særlige regler gælder:
 1)	Ægtefællen m.fl. skal være »medfølgende«  

 under en udsendelse af mindst 1 måneds varighed.
 2)	Ægtefællen m.fl. og/eller dennes egen arbejdsgiver  

 må ikke foretage indbetalinger til en pensionsordning i  

 ansættelsesforhold under udsendelsen.
 Ad 1:
Kravet indebærer, at den medfølgende person  

 skal have fælles bopæl med den udsendte medarbejder i udlandet  

 under udsendelsen.
Kravet er således ikke opfyldt, hvis den udsendte  

 medarbejders ægtefælle m.fl. forbliver boende i Danmark under  

 udsendelsen.
Kravet er heller ikke opfyldt, hvis begge personer udrejser fra  

 Danmark, men tager ophold hver sit sted.
Endelig er kravet ikke opfyldt, hvis  

 udsendelsen har en varighed på mindre end en måned.
Fælles bopæl indebærer ikke, at  

 ægtefællerne m.fl. skal opholde sig samme sted konstant.
Der er  

 således mulighed for, at den medfølgende ægtefælle  

 m.fl. periodevis opholder sig i Danmark uden ledsagelse af den udsendte.  

 Hvorvidt kravet om fælles bopæl er opfyldt i det enkelte  

 tilfælde, afhænger af en individuel vurdering.
Hvis den  

 pågældende konkret er i beskæftigelse i Danmark i den  

 aktuelle periode, kan kravet om ophold i udlandet ikke anses for opfyldt,  

 medmindre der er tale om beskæftigelse, der efter sin art kan  

 udføres som distancearbejde el.lign.
Vurderes det på grundlag af  

 oplysninger om varigheden af den medfølgende persons opholdsperioder i  

 Danmark, at det må anses for muligt for den pågældende at  

 opretholde en tilknytning til arbejdsmarkedet i Danmark, er kravet heller  

 ikke opfyldt.
Ovenstående gælder både for  

 ægtefæller og registrerede partnere og for samlevere.
Med hensyn  

 til samlevere stilles der ikke krav til varigheden af samliv forud for  

 udsendelsen.
Kan samliv forud for udsendelsen ikke dokumenteres, f.eks. ved  

 folkeregisterattest, medfører dette skærpede krav til  

 dokumentationen for, at der foreligger samliv under udsendelsen.
 Ad 2:
Kravet indebærer, at indbetalinger til en  

 pensionsordning i ansættelsesforhold for den periode, som den  

 særlige pensionsordning tilsigter at dække, afskærer den  

 medfølgende ægtefælle m.fl. fra at benytte de  

 særlige regler.
Dette gælder, hvadenten den pensionsordning, der  

 indbetales til, er omfattet af pensionsbeskatningslovens afsnit I eller af  

 afsnit II A, f.eks. en pensionsordning oprettet som led i et  

 ansættelsesforhold, som den pågældende person er i under  

 udlandsopholdet.
Kravet er alene knyttet til faktiske indbetalinger til en  

 pensionsordning i ansættelsesforhold.
Hvis der ikke foretages  

 indbetalinger til en sådan pensionsordning, gælder de  

 særlige regler for alt, hvad den udsendte medarbejders arbejdsgiver  

 indbetaler til pensionsordningen.
Der stilles således ikke krav om, at  

 den medfølgende ægtefælle m.fl. skal have haft en  

 pensionsordning i ansættelsesforhold umiddelbart forud for udsendelsen.  

 Der skal heller ikke foretages nogen vurdering af, hvorvidt disse  

 indbetalinger eventuelt overstiger, hvad den medfølgende  

 ægtefælle m.fl. må antages at ville have  

 indbetalt/fået indbetalt til en pensionsordning i  

 ansættelsesforhold, hvis han eller hun ikke havde ledsaget den udsendte  

 medarbejder til udlandet.
Endelig indebærer kravet, at den  

 medfølgende ægtefælle m.fl. i princippet kan bevare sit  

 ansættelsesforhold under udsendelsen, men efter aftale med  

 arbejdsgiveren fravælge indbetalinger til en pensionsordning i dette  

 ansættelsesforhold til fordel for indbetalinger til en pensionsordning  

 oprettet af den udsendte medarbejders arbejdsgiver og omfattet af de  

 særlige regler.
Er der sket indbetalinger til en pensionsordning i  

 ansættelsesforhold for den medfølgende ægtefælle  

 m.fl. for den periode, som den særlige pensionsordning tilsigter at  

 dække, bortfalder adgangen til at anvende de særlige regler  

 på en pensionsordning oprettet af den udsendte medarbejders  

 arbejdsgiver.
Det er således ikke relevant at foretage en  

 opgørelse af, hvorvidt indbetalingerne til den medfølgende  

 ægtefælles m.fl.s pensionsordning i eget ansættelsesforhold  

 er større eller mindre end indbetalingerne fra den udsendte  

 medarbejders arbejdsgiver.
 Den medfølgende ægtefælles m.fl.s egne  

 indbetalinger til en pensionsordning uden for ansættelsesforhold under  

 udsendelsen påvirker ikke adgangen til at benytte de særlige  

 regler.
2.2.1. Pensionsopsparerens skattemæssige situation Er de under pkt. 2.2. nævnte betingelser opfyldt,  

 henføres pensionsordningen fra den udsendte medarbejders arbejdsgiver  

 i enhver skattemæssig henseende til den medfølgende  

 ægtefælle m.fl. og behandles som indbetalinger fra den  

 medfølgende ægtefælles m.fl.s egen arbejdsgiver.
Dette indebærer bl.a., at den medfølgende  

 ægtefælle m.fl. har ret til at bortse fra indbetalingerne ved  

 opgørelsen af sin skattepligtige indkomst, jf.  

 pensionsbeskatningslovens § 19, stk. 3, og at indbetalingerne til  

 en kapitalpensionsordning indgår under beløbsgrænsen i  

 pensionsbeskatningslovens § 16, stk. 1, for den medfølgende  

 ægtefælle m.fl.
De nedenfor under 4.1. beskrevne virkninger af,  

 at en arbejdsgiver indbetaler større beløb end  

 beløbsgrænsen i § 16, stk. 1, til en arbejdstagers  

 kapitalpensionsordning, gælder tilsvarende for disse indbetalinger, jf.  

 for så vidt angår indkomståret 1999 (forud for  

 virkningstidspunktet for de ved loven gennemførte ændringer i  

 pensionsbeskatningslovens § 21 A) lovens § 3, stk. 3, 2.  

 pkt.
Er den medfølgende ægtefælle  

 skattemæssigt hjemmehørende i udlandet, og er den udsendte  

 medarbejders arbejdsgiver dansk, anses pensionsbidraget fra dansk side for  

 værende indkomst omfattet af OECD-modeloverenskomstens artikel 15 eller  

 19 for den udsendte medarbejder.
Hvorvidt bopælslandet anser  

 pensionsbidraget for skattepligtigt, og i givet fald hos hvilken  

 ægtefælle, afhænger af bopælslandets lovgivning.
 Der skal ikke betales arbejdsmarkedsbidrag eller  

 særligt pensionsbidrag af indbetalingerne.
2.2.2. Den udsendte medarbejders skattemæssige situation Er de under pkt. 2.2. nævnte betingelser opfyldt,  

 henføres pensionsordningen fra den udsendte medarbejders arbejdsgiver  

 til den udsendte medarbejders medfølgende ægtefælle m.fl.  

 i enhver skattemæssig henseende til den medfølgende  

 ægtefælle m.fl.
Dette indebærer bl.a., at den under pkt. 2.1.  

 omtalte beskatning af arbejdsgiverens pensionsindbetalinger som et  

 supplerende vederlag til medarbejderen ikke skal finde sted.
Er der tale om  

 en kapitalpensionsordning, påvirker indbetalingerne ikke  

 beløbsgrænsen for den udsendte medarbejders egne indbetalinger  

 til kapitalpension efter pensionsbeskatningslovens § 16,  

 stk. 1.
 Om eventuel beskatning i bopælslandet se punkt  

 2.2.1.
2.2.3. Arbejdsgiverens skattemæssige situation Efter pensionsbeskatningslovens § 23 skal  

 arbejdsgiverens indbetalinger til pensionsordninger for medarbejdere i  

 skattemæssig henseende ligestilles med beløb, der er udbetalt  

 til medarbejderen selv.
Udgiften vil herefter som hovedregel kunne  

 ligestilles med løn eller andet vederlag til medarbejderen og dermed  

 kunne fradrages som en driftsomkostning.
 Ved en tilføjelse til pensionsbeskatningslovens  

 § 23 er det sikret, at ovenstående også gælder  

 indbetalinger til pensionsordninger for udsendte medarbejderes  

 ægtefæller m.fl. i de tilfælde, hvor de under pkt. 2.2.  

 omtalte betingelser er opfyldt.
 For arbejdsgiverens vedkommende ligestilles disse  

 pensionsindbetalinger således i skattemæssig henseende med  

 udbetaling til den udsendte medarbejder, dvs. at udgiften som hovedregel kan  

 fradrages som en driftsomkostning.
Kravet om, at der skal være tale om en udsendt  

 medarbejder, indebærer ikke, at arbejdsgiveren under udsendelsen skal  

 være identisk med arbejdsgiveren forud for udsendelsen.
Der kan  

 således være tale om to forskellige arbejdsgivere, der er  

 koncernforbundne selskaber.
I sådanne tilfælde tilkommer  

 fradragsretten det selskab, der er den pågældende medarbejders  

 arbejdsgiver under udsendelsen, og som foretager pensionsindbetalingerne.  

 Foretages pensionsindbetalingerne i stedet af det selskab, som var den  

 udsendte medarbejders arbejdsgiver forud for udsendelsen, har dette selskab  

 ikke fradragsret for pensionsindbetalingerne, idet disse da ikke betragtes  

 som en driftsomkostning, men som et tilskud til det koncernforbundne selskab,  

 som er den udsendte medarbejders aktuelle arbejdsgiver.
2.3. Pensionsordninger omfattet af pensionsbeskatningslovens § 53  

 A Efter reglerne i pensionsbeskatningslovens afsnit II A har  

 enhver person til enhver tid adgang til at oprette pensionsordninger omfattet  

 af pensionsbeskatningslovens § 53 A, dvs. livsforsikringer eller  

 pensionskasseordninger, der enten er oprettet i et udenlandsk  

 forsikringsselskab eller pensionsinstitut eller i et dansk  

 forsikringsselskab, pensionskasse m.v., hvor personen har fravalgt beskatning  

 efter pensionsbeskatningslovens afsnit I.
 Beskatning efter pensionsbeskatningslovens § 53 A  

 indebærer, at der ikke er fradragsret for indbetalinger, at der ikke  

 sker indkomstbeskatning af udbetalinger, og at der sker beskatning efter  

 særlige regler af afkastet af forsikrings- eller pensionsordningen.
Som en konsekvens af, at der ikke er fradragsret for  

 indbetalinger til pensionsordninger omfattet af pensionsbeskatningslovens  

 § 53 A, er der i § 53 A, stk. 2, 2. pkt., foretaget en  

 præcisering for så vidt angår pensionsordninger i  

 ansættelsesforhold.
Efter denne bestemmelse skal arbejdstageren ved  

 opgørelsen af sin skattepligtige indkomst medregne præmier eller  

 bidrag, der er indbetalt af arbejdsgiveren.
 Ved en tilføjelse til pensionsbeskatningslovens  

 § 53 A, stk. 2, er det på tilsvarende vis sikret, at  

 indbetalinger fra en udsendt medarbejders arbejdsgiver til en pensionsordning  

 for den udsendte medarbejders ægtefælle m.fl. skal medregnes ved  

 opgørelsen af ægtefællens m.fl.s skattepligtige indkomst  

 (og således ikke ved opgørelsen af den udsendte medarbejders  

 skattepligtige indkomst). De ovenfor under pkt. 2.2. beskrevne betingelser  

 skal være opfyldt.
Er den medfølgende ægtefælle  

 skattemæssigt hjemmehørende i udlandet, og er den udsendte  

 medarbejders arbejdsgiver dansk, anses pensionsbidraget fra dansk side for  

 værende indkomst omfattet af OECD-modeloverenskomstens artikel 15 eller  

 19 for den udsendte medarbejder.
Hvorvidt bopælslandet anser  

 pensionsbidraget for skattepligtigt, og i givet fald hos hvilken  

 ægtefælle, afhænger af bopælslandets lovgivning.
2.4. Ikrafttræden De ovenfor beskrevne særlige skattemæssige  

 konsekvenser af en pensionsordning for ægtefællen m.fl. til en  

 udsendt medarbejder har virkning fra og med indkomståret 1999.
3. Justering af fraflytningsbeskatningen, pensionsbeskatningslovens  

 § 19 B, stk. 5 Regelkomplekset i pensionsbeskatningslovens §§ 19 A-E  

 er indført i 1987 med det formål at gennemføre en  

 efterbeskatning af særligt store indbetalinger til pensionsordninger  

 oprettet i ansættelsesforhold i tilfælde, hvor arbejdsgiveren har  

 foretaget ekstraordinært store indbetalinger til en arbejdstagers  

 pensionsordning i årene forud for arbejdstagerens  

 skattepligtsophør (fraflytning).
 En gennemgang af regelkomplekset findes i  

 Skattedepartementets cirkulære nr. 237 af 30. december 1987 om  

 ændring af forskellige skattelove (Skatteflugt), kapitel 6.D.
Lovændringen medfører, at der ske en  

 begrænsning i adgangen til uden efterbeskatning at øge  

 indbetalingerne til en såkaldt bidragsdefineret pensionsordning  

 (pensionsordning, hvor indbetalingerne udgør en vis procentdel af  

 lønnen eller et fast beløb) i årene forud for en planlagt  

 fraflytning i tilfælde, hvor arbejdstageren har både en  

 bidragsdefineret pensionsordning og en tilsagnsordning med samme  

 arbejdsgiver.
De pågældende arbejdstagere ligestilles med  

 arbejdstagere, der kun har en bidragsdefineret pensionsordning.
3.1. Hidtil gældende regler Efter pensionsbeskatningslovens § 19 B skal der ske  

 efterbeskatning ved fraflytning, hvis pensionsindbetalingerne til en  

 bidragsdefineret pensionsordning inden for de sidste 5 år forud for  

 skattepligtsophør er forøget i forhold til de  

 pensionsindbetalinger, der fandt sted ved udgangen af året 5 år  

 forud for det indkomstår, hvori skattepligten ophørte.
Efterbeskatning skal dog kun finde sted, hvis og i det  

 omfang indbetalingerne er forøget ud over en grænse, der ved  

 pensionsbeskatningslovens § 19 B, stk. 5, er angivet som 20 pct. af  

 den samlede lønindtægt fra den pågældende  

 arbejdsgiver, herunder arbejdsgiverens pensionsindbetalinger.
Dette kan  

 også udtrykkes således, at der sker efterbeskatning, hvis Pensionsindbetalinger > 1 Samlet lønindtægt inklusive  

 pensionsindbetalinger 5.
 Ved »Pensionsindbetalinger« forstås efter  

 sammenhængen kun indbetalinger til den pågældende  

 pensionsordning.
Ved »Samlet lønindtægt inklusive  

 pensionsindbetalinger« forstås alle arbejdsgiverens  

 pensionsindbetalinger uanset arten af pensionsordningen.
Det vil sige, at  

 også indbetalinger til en tilsagnsordning omfattet af § 19 C  

 omfattes.
Sammenligner man to personer, der i årene forud for  

 5-års perioden har haft samme indtægtsforhold og samme samlede  

 pensionsindbetalinger fra arbejdsgiveren, ses det, at en person, der har  

 både en bidragsdefineret ordning omfattet af § 19 B og en  

 tilsagnsordning omfattet af § 19 C med arbejdsgiveren, er bedre stillet  

 med hensyn til mulighederne for at forøge indbetalingerne til  

 § 19 B-ordningen inden for 5-års perioden end en person, der kun  

 har en bidragsdefineret ordning omfattet af § 19 B.
De to personer har  

 samme »samlede lønindtægt inklusive pensionsindbetalinger«, men  

 personen med to pensionsordninger har lavere indbetalinger på § 19  

 B-ordningen end personen, der placerer hele sin indbetaling på sin  

 § 19 B-ordning.
3.2. Ændring af reglerne De hidtil gældende regler som beskrevet i  

 Skattedepartementets cirkulære nr. 237 af 30. december 1987 om  

 ændring af forskellige skattelove (Skatteflugt), kapitel 6.D, samt  

 afsnit 3.1. ovenfor er fortsat gældende på nær én  

 detalje:
 Efter lovændringen er de pensionsindbetalinger, som  

 ifølge pensionsbeskatningslovens § 19 B, stk. 5, skal  

 sættes i forhold til den samlede lønindtægt inklusive  

 pensionsindbetalinger, ikke længere kun indbetalinger til en bidragsdefineret ordning omfattet af  

 § 19 B, men tillige eventuelle indbetalinger til en tilsagnsordning  

 omfattet af § 19 C for den pågældende.
Hermed opnås, jf. eksemplet sidst i afsnit 3.1., at  

 en person med både en § 19 B-ordning og en § 19 C-ordning  

 ikke længere er bedre stillet med hensyn til mulighederne for at  

 øge pensionsindbetalingerne til § 19 B-ordningen inden for  

 5-års perioden end en person, der kun har en § 19 B-ordning.
De to  

 personer er ligestillet.
 Selv om indbetalinger til en eventuel § 19 C-ordning  

 skal medregnes ved opgørelsen af pensionsindbetalingerne i § 19  

 B, stk. 5, er det kun indbetalingerne til § 19 B-ordningen, der kan  

 danne grundlag for efterbeskatning efter reglerne i § 19 B.
3.3. Ikrafttræden Den ovenfor beskrevne ændring har virkning,  

 når arbejdstagerens skattepligt er ophørt den 17. marts 2000  

 eller senere.
4. Ændring af pensionsbeskatningslovens § 21 A,  

 tilbagebetaling Pensionsbeskatningslovens § 21 A er en regel om, at  

 tilbagebetaling af indbetalinger til en kapitalpensionsordning i visse  

 tilfælde ikke anses for en afgiftspligtig udbetaling.
Bestemmelsens 1. pkt. omhandler situationen, hvor en  

 person har foretaget indbetalinger til kapitalpension, og/eller hans eller  

 hendes pensionskasse har anvendt en del af hans eller hendes pensionsbidrag  

 til finansiering af supplerende éngangsydelser, der sammenlagt kan  

 rummes inden for beløbsgrænsen i pensionsbeskatningslovens  

 § 16, stk. 1, (35.200 kr. i 2000), men som overstiger personens  

 personlige indkomst for det pågældende indkomstår.
Hvis et  

 sådant overskydende beløb udbetales til personen, anses dette  

 ikke for en afgiftspligtig udbetaling.
Bestemmelsens hidtidige 2. pkt. omhandler situationen,  

 hvor en arbejdsgiver har indbetalt beløb til en arbejdstagers  

 kapitalpension, og/eller en pensionskasse har anvendt en del af en  

 arbejdstagers bidrag til finansiering af supplerende éngangsydelser,  

 der sammenlagt overstiger beløbsgrænsen i  

 pensionsbeskatningslovens § 16, stk. 1, (35.200 kr. i 2000), og  

 hvor arbejdstagerens personlige indkomst er negativ.
I denne situation skal  

 en til det negative beløb svarende del af pensionsindbetalingerne  

 medregnes ved opgørelsen af arbejdstagerens personlige indkomst.
Hvis  

 arbejdsgiveren udbetaler et sådant beløb til arbejdstageren,  

 anses dette ikke for en afgiftspligtig udbetaling.
 Lovændringen vedrører denne regels anvendelse  

 i tilfælde, hvor den pågældende person ikke har personlig  

 indkomst, der beskattes i Danmark.
4.1. Hidtil gældende regler Den hidtil gældende formulering af bestemmelsen i  

 pensionsbeskatningslovens § 21 A, stk. 1, 1. pkt., har ikke  

 angivet, om bestemmelsens 1. eller 2. pkt. fandt anvendelse, når  

 personen i det pågældende indkomstår slet ikke har haft  

 nogen personlig indkomst, der var skattepligtig til Danmark, eller om de  

 nævnte regler fandt anvendelse, når personen ganske vist har haft  

 personlig indkomst, der er skattepligtig til Danmark, men beskatningsretten  

 til indkomsten er tillagt en fremmed stat, Færøerne eller  

 Grønland ifølge Danmarks dobbeltbeskatningsoverenskomst med den  

 pågældende stat mv.
Efter praksis blev bestemmelserne administreret  

 således, at de fandt anvendelse, når personen ikke havde optjent  

 personlig indkomst, der var skattepligtig til Danmark.
Bestemmelserne fandt  

 derimod ikke anvendelse, når personen havde optjent personlig indkomst,  

 der var skattepligtig til Danmark, men som skulle beskattes andetsteds i  

 kraft af en dobbeltbeskatningsoverenskomst.
4.2. Ændring af reglerne Lovændringen indebærer for det første,  

 at det præciseres, at bestemmelsen i pensionsbeskatningslovens  

 § 21 A, stk. 1, 1. pkt., finder anvendelse, når personen i  

 det pågældende indkomstår ikke har haft personlig indkomst,  

 der er skattepligtig til Danmark.
Præciseringen har endvidere betydning  

 for den i bestemmelsens hidtidige 2. pkt., nu 3. pkt., omhandlede situation,  

 hvor indbetalingerne er foretaget af en arbejdsgiver og/eller en  

 pensionskasse.
Der er således tale om en lovfæstelse af hidtidig  

 administrativ praksis.
 Lovændringen indebærer for det andet, at  

 anvendelsesområdet for de to bestemmelser udvides, således at det  

 også omfatter situationer, hvor personen har haft personlig indkomst,  

 der er skattepligtig til Danmark, men beskatningsretten til indkomsten er  

 tillagt en fremmed stat, Færøerne eller Grønland  

 ifølge en dobbeltbeskatningsoverenskomst.
4.3. Ikrafttræden De ovenfor beskrevne ændringer har virkning fra og  

 med indkomståret 2000.
5. LIFO-princippet ved deloverførsel af en pensionsordning Efter pensionsbeskatningslovens § 41, stk. 1-3,  

 er det i visse tilfælde muligt at overføre en del af en  

 pensionsordning til en anden pensionsordning, uden at dette betragtes som en  

 afgiftspligtig udbetaling fra den førstnævnte ordning.
Delvis  

 overførsel af en pensionsordning er efter § 41, stk. 1,  

 omfattet af samme regler som overførsel af en hel ordning, hvis  

 ordningen ikke var i kraft ved udgangen af 1982. Var ordningen i kraft ved  

 udgangen af 1982, kan overførsel af en del af ordningen til en anden  

 ordning ske efter reglerne i § 41, stk. 3.
Reglerne om deloverførsel af pensionsordninger har  

 hidtil ikke præciseret, hvilken del af den pensionsordning, der  

 overføres fra, der fortrinsvis skulle anses for overført.
Ved  

 anvendelsen af reglerne har skattemyndighederne hidtil anset den  

 overførte del af den pensionsordning, der overføres fra, for at  

 være den del af ordningen, der er indbetalt sidst  

 (LIFO-princippet).
LIFO-princippet er lovfæstet andetsteds i  

 pensionsbeskatningsloven, nemlig i § 34, stk. 1, 2. pkt.
Denne  

 bestemmelse fastsætter ved delvis udbetaling af pensionsordninger  

 oprettet før 1972, at den udbetalte del ordningen skal anses for  

 fortrinsvis at hidrøre fra den sidst indbetalte del af ordningen.  

 Reguleringen har betydning for, hvilken afgiftssats der skal anvendes ved  

 afgiftsberigtigelsen af den delvise udbetaling.
 Ved lovændringen er der skabt udtrykkelig hjemmel  

 for LIFO-princippets anvendelse ved deloverførsel af  

 pensionsordninger.
6. Bortseelsesret for visse indbetalinger til ATP Indbetalinger fra en arbejdsgiver til Arbejdsmarkedets  

 Tillægspension (ATP) for en arbejdstager skal efter  

 pensionsbeskatningslovens § 19, stk. 1, ikke medregnes ved  

 opgørelsen af arbejdstagerens skattepligtige indkomst.
 Som konsekvens af de i de senere år  

 gennemførte udvidelser af ATP-ordningen er det ved tilføjelse  

 af et stk. 2 til pensionsbeskatningslovens § 19 fastslået, at  

 personer ejheller skal medregne andre indbetalinger til ATP, der foretages af  

 andre end personernes arbejdsgiver, såsom kommunale myndigheder,  

 arbejdsløshedskasser eller Direktoratet for  

 Arbejdsløshedsforsikring, i de tilfælde, der er opregnet i  

 §§ 2 a og 2 b i lov om Arbejdsmarkedets Tillægspension.
 Omfattet af § 2 a i lov om Arbejdsmarkedets  

 Tillægspension om obligatoriske ATP-indbetalinger er bl.a.  

 arbejdsløse medlemmer af arbejdsløshedskasser,  

 lønmodtagere, der oppebærer dagpenge efter lov om dagpenge ved  

 sygdom og fødsel, og personer, der modtager ydelser i henhold til  

 §§ 25, 36 og 52 i lov om en aktiv socialpolitik.
 Omfattet af § 2 b i lov om Arbejdsmarkedets  

 Tillægspension om frivillige ATP-indbetalinger er bl.a. modtagere af  

 efterløn, overgangsydelse og delpension.
 Lovændringen fritager de pågældende  

 ledige, kontanthjælpsmodtagere, pensionister m.fl. fra en forpligtelse  

 til at medregne ATP-indbetalingerne ved opgørelsen af deres  

 skattepligtige indkomst og samtidig tage fradrag herfor efter reglerne i  

 pensionsbeskatningslovens § 18.
7. Bemyndigelse vedrørende rateforsikring Ved indsættelsen af et nyt stk. 2 i  

 pensionsbeskatningslovens § 8 er skatteministeren blevet bemyndiget til  

 at fastsætte regler om opgørelsen af en rateforsikringsordnings  

 værdi.
Bemyndigelsen har sammenhæng med de ved lov nr. 143 af 17.  

 marts 1999 gennemførte ændringer i pensionsbeskatningslovens  

 § 8, nr. 1 (nu § 8, stk. 1, nr. 1).
Efter reglerne i pensionsbeskatningslovens § 8,  

 stk. 1, nr. 1, 3.-8. pkt., og § 11 A, stk. 1, nr. 1 og 2, skal  

 en ratepensionsordning som udgangspunkt være oprettet før  

 ejerens fyldte 60. år.
En ratepensionsordning kan dog nyoprettes eller  

 videreføres, hvis den pågældende allerede har en  

 ratepensionsordning, der er oprettet før det fyldte 60. år, men  

 kun for så vidt som værdien af den nye ratepensionsordning -  

 eller tillægget til den gamle - udgør en værdi på op  

 til halvdelen af værdien af den gamle ratepensionsordning ved ejerens  

 fyldte 60. år med tillæg af en værdi svarende til halvdelen  

 af de på dette tidspunkt aftalte fremtidige indbetalinger.
Der skal  

 således til brug for en eventuel forhøjelse efter det fyldte 60.  

 år opgøres en værdi af en eksisterende ratepensionsordning  

 ved personens fyldte 60. år.
Ved lov nr. 143 af 17. marts 1999 er der givet  

 forsikringsselskaberne valgfrihed mellem to forskellige  

 opgørelsesmetoder ved fastsættelsen af en  

 rateforsikringsordnings værdi ved forsikredes 60. år.
Den ene af  

 disse metoder, beskrevet i § 8, stk. 1, nr. 1, 7. pkt., svarer til  

 den opgørelsesmetode, der hidtil har været anvendt for  

 rateopsparingsordninger i pensionsøjemed, jf. § 11 A,  

 stk. 1, nr. 2, 3. pkt.
 Denne opgørelsesmetode, benævnt  

 »bankmetoden«, har i en årrække været nærmere  

 reguleret ved Skatteministeriets bekendtgørelse om beskatningen af  

 pensionsordninger, jf. for tiden bekendtgørelse nr. 654 af 12. august  

 1999, kapitel 3.
 Bemyndigelsesbestemmelsen sætter skatteministeren i  

 stand til at udstede tilsvarende regler for forsikringsselskabernes  

 anvendelse af »bankmetoden« som for pengeinstitutternes anvendelse af  

 »bankmetoden«.
8. Ophævelse af pensionsbeskatningslovens § 26 A,  

 stk. 4, udløbet overgangsordning Ved lovændringen er pensionsbeskatningslovens  

 § 26 A, stk. 4, ophævet.
 § 26 A er en særregel om afgiftsberigtigelse af  

 pensionsordninger, der er oprettet før den 1. januar 1980.  

 Bestemmelsens stk. 4 omhandler afgiftsberigtigelsen af  

 kapitalpensionsordninger ejet af personer, der den 1. januar 1980 var fyldt  

 60 år, eller havde opnået den lavere pensionsalder, der  

 måtte være godkendt af Ligningsrådet, eller opfyldte  

 betingelserne for at få kapitalpensionen udbetalt på grund af  

 invaliditet.
 Bestemmelsen havde efter sit indhold mistet enhver  

 relevans for personer, der var fyldt 60 år forud for den 1. januar  

 1980, idet disse i dag er fyldt 80 år og har afgiftsberigtiget deres  

 kapitalpensionsordning senest i forbindelse med det fyldte 70. år, jf.  

 pensionsbeskatningslovens § 25, nr. 5.
 Skulle der på nuværende tidspunkt findes  

 personer, der ejer en kapitalpensionsordning oprettet før 1980 med en  

 godkendt lavere pensionsalder end 50 år, eller personer, der siden 1980  

 har opfyldt betingelserne for at få udbetalt deres  

 kapitalpensionsordning på grund af invaliditet, men som ikke tidligere  

 har ønsket pensionsordningen udbetalt, kan afgiftsberigtigelsen  

 fortsat foregå som angivet i den nu ophævede lovbestemmelse.
9. Konsekvensændring af skattekontrollovens § 7 A Skattekontrollovens § 7 A indeholder regler om  

 arbejdsgiveres indberetningspligt for udbetalinger, vederlag m.v. til  

 arbejdstagere.
 Efter § 7 A, stk. 2, nr. 4, omfatter  

 indberetningspligten bl.a. gaver, gratialer, godtgørelser m.v. i  

 anledning af jubilæer m.v., jf. ligningslovens § 7 O, stk. 1,  

 nr. 2, samt den del af sådanne beløb, som arbejdsgiveren  

 indbetaler til en pensionsordning for modtageren, således at modtageren  

 opnår ret til at bortse fra indbetalingerne ved opgørelsen af  

 sin skattepligtige indkomst efter reglerne i pensionsbeskatningslovens  

 § 19.
Skattekontrollovens § 7 A, stk. 2, nr. 4, er  

 konsekvensændret som følge af udvidelsen af  

 pensionsbeskatningslovens § 19 med nye stykker, således at  

 indberetningspligten kun gælder for indbetalinger til pensionsordninger  

 som omhandlet i § 19, stk. 1, dvs. pensionsordninger i  

 ansættelsesforhold.
Konsekvensændringen skyldes, at  

 ligningslovens § 7 O, stk. 1, nr. 2, kun finder anvendelse, hvis  

 der foreligger et ansættelsesforhold.
