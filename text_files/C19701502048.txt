(Til landets apoteker og  

 sygehusapoteker.) I henhold til § 41 i indenrigsministeriets bekendtgørelse nr. 248 af 2.  

 juli 1962 af lov om apotekervæsenet fastsætter sundhedsstyrelsen herved, at  

 apotekerne skal gennemføre kontrol med deres forbrug af euforiserende midler  

 efter følgende regler:
§ 1.  REGNSKABSPLIGTEN omfatter samtlige stoffer og  

 præparater som i henhold til de til enhver tid herom fastsatte bestemmelser  

 betragtes som kopieringspligtige, jfr. for tiden § 5, stk. 1 i  

 sundhedsstyrelsens regler af 1. december 1969 om rekvirering og udlevering af  

 lægemidler, idet dog sådanne opiumholdige præparater, som kun er  

 kopieringspligtige i mængder svarende til mere end 1 gram opium, er undtaget  

 regnskabspligten. (* 1) Stk. 2.  De på apotekerne beroende lagre tilhørende  

 statens beredskabslagre er omfattet af regnskabspligten, idet de pågældende  

 varer opføres på særskilte regnskabsblade, jfr. § 2.
§ 2.  REGNSKABET, hvortil anvendes løse regnskabsblade  

 som vedlagte prøver (* 2), skal føres efter de i §§ 3-7 anførte regler og  

 således, at hver enkelt lagerholdt vare (stof, droge, halvfabrikata og  

 brugsfærdigt lægemiddel) og for lagerholdte forbrugerpakningers vedkommende  

 hver enkelt pakningsstørrelse opføres på hvert sit løsblad.
Der føres ikke  

 regnskabsblade for sådanne præparater eller pakningsstørrelser, som  

 fremstilles ekstemporært i recepturen med henblik på udlevering umiddelbart  

 efter fremstillingen, og som derfor ikke forefindes som lagervare.
Derimod  

 skal regnskabet omfatte alle hjemkøbte varer, selv om der normalt ikke er  

 tale om lagervarer.
 Stk. 2.  Udskrevne løsblade skal opbevares i apoteket i  

 mindst 2 år.
§ 3.  MEDICINSKE SPECIALITETER.
Der anvendes et  

 løsblad for hver enkelt pakningsstørrelse.
Mængdeangivelser skal ske i  

 stykantal referende til pakninger.
 Stk. 2.  Ved ethvert indkøb eller anden modtagelse skal  

 der foretages notering af dato for tilgang og leverandørens firmanavn i  

 tekstkolonnen samt notering af den modtagne mængde i tilgangskolonnen.  

 Herefter anføres den beregnede lagerbeholdning i den hertil bestemte kolonne.
 Stk. 3.  Ved returnering til leverandør eller ved anden  

 udlevering end den i stk. 4 omhandlede skal der ske tilsvarende noteringer  

 som anført i stk. 2 i tekstkolonnen, afgangskolonnen og kolonnen for  

 lagerbeholdning.
Stk. 4.  Den i henhold til recepter og rekvisitioner  

 udleverede mængde af varen optælles mindst een gang hver måned på grundlag af  

 det på kopieringsblanketterne (* 3) anførte, og det månedlige forbrug noteres  

 i afgangskolonnen.
Den herefter beregnede lagerbeholdning noteres i den  

 hertil bestemte kolonne.
 Stk. 5.  Lageroptælling og afstemning foretages efter  

 reglerne i § 7.
§ 4.  UFORARBEJDEDE STOFFER OG DROGER.
Der anvendes et  

 løsblad til hver enkelt vareart, jfr. dog § 1, stk. 2. Mængdeangivelser skal  

 ske i gram.
 Stk. 2.  Ved ethvert indkøb eller anden modtagelse skal  

 der ske tilsvarende noteringer som anført i § 3, stk. 2.
 Stk. 3.  Ved returnering til leverandør eller ved anden  

 udlevering end den i stk. 6 omhandlede skal der ske tilsvarende noteringer  

 som anført i § 3, stk. 3.
Stk. 4.  Ved ethvert forbrug til fremstilling af  

 lagerholdte lægemidler skal der ske notering i afgangskolonnen af den  

 forbrugte mængde tillige med anførelse af dato samt formål m.v. i  

 tekstkolonnen.
Herefter anføres den beregnede lagerbeholdning i den hertil  

 bestemte kolonne.
 Stk. 5.  Ved forbrug af morfin, kokain og opium til  

 fremstilling i recepturen af ikke lagerholdte præparater, som ikke er  

 omfattet af kopieringspligten, skal der ske tilsvarende noteringer som anført  

 i stk. 4.
 Stk. 6.  Den i henhold til recepter og rekvisitioner i  

 recepturen til fremstilling af kopieringspligtige, ikke-lagerholdte  

 præparater anvendte mængde optælles og noteres efter tilsvarende regler som  

 anført i § 3, stk. 4.
 Stk. 7.  Lageroptælling og afstemning foretages efter  

 reglerne i § 7.
§ 5.  HALVFABRIKATA OG PRÆPARATER, DER IKKE FORELIGGER  

 I FORBRUGERPAKNINGER.
Der anvendes et løsblad til hver enkelt lagerholdt  

 vareart, jfr. dog § 1, stk. 2. Uanset om påfyldning i forbrugerpakninger  

 foregår umiddelbart efter fremstillingen af lægemidlet, således at der reelt  

 ikke forefindes lagerbeholdning af lægemidlet i upåfyldt stand, skal der  

 føres særskilt regnskab hermed.
Mængdeangivelser skal ske i gram for så vidt  

 angår halvfabrikata og ikke-doserede brugsfærdige lægemidler, og i stykantal  

 refererende til doser for så vidt angår brugsfærdige, doserede lægemidler.
 Stk. 2.  Ved ethvert indkøb eller anden modtagelse skal  

 der ske tilsvarende noteringer som anført i § 3, stk. 2.
Stk. 3.  Ved enhver fremstilling på apoteket af den  

 pågældende tilberedning opføres straks efter fremstillingens afslutning den  

 til mængden af udgangsstoffet teoretisk svarende mængde af den pågældende  

 tilberedning i tilgangskolonnen samtidig med, at den mængde, der svarer til  

 differencen mellem det teoretiske udbytte og det opnåede udbytte, opføres i  

 afgangskolonnen eller - i tilfælde af større udbytte end det teoretiske - i  

 tilgangskolonnen.
Den mængde af tilberedningen, der eventuelt er anvendt til  

 analytisk kontrol, noteres i afgangskolonnen.
Herefter anføres den beregnede  

 lagerbeholdning i den hertil bestemte kolonne.
 Stk. 4.  Ved returnering til leverandør eller ved anden  

 udlevering end den i stk. 6-7 omhandlede skal der ske tilsvarende noteringer  

 som anført i § 3, stk. 3.
Stk. 5.  Ved ethvert forbrug af præparater samt  

 halvfabrikata til fremstilling af lagervarer og ved ethvert forbrug af  

 upåfyldte brugsfærdige lægemidler til fremstilling af forbrugerpakninger, der  

 lagerholdes, skal der ske notering i afgangskolonnen af den forbrugte mængde  

 tillige med anførelse af dato samt formål m.v. i tekstkolonnen.
Herefter  

 anføres den beregnede lagerbeholdning i den hertil bestemte kolonne.
 Stk. 6.  Ved forbrug af morfin, kokain- og opiumholdige  

 præparater til fremstilling i recepturen af ikke lagerholdte præparater, som  

 ikke er omfattet af kopieringspligten, skal der ske tilsvarende noteringer  

 som anført i stk. 5.
 Stk. 7.  Den i henhold til recepter og rekvisitioner i  

 recepturen til fremstilling af kopieringspligtige, ikke-lagerholdte  

 præparater anvendte mængde optælles og noteres efter tilsvarende regler som  

 anført i § 3, stk. 4.
 Stk. 8.  Lageroptælling og afstemning foretages efter  

 reglerne i § 7.
§ 6.  APOTEKSPAKKEDE LÆGEMIDLER, DER FORELIGGER  

 LAGERHOLDT I FORBRUGERPAKNINGER.
Der anvendes et løsblad for hver enkelt  

 pakningsstørrelse.
Mængdeangivelser skal ske i stykantal refererende til  

 pakninger.
 Stk. 2.  Ved ethvert indkøb eller anden modtagelse skal  

 der ske tilsvarende noteringer som anført i § 3, stk. 2.
 Stk. 3.  Ved fremstilling af lagerholdte  

 forbrugerpakninger anvendes en tilsvarende fremgangsmåde som angivet i § 5,  

 stk. 3.
 Stk. 4.  Ved returnering til leverandør eller ved anden  

 udlevering end den i stk. 5 omhandlede skal der ske tilsvarende noteringer  

 som anført i § 3, stk. 3.
Stk. 5.  Den i henhold til recepter og rekvisitioner  

 udleverede mængde af varer optælles mindst een gang hver måned på grundlag af  

 det på kopieringsblanketterne (* 4) anførte, og det månedlige forbrug noteres  

 i afgangskolonnen.
Den herefter beregnede lagerbeholdning noteres i den  

 hertil bestemte kolonne.
 Stk. 6.  Lageroptælling og afstemning foretages efter  

 reglerne i § 7.
§ 7.  Lageroptælling og af hver enkelt varepost skal  

 foretages med passende mellemrum og mindst een gang hver måned.
Resultatet af  

 og datoen for lageropgørelsen skal anføres på en sådan måde, at angivelserne  

 fremtræder tydeligt i forhold til den øvrige tekst, f.eks. med afvigende  

 skriftfarve.
Der foretages en afstemning af den faktiske beholdning med den  

 beholdning, der er beregnet efter de §§ i 3-6 omhandlede posteringer, og  

 eventuelle differencer noteres.
 Stk. 2.  Det påhviler apotekeren omgående at søge  

 opklaret grunden til eventuelle differencer, for så vidt disse er af mere end  

 ubetydeligt omfang, og omgående give sundhedsstyrelsen meddelelse om sådanne  

 differencer, for så vidt årsagen må søges i mistanke om uberettiget fjernelse  

 af euforiserende midler.
§ 8.  Destruktion af euforiserende midler skal ske  

 under kontrol af 2 personer, hvoraf den ene skal være farmaceut.
Den  

 destruerede mængde anføres i afgangskolonnen og i tekstkolonnen skal de  

 pågældende personer anføre deres underskrift.
 § 9.  Returnering af euforiserende midler fra apotek  

 til leverandør må kun ske, såfremt der samtidig med separat forsendelse  

 fremsendes følgeseddel eller lignende med angivelse af art og mængde.  

 Bestemmelsen gælder uanset om der er tale om obsolete eller af anden grund  

 ikke brugbare varer.
 § 10.  Nærværende regler træder i kraft den 1. april  

 1970.
 Stk. 2.  Samtidig bortfalder sundhedsstyrelsens  

 cirkulære af 30. november 1959 om apotekers kontrol med forbruget af  

 euforiserende stoffer.
 SUNDHEDSSTYRELSEN, DEN 1. FEBRUAR 1970.
 Esther Ammundsen.
/A.
Skovgaard.
Bilag Regnskabsblade (Medtages ikke her) (* 1) Ublandet tinctura opii er herefter omfattet af regnskabspligten, men  

 f.eks. ikke følgende præparater: Guttae opiatae compositae - Guttae rhei  

 opiatae - Linctus glyceroli benzoicus - Linctus pimpinellae opiatus - Liquor  

 pectoralis benzoicus - Liquor pectoralis benzoicus cum glycerolo - Pilulae  

 cynoglossi - Suppositoria opii - Tinctura opii benzoica.
(* 2) Regnskabsblade forhandles of Olaf O.
Barfod og Co.
A/S i to  

 formater: Formular nr. 861 format A 4 beregnet til ringbind. - Formular nr.  

 861 A format A 5 beregnet til kartotek.
 (* 3) Kopieringsblanketterne må føres således, at der ved optælling af  

 forbruget er mulighed for at specificere antallet af de enkelte  

 pakningsstørrelser og tillige mulighed for at specificere forbrug af  

 uforarbejdede stoffer og droger og upåfyldte præparater.
 (* 4) Kopieringsblanketterne må føres således, at der ved optælling af  

 forbruget er mulighed for at specificere antallet af de enkelte  

 pakningsstørrelser og tillige mulighed for at specificere forbrug af  

 uforarbejdede stoffer og droger og upåfyldte præparater.
