Ankestyrelsens principafgørelse O-17-80 om kontanthjælp Resume:
 I forbindelse med hjemsendelse fra en konfliktramt virksomhed kunne der ydes hjælp efter bistandslovens § 37. Hjælpen blev ydet med tilbagebetalingspligt, jf. bistandslovens § 26, stk. 1, nr. 1, for personer, der måtte anses som omfattet af arbejdsløshedslovens § 61.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 26, stk. 1, nr. 1 og § 37 Vejledninger:
Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 6 Socialministeriets cirkulæreskrivelse af 17. december 1976 - Sagsfremstilling:
 Efter bistandslovens § 37 kan der ydes hjælp i forbindelse med hjemsendelse fra en konfliktramt virksomhed.
 Afgørelse:
Hjælpen kan ydes med tilbagebetalingspligt, jf. bestemmelsen i bistandslovens § 26, stk. 1, nr. 2, når den hjemsendte må anses for omfattet af bestemmelsen i arbejdsløshedslovens § 61, hvorefter dagpenge ikke må udbetales til et medlem, hvis ledighed skyldes, at han er omfattet af konflikt.
Som omfattet af en konflikt anses et medlem, inden for hvis faglige område konflikt er iværksat, når medlemmet ved konfliktens iværksættelse er beskæftiget på den konfliktberørte virksomhed, samt et medlem, der ved konfliktens iværksættelse er beskæftiget på den konfliktberørte virksomhed og hvis lønvilkår må antages at ville blive direkte påvirket af konfliktens udfald.
 For så vidt angår personer, der må anses som omfattet af arbejdsløshedslovens § 61 henvises i øvrigt til retningslinierne for ydelse af hjælp under arbejdskonflikt i Socialministeriets cirkulæreskrivelse af 17. december 1976.
