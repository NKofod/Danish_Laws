Bekendtgørelse om traktat af 20. december 1996 om ophavsret (WIPO) Danmark undertegnede den 28. oktober 1997 en i Genève den 20. december 1996 vedtagen WIPO-traktat om ophavsret.
Traktaten indeholder en række eksklusive rettigheder, som navnlig tager sigte på den ophavsretlige udnyttelse på internettet og i andre nye medier.
Traktaten har til formål at sikre ophavsmændenes rettigheder i informationssamfundet.
 Efter indhentelse af Folketingets samtykke, jf. lov nr. 1051 af 17. december 2002, Lovtidende A, har Danmark i henhold til kongelig resolution af 13. december 2006 ratificeret WIPO-traktaten om ophavsret.
Traktaten, som er offentliggjort i De Europæiske Fællesskabers Tidende, nr.
L 89 af 11. april 2000, side 8  14 og kan ses på adressen: http://eur-lex.europa.eu/LexUriServ/LexUriServ.do?uri=OJ:L:2000:089:0008:0014:DA:PDF, trådte i medfør af artikel 20 i kraft den 6. marts 2002.
 Traktaten, som ikke gælder for Færøerne, trådte i medfør af artikel 21, ii, i kraft for Danmark den 14. marts 2010.
 Oplysninger om andre landes tiltrædelse m.v. kan fås hos Verdensorganisationen for Intellektuel Ejendomsret (WIPO) på adressen: http://www.wipo.int/treaties/en/.
