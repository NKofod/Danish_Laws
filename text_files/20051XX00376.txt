Skriftlig fremsættelse (31. marts 2006) Familie- og  

 forbrugerministeren  

  

 (Lars Barfoed) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Maksimal forældrebetalingsandel for børn  

 under skolealderen til en plads i dagtilbud og tilskud til privat pasning) (Lovforslag nr.
L 215).
 Der stilles forslag om, at den maksimale forældrebetalingsandel  

 for børnepasning nedsættes fra 33 pct. til 25 pct. for børn i alderen 3 år og  

 til skolealderen fra 1. januar 2007.
 Lovforslaget skønnes at medføre kommunale merudgifter på 516,5  

 mio. kr. i 2007 faldende til 514,8 mio. kr. i 2010. Kommunerne kompenseres  

 for  

 merudgifterne over bloktilskuddet.
 De økonomiske konsekvenser forhandles med de kommunale parter.
 Det foreslås, at lovforslaget træder i kraft 1. januar 2007.
 Med disse bemærkninger indstiller jeg lovforslaget til  

 Folketingets velvillige behandling.
