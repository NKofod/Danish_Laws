Bekendtgørelse  

 om indbetaling af Særlig Pensionsopsparing  

  

 ved udbetaling af barseldagpenge efter lov om ret til orlov og  

  

 dagpenge ved barsel I medfør af § 47, stk. 3, i lov nr. 566 af 9.  

 juni 2006 om ret til orlov og dagpenge ved barsel (barselloven) fastsættes  

 efter indstilling fra bestyrelsen for Arbejdsmarkedets Tillægspension:
Personkreds § 1.  

  

 Der indbetales Særlig  

 Pensionsopsparing for lønmodtagere, der får udbetalt dagpenge fra en  

 arbejdsgiver eller fra kommunen efter lov om ret til orlov og dagpenge ved  

 barsel.
 Stk. 2.  

  

 Når dagpengene udbetales af en  

 arbejdsgiver, betragtes bidraget til Særlig Pensionsopsparing som bidrag til  

 Arbejdsmarkedets Tillægspension og indbetales kun, hvis lønmodtageren er  

 omfattet  

 af Arbejdsmarkedets Tillægspension.
 Stk. 3.  

  

 Arbejdsgiveren og kommunen  

 indbetaler Særlig Pensionsopsparing efter stk. 1 og 2 af barseldagpenge  

 udbetalt inden udgangen af det år, hvor lønmodtageren fylder 64 år.
Beregning og indeholdelse § 2.  

  

 For lønmodtagere omfattet af  

 § 1, indbetales 1 pct. af barseldagpengene til Særlig Pensionsopsparing.  

 Beregningen foretages efter fradrag af barseldagpengemodtagerens andel af  

 ATP-bidraget.
 Stk. 2.  

  

 Kommunen eller arbejdsgiveren  

 tilbageholder opsparingsbeløbet ved udbetaling af barseldagpengene.
Kommuners indbetaling og indberetning § 3.  

  

 Kommunerne indbetaler  

 opsparingsbeløbet for perioder, hvor de udbetaler barseldagpenge.  

 Opsparingsbeløbet pr. uge nedrundes til nærmeste hele kronebeløb.
Indbetaling  

 sker til en særlig konto for Særlig Pensionsopsparing på de indbetalingskort,  

 som Arbejdsmarkedets Tillægspension udsender ved hvert kvartals udløb.
§ 4.  

  

 Kommunerne indberetter senest den  

 1. juni det samlede opsparingsbeløb for den enkelte lønmodtager for det  

 foregående år.
Indberetning sker særskilt og direkte til Arbejdsmarkedets  

 Tillægspension.
Indbetalingsfrister for kommuner § 5.  

  

 Det samlede opsparingsbeløb  

 forfalder til betaling den 1. i måneden efter hvert kvartals udløb.
Kommunen  

 indbetaler det samlede opsparingsbeløb til Arbejdsmarkedets Tillægspension  

 senest  

 den 14. i måneden efter kvartalets udløb.
For opsparingsbeløb, der skal  

 indbetales i januar måned, er sidste rettidige indbetalingsdag dog den 20.  

 januar.
 § 6.  

  

 Sker indbetaling af  

 opsparingsbeløbet ikke rettidigt, skal kommunen betale renter af beløbet med  

 1½  

 pct. for hver påbegyndt måned fra kvartalets udløb.
Arbejdsgiveres indbetaling og indberetning § 7.  

  

 Arbejdsgivere indbetaler  

 opsparingsbeløbet for perioder, hvor de efter § 18 i lov om ret til  

 orlov  

 og dagpenge ved barsel udbetaler dagpenge under fravær fra arbejdet på grund  

 af  

 forebyggende graviditetsundersøgelser, jf. dog § 1, stk. 2.  

 Indbetaling sker sammen med indbetaling af ATP-bidrag og efter de herom  

 gældende regler.
§ 8.  

  

 Arbejdsgivere indberetter summen  

 af opsparingsbeløbet og det sædvanlige ATP-bidrag.
Indberetningen sker med et  

 samlet beløb på oplysningssedlen til Told- og Skattestyrelsen, som  

 videresender  

 oplysningerne til Arbejdsmarkedets Tillægspension.
Tilbagebetaling og regulering § 9.  

  

 Hvis en lønmodtager skal  

 tilbagebetale barseldagpenge, som er modtaget med urette, skal indbetalte  

 opsparingsbeløb af denne ydelse overføres fra Arbejdsmarkedets Tillægspension  

 til kommunen.
Beløb under 50 kr. tilbagebetales ikke.
 Stk. 2.  

  

 Hvis en  

 lønmodtager er fyldt 64 ½ år, og det efterfølgende konstateres, at der er  

 indbetalt  

 for lidt eller for meget i pensionsopsparing, skal der ikke ske regulering af  

 de indbetalte beløb.
Ikrafttrædelse § 10.  

  

 Bekendtgørelsen træder i kraft  

 den 3. juli 2006 og finder anvendelse ved udbetaling af dagpenge i  

 forbindelse  

 med fravær fra og med den første udbetalingsperiode efter den 3. juli 2006.
 Stk. 2.  

  

 Samtidig ophæves bekendtgørelse  

 nr. 526 af 18. juni 2003 om indbetaling af Den Særlige Pensionsopsparing ved  

 udbetaling af dagpenge efter lov om dagpenge ved sygdom eller fødsel for så  

 vidt angår udbetaling af dagpenge, der fra 3. juli 2006 udbetales efter lov  

 om  

 ret til orlov og dagpenge ved barsel.
