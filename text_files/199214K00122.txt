Nr BTL 122 Betænkning over Forslag til lov om ændring af lov om en børnefamilieydelse  

 (Ændring af reguleringstidspunkt m.v.)   

 Nr L 122 1992-93, 1. samling Afgivet af Skatteudvalget Afgivet: 19921211 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse ved 3.  

 behandling.
 Et flertal inden for mindretallet (Socialistisk Folkepartis medlemmer af  

 udvalget) udtaler:
Partierne bag finansloven vil stjæle 130 mio. kr. fra børnene med dette  

 lovforslag.
Ikke bare i år, men ud i al uendelig fremtid vil de bortfjerne  

 mindst disse 130 mio. kr.
Socialistisk Folkeparti finder lovforslaget  

 skamløst og agter at stemme imod dette tyveri fra børnefamilierne.
 Skamløsheden skal ses i lyset af, at de samme partier for få uger siden  

 indgik et forsvarsforlig, der indeholdt materielanskaffelser i de kommende to  

 år (ud over dem, der allerede er blevet besluttet i tidligere forlig) på knap  

 3 mia. kr. eller mere end 20 gange det beløb, man nu tager fra  

 børnefamilierne.
Et mindretal inden for mindretallet (Fremskridtspartiets medlem af  

 udvalget) vil ikke medvirke til at foretage en forringelse på 130 mio. kr. af  

 børnefamiliernes økonomi.
Uanset om børnefamilier bor i ejer- eller  

 lejebolig, vil de næste år få øgede boligudgifter på grund af den 19.  

 almindelige vurdering.
Det prøvede Fremskridtspartiet at forhindre, men det  

 kunne der ikke opnås flertal for.
