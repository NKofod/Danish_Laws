Fastholdelse af påbud om udarbejdelse af en skriftlig plan for sikkerhed og sundhed for indretning og drift af byggeplads Arbejdstilsynet var på tilsynsbesøg hos virksomheden og afgav i den forbindelse påbud om at udarbejde en skriftlig plan for sikkerhed og sundhed for indretning og drift af ovenfor nævnte byggeplads samt rådgivningspåbud.
 Et enigt nævn fastholdt afgørelsen og lagde vægt på, at Arbejdstilsynet ved tilsynsbesøget af bygherrerådgiveren fik oplyst, at der ikke var udarbejdet en plan for sikkerhed og sundhed.
 Nævnet lagde Arbejdstilsynets konstateringer og oplysninger under tilsynsbesøget den 22. oktober 2015 til grund for afgørelsen.
[Adressat udeladt] Arbejdsmiljøklagenævnet har på møde den 28. juni 2016 behandlet [navn udeladt]s klage på vegne af [navn udeladt] over Arbejdstilsynets afgørelser af 28. oktober 2015.
 Arbejdstilsynet traf afgørelse med strakspåbud om, at [navn udeladt] påbydes at udarbejde en skriftlig plan for sikkerhed og sundhed for indretning og drift af byggepladsen [navn udeladt], [adresse udeladt].
 Arbejdstilsynet traf desuden afgørelse om, at [navn udeladt] påbydes at bruge en autoriseret rådgivningsvirksomhed på arbejdsmiljøområdet til at bistå med at forebygge, at overtrædelsen om manglende skriftlig plan for sikkerhed og sundhed gentager sig.
Nævnet traf følgende A F G Ø R E L S E R Klagen vil blive behandlet.
 Arbejdsmiljøklagenævnet fastholder Arbejdstilsynets afgørelse af 28. oktober 2015 med strakspåbud om, at [navn udeladt] påbydes at udarbejde en skriftlig plan for sikkerhed og sundhed for indretning og drift af byggepladsen [navn udeladt], [adresse udeladt].
 Arbejdsmiljøklagenævnet fastholder endvidere Arbejdstilsynets afgørelse af 28. oktober 2015 med påbud om at bruge en autoriseret rådgivningsvirksomhed på arbejdsmiljøområdet til at bistå med at forebygge, at overtrædelsen om manglende skriftlig plan for sikkerhed og sundhed gentager sig.
 Nævnets afgørelse om at bruge en autoriseret rådgivningsvirksomhed på arbejdsmiljøområdet skal efterkommes senest den 30. september 2016.
 Tilbagemelding skal ske til Arbejdstilsynet senest den 7. oktober 2016.
 Da det i tilbagemelding af 8. december 2015 er oplyst, at der er indgået aftale med en autoriseret rådgivningsvirksomhed har Arbejdsmiljøklagenævnet ikke fastsat en frist for indgåelse af en sådan aftale.
B E G R U N D E L S E R Vedrørende klagefristen Efter arbejdsmiljøloven kan en klage over Arbejdstilsynets afgørelse indbringes for Arbejdsmiljøklagenævnet inden 4 uger efter, at afgørelsen er meddelt den pågældende.
 Arbejdstilsynets afgørelser med påbud om at udarbejde en skriftlig plan for sikkerhed og sundhed for indretning og drift af byggepladsen, samt påbud om at bruge en autoriseret rådgivningsvirksomhed til at bistå med at forebygge, at overtrædelsen om manglende skriftlig plan for sikkerhed og sundhed gentager sig, er dateret og fremsendt via E-boks den 28. oktober 2015.
 Det fremgår af afgørelserne, at klagefristen er inden fire uger efter, at afgørelsen er modtaget.
 [Navn udeladt] har på vegne af [navn udeladt] klaget over Arbejdstilsynets afgørelser af 28. oktober 2015.
 Klagen er fremsendt pr. e-mail den 26. november 2015.
 Klagefristen for at klage var den 25. november 2015, hvorfor klagefristen umiddelbart er overskredet.
 Som udgangspunkt skal en for sent indgivet klage ikke behandles af Arbejdsmiljøklagenævnet.
 Nævnet finder imidlertid, at [navn udeladt]s tilbagemeldinger af 11. november 2015 må betragtes som en klage over Arbejdstilsynets afgørelse.
 Nævnet finder på den baggrund, at klagen er rettidig.
 Arbejdsmiljøklagenævnets afgørelse er truffet af et enigt nævn.
Vedrørende påbud om at udarbejde skriftlig plan for sikkerhed og sundhed Arbejdsmiljøklagenævnet lægger til grund, at Arbejdstilsynet ved tilsynsbesøget den 22. oktober 2015 på byggepladsen [navn udeladt] konstaterede, at der på byggepladsen blev udført arbejde af mere end 10 ansatte.
Der var i alt 14 mand fra fire virksomheder.
 Nævnet lægger vægt på, at Arbejdstilsynet ved tilsynsbesøget af bygherrerådgiveren fik oplyst, at der ikke var udarbejdet en plan for sikkerhed og sundhed.
 Nævnet lægger Arbejdstilsynets konstateringer og oplysninger under tilsynsbesøget den 22. oktober 2015 til grund for afgørelsen.
 Det fremgår af reglerne om arbejdsmiljø, at ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
 Det følger af reglerne om bygherrens pligter, at bygherren skal sørge for, at den eller de koordinatorer, der er udpeget til at koordinere for sikkerhed og sundhed under projektering af bygge- eller anlægsprojektet udarbejder en plan for sikkerhed og sundhed, som indeholder bl.a. en organisationsplan, en byggepladstegning og en tidsplan, og som indeholder specifikke foranstaltninger vedrørende særligt farligt arbejde.
 Arbejdsmiljøklagenævnets afgørelse er truffet af et enigt nævn.
 Rådgivningspåbuddet:
 Arbejdsmiljøklagenævnet lægger vægt på, at Arbejdstilsynet den 22. oktober har konstateret, at der ikke var udarbejdet en plan for sikkerhed og sundhed på byggepladsen, hvor [navn udeladt] var bygherre.
 Nævnet lægger endvidere vægt på, at nævnet har fastholdt Arbejdstilsynets afgørelse af 28. oktober 2015 med strakspåbud om at udarbejde en skriftlig Plan for Sikkerhed og Sundhed (PSS) for indretning og drift af byggepladsen.
 Det følger af reglerne om brug af autoriseret rådgivningsvirksomhed på arbejdsmiljøområdet, at Arbejdstilsynet afgiver rådgivningspåbud, når Arbejdstilsynet afgiver påbud, der vedrører manglende eller væsentlige mangler ved skriftlig plan for sikkerhed og sundhed.
 Arbejdsmiljøklagenævnets afgørelse er truffet af et enigt nævn.
BEMÆRKNINGER TIL KLAGEN I klagen har [navn udeladt] anført, at det under projekteringen var klart, at byggeriet skulle gennemføres med max 6-8 beskæftigede.
Da byggeriet ikke er omfattet af bilag 1 om særligt farligt arbejde, skal der ikke udarbejdes plan for sikkerhed og sundhed.
 Endvidere er det anført, at byggeriet blev gennemført i henhold til projekteringen med langt under 10 beskæftigede, bortset fra de sidste par dage, hvor to virksomheder mandede op.
Endelig er det anført, at byggeriet blev færdiggjort og afleveret dagen efter Arbejdstilsynets besøg.
Strakspåbuddet var udstedt, efter byggepladsen var afsluttet.
 Arbejdsmiljøklagenævnet skal hertil bemærke, at det er forholdene på tilsynstidspunktet, der lægges vægt på ved afgørelsen.
Nævnet skal i den forbindelse henvise til, at Arbejdstilsynet konstaterede, at der på byggepladsen blev udført arbejde af mere end 10 ansatte.
Der var i alt 14 mand fra fire virksomheder, samt at det blev oplyst, at der ikke var udarbejdet en plan for sikkerhed og sundhed.
 Nævnet skal desuden henvise til, at det følger af reglerne, at når der er flere arbejdsgivere beskæftiget på samme arbejdssted, skal bygherren planlægge, afgrænse og koordinere foranstaltningerne til at fremme de ansattes sikkerhed og sundhed.
 Bygherren skal derfor efter reglerne sørge for, at den eller de koordinatorer, der er udpeget til at koordinere for sikkerhed og sundhed under projektering af bygge- eller anlægsprojektet udarbejder en plan for sikkerhed og sundhed.
 Det følger af bekendtgørelsen om brug af autoriserede arbejdsmiljørådgivere, at modtageren af påbud om udarbejdelse af plan for sikkerhed og sundhed har pligt til at bruge en autoriseret arbejdsmiljørådgiver, der er autoriseret til at yde rådgivning i relation til det nævnte arbejdsmiljøforhold.
 Rådgivningspåbuddet har således til formål at sikre, at virksomheden bliver i stand til at løse og forebygge arbejdsmiljøproblemer og til at styrke virksomhedens arbejdsmiljøarbejde.
 Påbud om brug af arbejdsmiljørådgiver er således også båret af et hensyn til det fremadrettede arbejdsmiljø, herunder, at virksomheden bliver i stand til fremadrettet at løse denne type problemer således, at virksomheden kan forebygge, at problemerne gentager sig.
R E G L E R Arbejdsmiljøklagenævnet henviser til Om fristen for at klage  § 81, stk. 1 og stk. 4, i Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010, som ændret ved lov nr. 356 af 9. april 2013.
Om Arbejdstilsynet  § 76, § 77, stk. 1, og § 77a i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 om arbejdsmiljø Om Plan for Sikkerhed og Sundhed (PSS)  § 37, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010  § 18, stk. 1, nr. 1, jf. § 10, nr. 2 i Arbejdstilsynets bekendtgørelse nr. 117 af 5. februar 2013 om bygherrens pligter.
Om rådgivningspåbud  § 3, stk. 3, § 4, nr.1, § 5, § 6, stk. 1 og 3, § 25, § 29, stk. 1 og 2, § 30, stk. 1, § 31, stk. 1, § 32, § 33, stk. 3, § 34, stk.1, nr. 1 og nr. 2, samt stk. 3, og § 40, i Arbejdstilsynets bekendtgørelse om brug af autoriserede rådgivningsvirksomheder på arbejdsmiljøområdet, som ændret ved Arbejdstilsynets bekendtgørelse nr. 752 af 22. maj 2015 og bekendtgørelse nr. 480 af 15. april 2015.
Reglerne kan læses på de følgende sider OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 med senere ændringer Kapitel 1 Område og definitioner § 1. Bekendtgørelsen omfatter ethvert bygge- og anlægsarbejde.
Ved bygge- og anlægsarbejde forstås i denne bekendtgørelse:
1. arbejde, der udføres i forbindelse med opførelse og ændring af bygninger og konstruktioner, herunder montagearbejder, 2. opførelse og ændring af veje, tunneler, broer, havne og lignende anlæg, 3. grave- og jordarbejde i forbindelse med ovennævnte, 4. rør- og kabellægning, 5. reparations- og vedligeholdelsesarbejder af ovennævnte og 6. nedbrydning og demontering af ovennævnte eller dele heraf.
Kapital 4 Bygherrer m.v.
 § 37. Ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
Kapitel 13 Arbejdstilsynet § 76. Enhver, der er pålagt pligter efter loven, skal efter anmodning give Arbejdstilsynet alle oplysninger, der er nødvendige for udøvelsen af tilsynets virksomhed.
 § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, eller i henhold til en EU-forordning vedrørende forhold omfattet af denne lov kan indbringes for Arbejdsmiljøklagenævnet, inden 4 uger efter at afgørelsen er meddelt den pågældende. ´ Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
Arbejdstilsynets bekendtgørelse nr. 117 af 5. februar 2013 om bygherrens pligter Kapitel 4 Bygherrens koordinering § 10. Bygherren skal sørge for, at den eller de koordinatorer, der er udpeget til at koordinere for sikkerhed og sundhed under projektering af bygge- eller anlægsprojektet:
 1.
2. udarbejder en plan for sikkerhed og sundhed, som indeholder bl.a. en organisationsplan, en byggepladstegning og en tidsplan, jf. bilag 3, og som indeholder specifikke foranstaltninger vedrørende særligt farligt arbejde, som hører ind under en eller flere af kategorierne i bilag 1. Ved små og mellemstore byggepladser, jf. § 1, stk. 2 og stk. 3, skal der kun udarbejdes en plan for sikkerhed og sundhed når arbejdet er omfattet af bilag 1 og 3.
§ 18. Bygherren skal sørge for, at koordinator 1. ajourfører den i § 10, nr. 2 nævnte plan for sikkerhed og sundhed, herunder den i planen indeholdte organisationsplan, byggepladstegning og tidsplan efterhånden som arbejdet på byggepladsen skrider frem og eventuelle ændringer foretages og 2.
 Arbejdstilsynets bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet, som ændret ved Arbejdstilsynets bekendtgørelse nr.752 af 22. maj 2015 og bekendtgørelse nr. 480 af 15. april 2015.
Kapitel 1 Formål og område § 3, stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbuddet, vedrører.
§ 4. Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser 1. Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8  25, dvs. vanskelige at løse.
Kapitel 2 Generelle pligter for arbejdsgivere og bygherrer, der modtager Rådgivningspåbud § 6. En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.
 Stk. 3. En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridiskenhed i lov om Det Centrale Virksomhedsregister.
Plan for sikkerhed og sundhed § 25. Bygherren skal indhente bistand fra en rådgivningsvirksomhed, når Arbejdstilsynet afgiver påbud, der vedrører manglende eller væsentlige mangler ved skriftlig plan for sikkerhed og sundhed, jf. bekendtgørelse om bygherrens pligter.
 Stk. 2. Bestemmelsen finder alene anvendelse, når manglerne er konstateret i byggeprocessen.
Aftalen med rådgivningsvirksomheden § 29. Arbejdsgiveren eller bygherren skal indgå skriftlig aftale med en rådgivningsvirksomhed om bistand til at efterkomme rådgivningspåbud og de påbud, der danner grundlag herfor.
Stk. 2. Det skal indgå i aftalen, at rådgivningsvirksomheden skal udarbejde en redegørelse med beskrivelse af, hvordan påbuddene efter §§ 8- 26 er efterkommet.
Redegørelsen skal opfylde de krav, der stilles efter§§ 37  40.
Tilbagemeldinger til Arbejdstilsynet § 30. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget.
Tilbagemeldingen skal indeholde oplysninger om, hvilken rådgivningsvirksomhed der er indgået aftale med.
 § 31. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.
Dokumentation for efterkommelse af påbud § 32. Arbejdsgivere eller bygherrer, der har modtaget rådgivningspåbud, skal på Arbejdstilsynets anmodning kunne dokumentere, at rådgivningsvirksomheden har bekræftet, at rådgivningspåbuddet og det eller de påbud, der udløste rådgivningspåbuddet, er efterkommet.
Ansattes og andres adgang til rådgivningsvirksomhedens redegørelse § 33, stk. 3. Bygherren skal sikre, at redegørelsen er tilgængelig for alle beskæftigede på byggepladsen samt for Arbejdstilsynet i hele byggeperioden Kapitel 7 Rådgivningsvirksomhedens ydelse § 34. Ved rådgivningspåbud om løsning af et alvorligt eller komplekst arbejdsmiljøproblem, der er vanskeligt at løse, jf. § 4, nr. 1, eller om mange arbejdsmiljøproblemer, jf. § 4, nr. 2, skal arbejdsgiveren eller bygherren sikre, at rådgivningsvirksomheden:
1. bistår ved løsning af problemet eller problemerne, der dannede grundlag for rådgivningspåbud, 2. bidrager med forslag til konkrete initiativer til forebyggelse af, at tilsvarende problemer opstår, og Stk. 3. Arbejdsgiveren eller bygherren skal sikre, at rådgivningsvirksomheden tillige udarbejder en redegørelse, jf. §§ 37  40, til arbejdsgiveren eller bygherren med beskrivelse af, hvordan påbud, der har udløst rådgivningspåbuddet, jf. §§ 8  30, er efterkommet.
Indholdet af rådgivningsvirksomhedens redegørelse § 40. Ved rådgivningspåbud til bygherren, jf. § 4, nr. 1, skal bygherren sikre, at redegørelsen indeholder en beskrivelse af rådgivningsprocessen, herunder følgende elementer:
 1. Hvordan rådgivningspåbud og den dertil knyttede afgørelse om plan for sikkerhed og sundhed er efterkommet.
 2. Hvilke initiativer, der er taget for at forebygge manglende eller væsentlige mangler ved plan for sikkerhed og sundhed.
