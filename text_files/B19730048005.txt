 I medfør af § 6 i færdselsloven, jfr. lovbekendtgørelse nr. 123 af 9. maj  

 1973, som ændret senest ved lov nr. 363 af 13. juni 1973, fastsættes:
 Anerkendelse af  

 ansvarsforsikringsselskaber.
 § 1.  Anerkendelse i medfør af færdselslovens § 66 til  

 at tegne ansvarsforsikring for motordrevne køretøjer, herunder knallerter,  

 meddeles af Centralregisteret for motorkøretøjer.
 § 2.  For de erstatningsforpligtelser, et  

 forsikringsselskab har pådraget sig i henhold til de af selskabet tegnede  

 lovpligtige ansvarsforsikringer, hæfter samtlige øvrige anerkendte selskaber  

 solidarisk for et beløb på 500.000 kr.
 Stk 2.  Når forsikringstageren eller den  

 erstatningsberettigede anmelder, at selskabet trods påkrav ikke har  

 fyldestgjort et forfaldent forsikringskrav, og selskabet ikke inden en af  

 justitsministeriet fastsat frist godtgør, at forpligtelsen er opfyldt, kan  

 justitsministeriet i henhold til den solidariske hæftelse kræve det skyldige  

 beløb indfriet af en forening (Dansk Forening for International  

 Motorkøretøjsforsikring), hvoraf samtlige anerkendte selskaber skal være  

 medlemmer.
 § 3.  Anerkendelsen kan til enhver tid tilbagekaldes  

 af justitsministeriet.
 Ved tilbagekaldelsen bortfalder alle i selskabet tegnede lovpligtige  

 ansvarsforsikringer, og betalte præmier for den resterende forsikringstid  

 tilbagebetales.
 Stk. 2.  Den i § 2 omhandlede solidariske hæftelse for  

 selskabets forpligtelser vedvarer for så vidt angår erstatningskrav opstået  

 som følge af skade, der er indtrådt inden anerkendelsens tilbagekaldelse.
 Almindelige regler om amerkendte selskabers  

 virksomhed.
 § 4.  Forsikringsaktieselskaber er forpligtet til at  

 overtage forsikring for enhver forsikringspligtig, der vil underkaste sig  

 selskabets forsikringsbetingelser fastsat i overensstemmelse med den risiko,  

 som overtages.
 Stk 2.  Selskaber med gensidigt ansvar er på samme måde  

 forpligtet til som medlem at optage enhver forsikringspligtig inden for den  

 kreds, som selskabet er bestemt til at virke i.
 § 5.  Forsikringen skal, medmindre en anden senere  

 ikrafttrædelsestid forlanges af forsikringstageren, træde i kraft fra det  

 tidspunkt, da den underskrevne forsikringsbegæring er modtaget af selskabet  

 eller af dets repræsentant.
 § 6.  Selskabet skal tegne forsikringen således, at  

 ethvert forsikringsansvar i forhold til tredjemand påhviler selskabet, og at  

 den omstændighed, at forsikringstageren på noget punkt handler imod eller  

 ikke efterkommer sine forpligtelser over for selskabet, ikke berettiger dette  

 til over for en erstatningsberettiget at nægte betaling.
 Stk. 2.  Det kan mellem selskabet og forsikringstageren  

 aftales, at forsikringstageren helt eller delvis skal bære risikoen for de  

 under forsikringen hørende skader, men en sådan vedtagelse har ingen  

 indflydelse på tredjemands retsstilling.
 § 7.  Policen skal indeholde en gengivelse af reglen i  

 færdselslovens § 66, stk. 6, om selskabets ret til regres.
 § 8.  Om forsikring af motorkøretøjer, der er  

 registreret til udlejning uden fører, gælder ud over denne bekendtgørelse  

 reglerne i justitsministeriets bekendtgørelse om motorkøretøjer, der udlejes  

 uden fører.
 Stk. 2.  Policer for andre motorkøretøjer skal indeholde  

 en bestemmelse om, at selskabet har fuld regresret mod forsikringstageren for  

 alle skader, der indtræder, medens køretøjet er udlejet uden fører i strid  

 med den nævnte bekendtgørelse, medmindre det godtgøres, at skadens indtræden  

 eller omfang ikke skyldes, at køretøjet er udlejet i strid med  

 bekendtgørelsen.
 § 9.  Forsikringsansvaret for udenlandske køretøjer,  

 der midlertidigt benyttes her i landet uden at være registreret her, dækkes,  

 hvis anden forsikringsdækning ikke foreligger, af Dansk Forening for  

 International Motorkøretøjsforsikring.
Tegning og ophør af forsikring for  

 registreringspligtige køretøjer § 10.  Forsikring af et registreringspligtigt  

 motordrevet køretøj må ikke tegnes, såfremt forsikringstageren for en  

 tidligere forsikring vedrørende samme køretøj skylder præmie, der er  

 forfalden inden for de sidste 2 år.
Stk. 2.  Forsikringstageren skal ved personlig  

 underskrift på det i § 11, stk. 1, nævnte forsikringsbevis afgive erklæring  

 om, at han ønsker forsikringen tegnet i det pågældende selskab.
Såfremt han  

 tidligere har haft køretøjet forsikret, skal han tillige afgive erklæring om,  

 at han ikke for den tidligere forsikring skylder præmie, der er forfalden  

 inden for de sidste 2 år, samt at han er indforstået med, at forsikringen  

 ikke yder dækning, såfremt erklæringen er urigtig.
§ 11.  Ved registrering af et motordrevet køretøj skal  

 det godtgøres, at der i overensstemmelse med færdselslovens forskrifter er en  

 forsikring i kraft for det pågældende køretøj.
Dette sker ved, at der til  

 motorkontoret afleveres en meddelelse udstedt af vedkommende anerkendte  

 forsikringsselskab på en særlig blanket (forsikringsbevis).
 Stk. 2.  Forsikringsbevis kræves ikke ved flytning eller  

 ved omregistrering som følge af ændring af den for køretøjet betalte  

 registreringsafgift eller ændring af køretøjets konstruktion eller udstyr,  

 bortset fra påmontering af tilkoplingsanordning, jfr. herom stk. 3.
 Stk. 3.  Såfremt et motordrevet køretøj er forsynet med  

 tilkoplingsanordning for sættevogn, påhængsvogn, påhængsredskab eller  

 blokvogn, skal forsikringsbeviset tillige dække kørsel med tilkoblet køretøj.
 Stk. 4.  Forsikres et køretøj i et andet selskab end  

 det, i hvilket køretøjet hidtil har været forsikret, skal køretøjets ejer  

 (bruger) indsende nyt forsikringsbevis til Centralregistret for  

 motorkøretøjer, således at beviset er dette i hænde senest den dag,  

 køretøjets hidtidige forsikring udløber.
 § 12.  Når et registret motordrevet køretøj skifter  

 ejer (bruger), dækker dets hidtidige forsikring den nye ejer (bruger) i 14  

 dage, medmindre køretøjet forinden er afmeldt, eller ny forsikring er tegnet.
§ 13.  Viser det sig, at en forsikring af et registret  

 motordrevet køretøj er tegnet i strid med bestemmelsen i § 10, stk. 1,  

 ophører forsikringen straks.
Selskabet sender straks ophørsmeddelelse til  

 Centralregistret for motorkøretøjer i henhold til § 15.
 § 14.  Ophører en forsikring af et registreret,  

 motordrevet køretøj på grund af præmierestance vedrørende den pågældende  

 forsikring, må ophørsmeddelelse i henhold til § 15 tidligst afsendes således,  

 at den er Centralregistret for motorkøretøjer i hænde 2 1/2 måned efter, at  

 præmien er forfalden til betaling.
 Stk. 2.  Meddelelse i henhold til stk. 1 kan ikke med  

 retsvirkning, jfr. § 16, gives, hvis forsikringen oprindelig er tegnet for et  

 andet køretøj, og restancen er opstået, inden forsikringen er overført til  

 det nye køretøj.
 § 15.  Ophører en forsikring af et registret  

 motordrevet køretøj af anden grund and selskabsskift, sender selskabet  

 meddelelse herom til Centralregistret for motorkøretøjer.
 Stk. 2.  Ophører en forsikring af anden grund end  

 præmierestance, må meddelelse i henhold til stk. 1 dog tidligst afsendes,  

 således at den er Centralregistret for motorkøretøjer i hænde 14 dage før  

 forsikringens ophør.
 Stk. 3.  Meddelelse i henhold til stk. 1 må ikke gives,  

 når centralregistret har underrettet selskabet om, at køretøjet er blevet  

 forsikret andetsteds eller er slettet af registret.
 § 16.  Når Centralregistret for motorkøretøjer har  

 modtaget meddelelse i henhold til § 15, stk. 1, og det konstateres, at  

 køretøjet ikke er afmeldt, og at ny fyldestgørende forsikring ikke  

 foreligger, inddrages køretøjets nummerplader.
 Stk. 2.  Uanset forsikringens ophør vedbliver selskabet  

 i forhold til tredjemand at hæfte for enhver skade, der indtræffer indtil 4  

 uger efter ophøret, medmindre anden fyldestgørende forsikring er tegnet.  

 Såfremt forsikringen er ophørt, inden Centralregistret for motorkøretøjer har  

 modtaget oplysning i henhold til § 15, stk. 1, vedvarer selskabets hæftelse  

 indtil 4 uger fra meddelelsens modtagelse.
§ 17.  De meddelelser, der er nævnt i §§ 10, 11 og 15,  

 afgives på særlige blanketter, hvis indhold og udformning fastsættes af  

 Centralregistret for motorkøretøjer.
Blanketterne skal være udfyldt med  

 maskin- eller blokskrift.
Meddelelser, der ikke er korrekt affattet på den  

 godkendte blanket, er uden retsvirkning og skal afvises.
 § 18.  Reglerne i §§ 10-17 finder tilsvarende  

 anvendelse på forsikring af faste prøveskilte samt af traktorer, der skal  

 godkendes i henhold til færdselslovens § 12, stk. 3.
 Overgangs- og ikrafttrædelsesbestemmelser.
 § 19.  Denne bekendtgørelse træder i kraft den 1.  

 september 1973.
 Stk. 2.  Bekendtgørelse nr. 198 af 14. maj 1970, som  

 ændret ved bekendtgørelse nr. 118 af 14. april 1972 og bekendtgørelse nr. 459  

 af 19. oktober 1972, ophæves.
 Stk. 3.  Ansvarsforsikringer tegnet før denne  

 bekendtgørelses ikrafttræden ændres i overensstemmelse med bekendtgørelsens  

 regler, uden at ældre policer behøver at forsynes med påtegning herom.
 Justitsministeriet, den 22. august 1973.
K.
Axel Nielsen.
/P.
Wiese.
