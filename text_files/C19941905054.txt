INDLEDNING I forbindelse med vedtagelsen af L 112 - Lov om ændring af lov om social  

 bistand og lov om social pension m.v. (Udbetaling af pension til beboere i  

 plejehjem m.v ) jf lov nr. 1132 af 22. december 1993 udsendte  

 Socialministeriet en orienteringskrivelse af 17. december 1993 om de nye  

 betalingsregler i plejehjem m.v.
 I fortsættelse heraf har Socialministeriet modtaget en række forespørgsler  

 om uddybende fortolkning af de nye regler, hvorfor Socialministeriet har  

 fundet det hensigtsmæssigt at udsende et tillæg til orienteringsskrivelsen.
A.
BETALING FOR BOLIG I PLEJEHJEM M.V.
 Som nævnt i orienteringsskrivelsen udgør betalingen for boligen 10 pct. af  

 den enkelte boligs beregnede »maksimale husleje« samt 10 pct. af  

 beboerens indkomst, dog 20 pct. af indkomst over 135.300 kr./år.
1. BETALING PÅ GRUNDLAG AF BOLIGENS OMKOSTNINGER OG  

 STØRRELSE Den omkostnings- og arealbestemte del af betalingen udgør 10 pct. af  

 institutionens »maksimale husleje«.
Der skal derfor fastsættes en  

 »maksimal husleje« for hver enkel institution.
For bygninger ejet af kommunen eller amtskommunen svarer den  

 »maksimale husleje« til institutionens driftsudgifter, jvf.  

 nedenfor, med et tillæg af 10 pct. af den seneste offentlige  

 ejendomsvurdering.
De 10 pct. af ejendomsvurderingen er et udtryk for den  

 løbende afskrivning af institutionen.
 For lejede bygninger anvendes den faktiske husleje (i stedet for de  

 ovennævnte 10 pct. af ejendomsvurderingen). I de tilfælde, hvor de øvrige  

 driftsudgifter ikke er indeholdt i den faktiske husleje, tillægges disse  

 udgifter ved beregningen af den »maksimale husleje«.
Institutionens driftsudgifter skal forstås som institutionens samlede  

 budgetterede driftsudgifter hvad angår selve det samlede bygningskompleks.  

 Udgifter til lønninger og udgifter til pleje (herunder særlige hjælpemidler),  

 forplejning og lignende skal således ikke medtages.
Dog skal lønudgiften til  

 f.eks. gartner og rengøring af fællesarealer medtages.
De af institutionens driftsudgifter, der anvendes i beregningen af den  

 »maksimale husleje«, er således de udgifter, som er forbundet med  

 den løbende drift, administration, revision, forsikringer, skatter, vicevært,  

 rengøring af fællesarealer, almindelig vedligeholdelse, fornyelse, pasning af  

 udenomsarealer.
Listen er ikke nødvendigvis udtømmende, ligesom nogle af de  

 nævnte elementer ikke nødvendigvis figurerer som selvstændigt punkt på  

 institutionens budget.
 Som eksempel på et plejehjems driftudgifter kan følgende nævnes:
Kaldeanlæg (faste) Reparation af fyr Maling, boliger Havevedligeholdelse Indvendig og udvendig vedligeholdelse Reparation af ventilation og pumper Vaskemaskine og tumbler Elevator, vedligehold Vandafgift Rengøring af fællesarealer (gangarealer, fælles opholdsarealer, trapper  

 m.v) Institutionens driftsudgifter fordeles på henholdsvis boligarealet og  

 servicearealet, jvf. nedenfor.
Udgør boligarealet f.eks. 55 pct. af  

 institutionens samlede areal, bliver institutionens »maksimale  

 husleje«:
0,55 x (driftssudgifter + 10 pct. af vurderingen) Institutionens »maksimale husleje« fordeles herefter på de  

 enkelte boliger efter en arealfordeling for at finde den enkelte boligs  

 »maksimale husleje«.
De fællesarealer, der tilhører boligdelen,  

 fordeles ligeligt på de enkelte boliger.
Det betyder, at kun forskelle i  

 beboernes egen bolig, kan medføre en forskel i den »maksimale  

 husleje« pr. bolig.
 Beboerens omkostnings- og arealbestemte betaling udgør herefter 10 pct. af  

 den fundne »maksimale husleje« for beboerens egenbolig.
Opdelingen af institutionen i en boligdel og en servicedel tager  

 udgangspunkt i ældreboliglovens regler.
Dvs. institutionens areal opsplittes  

 på henholdsvis en bolig og en servicedel.
Til boligdelen hører beboernes  

 egenboliger samt fælles opholdsarealer, jvf. iøvrigt orienteringsskrivelsen.
2. BETALING EFTER INDKOMST I den indkomstafhængige del af betalingen indgår de skattefrie førtids- og  

 invaliditetsbeløb ikke i beregningsgrundlaget, mens grundbeløb,  

 pensionstillæg, evt. særligt pensionstillæg og evt. erhvervsudygtighedsbeløb  

 fra indeværende år indgår.
Efter skattereformen overgår pensionister til de skatteregler, der er  

 gældende for alle øvrige befolkningsgrupper.
Dermed vil pensionisterne blandt  

 andet få ændrede personfradrag, men samtidig forøges deres bruttopension.
I  

 lov om boligstøtte er der indført særlige fradragsbeløb, som også skal  

 anvendes i beregningen af plejehjemsbeboernes betaling for bolig.
Disse  

 fradragsbeløb er således indført for at neutralisere effekten af den  

 forhøjede bruttopension. Ændringerne i pensionsatser og det personlige  

 fradrag efter skattelovgivningen betyder altså, at man ikke kan anvende det  

 sædvanlige 2 år gamle indkomstgrundlag - for så vidt angår den sociale  

 pension - som beregningsgrundlag.
Dette vil først være muligt fra 1996 for  

 institutioner, der 1. januar 1994 er overgået til fuld pensionsudbetaling, og  

 fra 1997 for institutioner, der overgår senere.
 Fradragsbeløbene efter boligstøtteloven, jvf. § 8, stk. 4, udgør  

 henholdsvis 27.400 kr./år for enlige og 2.900 kr./år for gifte i 1994.  

 Beløbene fratrækkes beboerens samlede indkomst, inden den indkomstafhængige  

 betaling beregnes.
Såfremt pensionisten har indkomst ud over pensionen, opgøres den efter  

 reglerne i bistandslovens § 54, stk. 3-5, om midlertidig hjemmehjælp.
Det  

 betyder i dette tilfælde, hvor betalingen for bolig for 1994 skal beregnes,  

 at man tager indkomsten excl. social pension for indkomståret 1992.  

 Indkomstgrundlaget består af personlig indkomst med tillæg af positiv  

 kapitalindkomst jvf. iøvrigt § 54, stk. 3. Den personlige indkomst reguleres  

 med satsreguleringsprocenten; det vil for 1994 sige med  

 satsreguleringsprocenten for 1992 og 1993. Denne udgjorde henholdsvis 2 pct.  

 og 3,2 pct.
Den personlige indkomst fra 1992 skal således opregnes med  

 faktoren 1,05264.
 Den indkomstbestemte del af beboerens betaling for bolig udgør altså 10  

 pct. af:
den sociale pension for 1994 excl. evt. førtids- og invaliditetsbeløb plus evt. personlig indkomst for 1992 (excl. den sociale pension) opreguleret med 1,05264 plus evt. kapitalindkomst for 1992 minus fradragsbeløb dog 20 pct. af den del af den samlede indkomst minus fradragsbeløb, der  

 måtte overstige 135.300 kr./år.
 Hvis der er sket en væsentlig ændring af indkomsten ud over pensionen,  

 beregnes indtægten på grundlag af den aktuelle indkomst.
3. REGNEEKSEMPLER Der tages udgangspunkt i et fiktivt plejehjem X med følgende budget for  

 1994:
 Tabel 1. Budget for plejehjem X for året 1994.
 For plejehjem X udgør de budgetterede driftsudgifter i 1994 3,2 mill. kr.  

 Driftsudgifterne på plejehjem X figurerer på kontiene 3,4,5 og delvist 6 og  

 13. På plejehjem X vurderes, at 1/2 af udgifterne på konto 6 vedrører særligt  

 inventar, og at 1/5 af udgiften på konto 13 vedrører administration og  

 revision for ejendommen.
 Ved særligt inventar kan forstås f.eks. indkøb af særligt møblement til  

 genoptræning, terapi m.v.
 Driftsudgifterne tages direkte fra budget 1994, dvs. beløbene er eksklusiv  

 moms, og der efterreguleres ikke, når regnskabet foreligger.
Opvarmning og el medtages ikke i driftsudgifterne, da beboernes betaling  

 fastsættes for et år ad gangen ud fra institutionens budget og betales  

 særskilt ligesom beboernes betaling for andre ydelser.
Den samlede udgift til  

 opvarmning og el på institutionen ganges således med f.eks. 55 pct., som er  

 boligarealets andel og fordeles på de enkelte boliger.
Afvigelser i arealet  

 af egenboligen kan således give forskelle i beboernes betaling.
Udgiften til  

 opvarmning og el beregnes inklusiv moms.
 Den seneste ejendomsvurdering på plejehjem X er 20 mill. kr.
 Idet det antages, at boligarealet på plejehjem X udgør 55 pct. eller 2.000  

 m2 bliver plejehjemmets »maksimale husleje«:
 0,55 x (3,5 + 0,10 x 20) mill. kr. = 3,025 mill. kr.
 Det betyder, at den »maksimale husleje« pr. kvadratmeter på  

 plejehjem X er:
3,025 mill. kr. / 2.000 m2 = 1.512,50 kr./år På plejehjem X er der 50 beboere, som har boliger på 20 m2 og 20 beboere,  

 som har boliger på 25 m2. Desuden er der fællesområder på 500 m2, der  

 fordeles ligeligt på de 70 beboere.
 Den »maksimale husleje« for de enkelte beboere kan herefter  

 beregnes således:
 På plejehjem X vil den omkostnings- og arealbestemte del af  

 boligbetalingen således udgøre henholdsvis 4.105,20 kr./år og 4.861,20 kr./år  

 for de to boligtyper, svarende til 10 pct. af beboernes »maksimale  

 husleje«.
Den indkomstbestemte del af boligbetalingen vil variere med den tildelte  

 pension samt evt. indkomst ud over pensionen.
I nedenstående eksempler vises  

 udregningen af forskellige pensionisters boligbetaling på plejehjem X.
 3.1. ENLIG FOLKEPENSIONIST UDEN INDKOMST UD OVER PENSIONEN.
 Den indkomstafhængige boligbetaling udgør altså 6.087,20 kr./år.
Bor pensionisten i en 20 m2-bolig i plejehjem X bliver den årlige betaling  

 for bolig 4.105,20 + 6.087,20 = 10.192,40 kr.
Beløbet afrundes til nærmeste  

 hele tal, der er deleligt med 12, dvs. den årlige boligbetaling bliver 10.188  

 kr. svarende til 849 kr./måned.
 3.2. ENLIG FOLKEPENSIONIST MED INDKOMST UD OVER PENSIONEN PÅ 150.000 kr.
 Pensionisten havde 80.000 kr. i personlig indkomst (pensionsindtægt) i  

 1992 og 70.000 kr. i kapitalindkomst i 1992.
 Da den samlede indkomst minus fradraget overstiger grænsen for 10 pct.'s  

 betalingen, skal der betales 20 pct. af det beløb, der overstiger 135.300 kr.
 20 pct. af (195.607,20 - 135.300) 12.061,44 kr.
 Ialt 25.591,44 kr.
 Den indkomstafhængige boligbetaling udgør altså 25.591,44 kr./år.
 Bor pensionisten i en 20 m2-bolig i plejehjem X bliver den årlige betaling  

 for bolig 4.105,20 + 25.591,44 = 29.696,64 kr., der afrundet giver en årlig  

 boligbetaling på 29.700 kr. svarende til 2.475 kr./måned.
 Den »maksimale husleje« på plejehjem X, som ovenfor er udregnet  

 til 41.052 kr./år for en 20 m2-bolig, vil ikke sætte en grænse for den  

 månedlige betaling, idet den overstiger boligbetalingen på 29.700 kr./år.
 3.3. GIFT FOLKEPENSIONIST UDEN INDKOMST UD OVER PENSIONEN.
 Den indkomstafhængige boligbetaling udgør altså 6.090,40 kr./år.
 Bor pensionisten i en 20 m2-bolig i plejehjem X, bliver den månedlige  

 betaling for bolig 4.105,20 + 6.090,40 = 10.195,60 kr., der afrundes til  

 10.200 kr./år eller 850 kr./måned.
 3.4 GIFT FOLKEPENSIONIST MED INDKOMST UD OVER PENSIONEN PÅ 300.000 KR.
 Pensionisten havde 200.000 kr. i personlig indkomst (pensionsindtægt) i  

 1992 og 100.000 kr. i kapitalindkomst i 1992.
 Den indkomstafhængige boligbetaling udgør altså 56.861,20 kr./år.
 Bor pensionisten i en 20 m2-bolig i plejehjem X, bliver den årlige  

 betaling for bolig 4.105,20 + 56.861,20 = 60.966,40 kr., der afrundes til  

 60.972 kr. eller 5.081 kr./måned.
 Da dette beløb overstiger plejehjemmets »maksimale husleje« for  

 en 20 m2-bolig på 41.052 kr./år, bliver pensionistens betaling nedsat til  

 grænsebeløbet svarende til 3.421 kr./måned.
4. OVERGANGSREGEL Beboere, der ifølge bistandslovens § 85, stk. 2, skal betale et højere  

 beløb for boligen end efter de hidtil gældende regler, får i en  

 overgangsperiode et kompensationsbeløb, jvf. pkt.
H,1 i  

 orienteringsskrivelsen.
 Kompensationsbeløbet udgør 2/3 af huslejestigningen i 1994 og 1/3 af  

 huslejestigningen i 1995, hvorefter huslejen udregnes som for beboere  

 indflyttet efter 1. januar 1994.
 Huslejestigningen udregnes som huslejen i 1994 beregnet efter de nye  

 regler i 1994 prisniveau minus huslejen i 1993 beregnet efter gamle regler i  

 1993 prisniveau.
5. BESKYTTEDE BOLIGER Beboere i beskyttede boliger skal betale fra indflytningsdagen.
Beboere, som i medfør af bistandslovens § 85, stk. 2, skal betale et  

 højere beløb for den beskyttede bolig end efter de hidtil gældende regler, er  

 ligeledes omfattet af den i orienteringsskrivelse under pkt.
H,1 nævnte  

 kompensationsregel.
Dette indebærer, at kommunen også til disse beboere udbetaler et  

 kompensationsbeløb, der i 1994 svarer til 2/3 af huslejestigningen og i 1995  

 et beløb, svarende til 1/3 af huslejestigningen.
Derefter beregnes  

 huslejebetalingen uden kompensation.
Alternativt kan kommunen vælge at  

 nedsætte boligbetalingen med de nævnte forskelsbeløb.
 El og varme betales efter regnskab.
6. INSTITUTIONER MED FLERE FUNKTIONER Såfremt institutionen er beliggende i en bygning, der også har anden  

 anvendelse, er det nødvendigt at foretage nogle flere skøn.
F.eks. kan fællesarealerne være meget store, fordi institutionen om dagen  

 benyttes som dagcenter.
I disse tilfælde medregnes en del af det fælles  

 boligareal, f.eks. tages en andel svarende til andelen af fastboende i  

 forhold til det samlede antal brugere af de fælles boligarealer om dagen.
Det samme gør sig gældende for opgørelsen af beboernes betaling for el og  

 varme, hvis institutionen er en del af en sådan institution.
Udgiften til el  

 og varme i fælles boligarealer bør således også nedsættes, således at  

 beboerne kun betaler en andel (f.eks. andelen af fastboende i forhold til det  

 samlede antal brugere af de fælles boligarealer om dagen).
