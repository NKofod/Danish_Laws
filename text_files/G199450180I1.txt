Formålet med registeret er at lette kommunens administration i forbindelse med beregning, anvisning m.v. af boligstøtte (boligsikring, boligydelse og lån til beboerindskud) til kommunens borgere og andre, der ansøger om boligstøtte i kommunen.
Herudover må registeret bruges til statistiske formål.
Personkreds: Registeret må kun indeholde oplysninger om personer for hvilke, der er foretaget beregning af boligsikring, boligydelse eller lån/garanti til beboerindskud efter lov om individuel boligstøtte.
Registeret må endvidere indeholde oplysninger om disse personers husstand, samt oplysninger om de personer, der modtager en ydelse/opkrævning.
Registeret kan desuden indeholde oplysninger om personer, der over for boligforeningen m.v. har tilkendegivet ønske om, at der foretages boligstøtte- eller låneberegning.
 Ikrafttrædelsesdato: 23/08/1994. Erstatter tidligere forskrifter.
