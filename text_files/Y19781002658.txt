Et textilfirma annoncerede med »fabrikssalg«, idet de solgte  

 varer, der var købt direkte på fabrikker.
Forbrugerombudsmanden udtalte, at  

 det er i strid med markedsføringslovens § 2, stk. 1 at anvende udtryk som  

 »fabrikssalg«, »fabriksudsalg« eller lign. såfremt der  

 ikke er tale om tilfælde, hvor der sælges varer fra egen fabrik, eller fra  

 lokaler i umiddelbar nærhed af fabrikken.
Ombudsmanden støttede sin udtalelse  

 på en Østre Landsretsdom vedrørende samme spørgsmål.
7. Fabrikssalg Et textilfirma averterede i et lokalblad med følgende annonce:
 Efter at Forbrugerombudsmanden havde modtaget en klage over anvendelsen af  

 dette udtryk i en annonce, oplyste det pågældende firma, at begrundelsen for  

 dets anvendelse var, at de varer, som blev solgt, ikke var købt hos  

 grossister eller repræsentanter, men ved besøg direkte på fabrikker.
 Forbrugerombudsmanden udtalte, at efter hans opfattelse ville det være i  

 strid med bestemmelsen i markedsføringslovens § 2, stk. 1, i annoncer at  

 anvende udtryk som »fabrikssalg«, »fabriksudsalg« eller  

 lignende, såfremt det ikke drejer sig om tilfælde, hvor den erhvervsdrivende  

 sælger varer fra egen fabrik og hvor salget foregår fra lokaler beliggende i  

 umiddelbar nærhed af fabrikken.
 Forbrugerombudsmanden støttede sin afgørelse på en dom afsagt den 2.  

 oktober 1958 af Østre Landsret, der idømte en detailhandler en bøde for  

 overtrædelse af den dagældende konkurrencelovs § 2 for at have betegnet sin  

 forretning som et fabriksudsalg, uagtet de varer, han solgte, blev indkøbt,  

 således som det er normalt i branchen.
 (* 1) Offentliggjort i Forbrugerombudsmandens Årsberetning 1977-1978, side  

 70, nr. 7, samt Østre Landsrets dom af 2. oktober 1958.
