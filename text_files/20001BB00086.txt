Fremsat den 16. januar 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF),  

 Ebbe Kalnæs (CD),  

 Ole M.
Nielsen (KRF) og Thorkild B.&nbsp  

 ;Fransgaard (FRI) Forslag til folketingsbeslutning om ændring af reglerne for placering af  

 gyllebeholdere ude på markerne Folketinget opfordrer regeringen til så hurtigt som  

 muligt at tage initiativ til ændring af de relevante bestemmelser,  

 så det bliver muligt for landbruget at anbringe gyllebeholdere ude  

 på markerne.
 I forbindelse med placeringen ude på markerne skal  

 der kunne stilles krav om afskærmende beplantning og om en  

 hensigtsmæssig placering i forhold til markdriften på den  

 pågældende ejendom, ligesom der skal tages landskabelige  

 hensyn.
Bemærkninger til forslaget Den nugældende praksis  

 vedrørende placering af gyllebeholdere er i mange tilfælde  

 uhensigtsmæssig.
Kravet om, at gyllebeholdere som hovedregel i dag skal  

 placeres i tilknytning til eksisterende staldbygninger giver i en række  

 tilfælde gener.
 Ved tømning af gylletanke kan lugtgener ikke  

 undgås, ligesom gylletransporter, der ofte foregår gennem beboede  

 områder, giver gener af både miljømæssig og trafikal  

 karakter.
Teknisk set er der ingen problemer forbundet med at  

 placere gyllebeholdere ude på markerne.
Når gylletanke placeres  

 på marken, hvor gødningen skal anvendes, kan gyllen  

 transporteres hertil i lukkede tankvogne eller direkte gennem en trykledning  

 fra stalden til gylletanken.
 Fordelen ved at ændre placeringsreglerne for  

 gylletanke er bedre miljø og færre trafikale gener på vore  

 veje.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 reglerne for placering af gyllebeholdere ude på markerne.
(Beslutningsforslag nr.
B 86).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
