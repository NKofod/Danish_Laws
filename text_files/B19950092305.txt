(Om beregning og udbetaling mv. af  

 kompensation) I medfør af § 17 a, stk. 3, i lov om Arbejdsmarkedets Tillægspension, jf.  

 lovbekendtgørelse nr. 280 af 1. maj 1995 med senere ændringer, og efter  

 forhandling med bestyrelsen for Arbejdsmarkedets Tillægspension fastsættes:
Personkreds § 1.  Ret til kompensation for arbejdsgivernes bidrag  

 til Arbejdsmarkedets Tillægspension har arbejdsgivere, der er registreret  

 efter merværdiafgiftsloven (momsloven) eller lov om lønsumafgift mv.
Der ydes  

 ikke kompensation til offentlige arbejdsgivere.
Kompensationsbeløbets størrelse § 2.  Kompensationsbeløbet udgør 1.325,40 kr. om året  

 for hver gang arbejdsgiveren til Arbejdsmarkedets Tillægspension indbetaler  

 et beløb, der svarer til fuldt ATP-bidrag efter lovens § 15, stk. 1, 1. pkt.  

 og stk. 3.
Beregning af kompensation § 3.  Kompensationen beregnes hvert kvartal af  

 Arbejdsmarkedets Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Kompensationen for et kvartal udgør 1/4 af det  

 årlige beløb, jf. § 2, for hver gang Arbejdsmarkedets Tillægspension har  

 modtaget, hvad der svarer til fuldt ATP-bidrag i følgende perioder forud for  

 den i § 6 fastsatte dato:
Periode Forfaldsdag 23. februar-22. maj 1. juni 23. maj-22. august 1. september 23. august-22. november 1. december 23. november-22. februar 1. marts Stk. 3.  Hvis ATP-bidraget er mindre end fuldt bidrag,  

 nedsættes kompensationen forholdsmæssigt.
§ 4.  Afmeldes en arbejdsgiver i løbet af et kvartal  

 som afgiftspligtig efter momsloven eller lønsumsafgiftsloven, har han ret til  

 forholdsmæssig kompensation svarende til forholdet mellem den afgiftspligtige  

 periode og hele kvartalet.
Tilsvarende gælder, hvis en arbejdsgiver  

 registreres som afgiftspligtig i løbet af et kvartal.
 § 5.  Der beregnes ikke kompensation på grundlag af  

 ATP-bidrag, der vedrører tiden før 1. januar 1988.
Modregning i kompensation § 6.  De i § 1 nævnte arbejdsgiveres andel af  

 ATP-bidrag under fravær fra arbejdsmarkedet, jf. § 2 a i lov om  

 Arbejdsmarkedets Tillægspension, finansieres gennem en modregning den 1. i  

 tredje kalendermåned efter kvartalets udløb i den beregnede kompensation  

 forud for modregning i henhold til anden lovgivning, jf. § 85 c, stk. 6, i  

 lov om arbejdsløshedsforsikring mv., § 38 a, stk. 6, i lov om  

 arbejdsmarkedsuddannelser, samt § 30 b, stk. 3, i lov om dagpenge ved sygdom  

 eller fødsel.
Udbetaling af kompensation § 7.  Kompensation udbetales af Arbejdsmarkedets  

 Tillægspension i den tredje kalendermåned efter kvartalets udløb.
Beløb under  

 25 kr. udbetales ikke.
 Stk. 2.  Til arbejdsgivere, fra hvem Arbejdsmarkedets  

 Tillægspension i en beregningsperiode, jf. § 3, stk. 2, har modtaget, hvad  

 der svarer til fuldt ATP-bidrag for 5 lønmodtagere eller derunder, udbetales  

 kompensationen senest det følgende år i marts måned.
§ 8.  Til dækning af Arbejdsmarkedets Tillægspensions  

 udgifter i forbindelse med kompensationsordningen, herunder  

 administrationsudgifter, indbetaler staten et bidrag hvert kvartal.
På  

 finansloven afsættes hvert år et beløb svarende hertil.
Klageadgang § 9.  Afgørelser, der er truffet af Arbejdsmarkedets  

 Tillægspension om beregning og udbetaling af kompensation, kan inden for en  

 frist af 4 uger fra den dag, hvor afgørelsen er meddelt, indbringes for  

 Ankenævnet for Arbejdsmarkedets Tillægspension, jf. lovens § 28, stk. 1,  

 litra d.
Ikrafttræden § 10.  Bekendtgørelsen træder i kraft den 1. januar  

 1996. Samtidig ophæves bekendtgørelse nr. 732 af 9. september 1993.
 Stk. 2.  Kompensation med det i § 2 fastsatte beløb  

 forfalder første gang til betaling den 1. juni 1996, og beregnes på grundlag  

 af bidrag til Arbejdsmarkedets Tillægspension, der modtages i perioden 23.  

 februar-22. maj 1996.
 Stk. 3.  For bidrag til Arbejdsmarkedets Tillægspension,  

 der vedrører tiden før 1. januar 1996, beregnes kompensationen på grundlag af  

 det hidtil gældende kompensationsbeløb på 1.166,40 kr.
