TEKNISK FORSKRIFT  

 Regler om informationspligt  

 TF4 I medfør af §10, stk. 2 og 3, samt §16, stk. 4, i  

 lov om erhvervsfremme, jf. lovbekendtgørelse nr. 323 af 25. april 1996  

 som ændret senest ved §1 i lov nr. 409 af 31. maj 2000, samt i  

 tilslutning til Erhvervsfremme Styrelsens bekendtgørelse om  

 akkreditering af laboratorier til prøvning m.v. samt til  

 GLP-inspektion, fastsættes:
Kapitel 1 Afgrænsning og formål §1. Denne tekniske forskrift finder anvendelse  

 på alle akkrediterede laboratorier.
 §2. Reglerne om informationspligt skal  

 præcisere, hvorledes laboratorierne opfylder kravene i §13 i  

 Erhvervsfremme Styrelsens bekendtgørelse om akkreditering af  

 laboratorier til prøvning m.v. samt til GLP-inspektion, således  

 at DANAK i tide kan reagere på forhold, som kan have indflydelse  

 på, om vilkårene for den enkelte akkreditering  stadig er  

 opfyldt.
 Stk. 2. Forskriften vedrører endvidere  

 indsendelse af andre oplysninger til brug for DANAK´s tilsyn.
Kapitel 2 Regler om informationspligt §3. Informationspligten omfatter indsendelse af :
 1)	Årsberetning.
 2)	Kvalitetshåndbog.
 3)	Oplysning om deltagelse i  

 sammenligningsprøvninger.
 4)	Oplysning om forhold, som kan have betydning for  

 akkrediteringens opretholdelse.
 Stk. 2. Der kan i akkrediteringsvilkårene  

 fastsættes særlige krav til laboratoriets informationspligt.
 §4. Årsberetning skal indsendes til DANAK  

 hvert år senest den 1. april og skal omfatte en rapportering af  

 laboratoriets aktiviteter i det foregående kalenderår,  

 undtagelsesvis det foregående regnskabsår, hvis dette ikke er  

 sammenfaldende med kalenderåret.
 Stk. 2. I årsberetningen oplyses der om:
§5. DANAK s eksemplar af laboratoriets  

 kvalitetshåndbog skal løbende ajourføres sammen med de  

 eksemplarer, der anvendes på laboratoriet.
Ajourføringen af  

 DANAK´s eksemplar kan ske ved indsendelse af tilføjelser og  

 rettelsesblade til håndbogen.
Det kan eventuelt aftales med DANAK, at  

 der fremfor løbende opdatering af DANAK s eksemplarer fremsendes  

 opdateret kvalitetshåndbog til aftalt termin inden tilsyns- og  

 fornyelsesbesøg.
Hvor håndbogen er opbygget med flere niveauer  

 eller dele, indsendes de overordnede og generelle dele.
Specifikke dele som  

 fx prøvningsinstruktioner indsendes i et omfang, som aftales mellem  

 laboratoriet og DANAK.
 §6. Ajourførte oplysninger om laboratoriets  

 deltagelse i sammenligningsprøvninger skal indsendes senest 14 dage  

 før hvert tilsyns- og fornyelsesbesøg.
 §7. Laboratoriet skal løbende indsende  

 oplysninger til DANAK om  forhold, der kan have indflydelse på  

 akkrediteringens opretholdelse, fx:
Kapitel 3 Ikrafttræden §8. Forskriften træder i kraft den 15.  

 november 2000.
 Stk. 2. Samtidig ophæves teknisk forskrift  

 nr. 3.1.01-4 af 2. september 1994.
