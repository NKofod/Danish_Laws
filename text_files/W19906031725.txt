 Børsintroduktion af kapitalforhøjelse i strid med aktieselskabslovens  

 § 32, stk. 1, nr. 6, jfr. § 36, stk. 2.
 I skrivelse af 6. marts 1989 klagede et pengeinstitut A over, at Erhvervs-  

 og Selskabsstyrelsen havde meddelt pengeinstituttet, at styrelsen ikke i  

 forbindelse med en børsintroduktion kan antage en kapitaludvidelse til  

 registrering på baggrund af en generalforsamlingsbeslutning af følgende  

 indhold:
»Kapitalforhøjelsen udgør nominelt kr. xx, der er tegnet af A til  

 kurs 105, idet selskabet med A har indgået en aftale om, at A udbyder  

 aktierne til salg på Københavns Fondsbørs efter tendersystemet.
Efter  

 salgsperiodens udløb, har A forpligtet sig til at afregne det modtagne beløb  

 til selskabet, idet A dog har garanteret en minimumskurs på 275.
Efter børsintroduktionen vil bestyrelsen foranledige meddelelse herom til  

 Københavns Fondsbørs og Erhvervs- og Selskabsstyrelsen om den kurs, som er  

 blevet resultatet af børsintroduktionen efter tendersystemet.« Pengeinstituttet A anførte bl.a. over for ankenævnet:
»... Kravene i § 32 sikrer, at beslutningen om kapitalforhøjelse har  

 den fornødne præcision og klarhed dels af hensyn til aktionærerne dels af  

 hensyn til aktieselskabets kreditorer.... Ved udbud af aktier på Børsen efter  

 tendersystemet må minimumskursen være angivet af generalforsamlingen ... et  

 krav om at kursen i generalforsamlingsbeslutningen skal være entydigt  

 fastlagt... Beslutningen om kapitalforhøjelse har ved denne af  

 pengeinstituttet A benyttede fremgangsmåde været registreret i Erhvervs- og  

 Selskabsstyrelsen til kurs 105, og det har været denne kurs, der er blevet  

 offentliggjort i Statstidende.
Erhvervs- og Selskabsstyrelsen har angivet, at  

 kurs 105 ikke er den reelle tegningskurs.
Det er korrekt, at pengeinstituttet  

 A har forpligtet sig til at videresælge aktierne med angivelse af en bestemt  

 minimumskurs, med dette er en almindelige civilretlig aftale, der ligesom  

 f.eks. aktionæraftaler ikke kræver registrering i Erhvervs- og  

 Selskabsstyrelsen... det skal desuden anføres, at der tilgår Erhvervs- og  

 Selskabsstyrelsen meddelelse om kursen, når denne er endelig fastlagt efter  

 børsintroduktion, ligesom kapitaltilførelsesafgift naturligvis betales af  

 hele det indskudte beløb ... Pengeinstituttet A ønsker fortsat at bruge den  

 hidtidige anvendte introduktionsmåde, fordi den indebærer mindre omkostninger  

 for virksomheden.
Begrundelsen er, at markedsforholdene ved  

 børsintroduktioner er således, at ved aktiesalg betaler aktiekøber provision,  

 hvorimod en aktietegning altid er franco...« Styrelsen begrundede over for ankenævnet afslag således:
»For så vidt angår sagens retlige omstændigheder støttes styrelsens  

 afgørelse på, at aktieselskabslovens § 32, stk. 1, nr. 6, og § 36, stk. 2  

 ikke iagttages ved den angivne børsintroduktionsmetode.
Det skal herved  

 bemærkes, at den i aktieselskabslovens § 32, stk. 1, nr. 6 omhandlede  

 tegningskurs indgår som en del af den på generalforsamlingen vedtagne  

 kapitaludvidelse og i beslutningen kan anføres som en fast angivet kurs eller  

 en beregningsmåde for kursen, f.eks. børskursen på tegningsdagen eller  

 kursfastsættelse efter tendersystemet.
Ved kapitaludvidelsens anmeldelse til  

 registrering skal kursen derimod kunne angives til et præcist tal på grund af  

 den i forlængelse af generalforsamlingen foretagne tegning , jfr.  

 aktieselskabslovens § 36, stk. 2.« Ankenævnet udtalte:
