 M var opereret med anlæggelse af indvendig stomi (J-reservoir). Han  

 havde som følge heraf behov for salver/cremer til forebyggelse af hudkløe  

 m.v. efter afføring.
 Den anlagte indvendige stomi kunne medicinsk ligestilles med  

 ileostomi, men de anvendte salver m.v. kunne ikke anses for omfattet af  

 hjælpemiddelbekendtgørelsens § 15 (om stomihjælpemidler).
Bestemmelserne i bekendtgørelsens § 8 (om tilskudsberettiget medicin)  

 og § 11 (om hudpræparater) kunne heller ikke bruges. (* 1) REDEGØRELSE FOR SAGEN:
 M havde fået fjernet tyktarmen og fået anlagt et J-reservoir, hvorved han  

 undgik en blivende ileostomi (kunstig udføring af tyndtarmen).
 Der var tale om en ny operationsmetode.
M ansøgte social- og sundhedsforvaltningen om hjælp efter bistandsloven  

 til køb af salver og creme, som anbefalet fra hospitalet.
M opgjorde udgiften  

 til ialt 91 kr. pr. uge og anførte, at såfremt han undlod at benytte disse  

 midler i forbindelse med sine 5-6 daglige toiletbesøg, opstod der en ulidelig  

 svien og kløe omkring endetarmsåbningen.
 AFGØRELSEN, DER KLAGES OVER:
 Social- og sundhedsforvaltningen gav i juni 1988 afslag på ansøgningen med  

 den begrundelse, at der ikke kunne ydes hjælp til de ansøgte salver og cremer  

 efter bistandslovens § 58, således som den var uddybet i Socialministeriets  

 bekendtgørelse nr. 862 af 11. december 1986 om ydelse af hjælpemidler efter  

 bistandslovens § 58 (fra 1. juli 1988 bekendtgørelse nr. 303 af 10. juni  

 1988).
 KLAGEN TIL ANKESTYRELSEN:
 Afgørelsen blev anket af M, som henviste til bekendtgørelsen af 11.  

 december 1986 og bl.a. anførte, at bistandslovens § 58, jf. primært § 22 (om  

 stomihjælpemidler) samt sekundært § 23 (om incontinenshjælpemidler) måtte  

 formodes at indeholde muligheder for også at kunne give tilskud til hans  

 »stomi-pleje«-behov.
 LOVGRUNDLAG:
 Bistandslovens § 58.
 Socialministeriets bekendtgørelse nr. 303 af 10. juni 1988 om ydelse af  

 hjælpemidler efter bistandslovens § 58, § 15, § 8 og § 11.
 ANKESTYRELSENS AFGØRELSE:
Ankestyrelsen fandt, at selv om man medicinsk set måtte sidestille den  

 anlagte indvendige stomi med ileostomi, kunne de anvendte cremer og salver  

 ikke anses for omfattet af de hjælpemidler, der kan ydes hjælp til efter  

 bistandslovens § 58, jf.
Socialministeriets bekendtgørelse af 10. juni 1988,  

 § 15.
 Ankestyrelsen fandt endvidere, at heller ikke bestemmelserne i  

 bekendtgørelsens § 8 og § 11 kunne finde anvendelse i M's tilfælde.
 (* 1) Erstatter SM 0-40-86, der vil blive optaget på kassationsliste.
