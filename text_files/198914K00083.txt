Nr BTL 83 Betænkning over Forslag til lov om ophævelse af lov om afgift af sukker  

 m.m.   

 Nr L 83 1989-90, 1. samling Afgivet af Skatteudvalget Afgivet: 19891210 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets medlemmer af udvalget) kan i den  

 nuværende situation ikke medvirke til lovforslagets vedtagelse, idet  

 mindretallet er af den opfattelse, at den nødvendige nedsættelse af  

 grænsehandelsfølsomme afgifter skal ske i sammenhæng med en indkomstpolitisk  

 aftale med arbejdsmarkedets parter, der også i de kommende år skal sikre en  

 lavere omkostningsudvikling end i udlandet og en stigende pensionsopsparing.
 Endvidere er det mindretallets opfattelse, at det er nødvendigt at lægge  

 en samlet strategi for nedsættelser af grænsehandelsfølsomme afgifter sådan,  

 at Danmark kan afvikle en væsentlig del af afgifterne mod at opnå en aftale  

 med EF om fastholdelse af adgang til grænsekontrol på stikprøvebasis i  

 forbindelse med opretholdelse af et højt afgiftsniveau på stærk spiritus og  

 tobak.
Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling af  

 statsfinansielle og sundhedsmæssige årsager.
Selv om det provenumæssige tab  

 er begrænset, indebærer lovforslaget, at statens tab skal opvejes af andre  

 afgifter, jf. f.eks. justitsministerens lovforslag (nr.
L 98 og 99) om  

 opkrævning af forskellige afgifter og gebyrer, eller opvejes af offentlige  

 besparelser.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets medlemmer af udvalget) kan fortsat ikke  

 medvirke til lovforslagets vedtagelse og henviser til sit bidrag i udvalgets  

 betænkning over lovforslaget.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling og henviser  

 til sit bidrag i udvalgets betænkning over lovforslaget.
