Fremsat den 29. april 1999 af Ivar Hansen (V), Birte Weiss  

 (S), Henning Grove (KF), Poul Nødgaard (DF) og Margrete Auken (SF) Forslag til Lov om ændring af lov om valg til  

 Folketinget (Konsekvensændringer som følge af  

 nedsættelsen af folkepensionsalderen fra 67 til 65 år) § 1 I lov om valg til Folketinget, jf. lovbekendtgørelse nr. 488 af 11.  

 juni 1997, som ændret ved lov nr. 255 af 4. maj 1998, foretages  

 følgende ændringer:
 1. I § 110, stk. 3, ændres »67. år« til: »65. år«.
 2. I § 111, stk. 4, ændres »67. år« til: »65. år«.
§ 2 Loven træder i kraft den 1. juli 1999 og har virkning for personer,  

 som fylder 60 år den 1. juli 1999 eller senere.
Bemærkninger til lovforslaget Almindelige bemærkninger Som led i aftalen om finansloven for 1999 nedsættes  

 folkepensionsalderen fra 67 år til 65 år.
I forslag til lov om ændring af  

 tjenestemandspensionsloven foreslår Finansministeriet den  

 nugældende aldersgrænse på 67 år nedsat til 65  

 år som tilpasning til den lavere folkepensionsalder.
Forslaget har  

 været forhandlet med tjenestemændenes centralorganisationer i  

 tilknytning til aftalefornyelsen pr. 1. april 1999. Ændringerne vil  

 få virkning for personer, som fylder 60 år den 1. juli 1999 eller  

 senere.
 Som en konsekvens heraf bør folketingsvalglovens §§  

 110 og 111 i kapitel 14 om vederlag og pension m.v. for folketingsmedlemmer  

 ændres tilsvarende, idet disse pensionsregler i princippet er afledt af  

 tjenestemandspensionslovens regler.
 Egenpension til fhv. folketingsmedlemmer ydes fra det  

 fyldte 60. år, og til egen- og ægtefællepensionister ydes  

 indtil det 67. år et tillæg til pensionen, det såkaldte  

 under-67-år-tillæg.
Som konsekvens heraf foreslås det, at  

 aldersgrænserne på 67 år for  

 under-67-år-tillægget til Folketingets egen- og  

 ægtefællepensionister ligeledes nedsættes til 65 år.  

 Herved bortfalder dette tillæg, når pågældende  

 får ret til folkepension.
Tillægget er et kronebeløb, hvis  

 størrelse afhænger af antal pensionsalderår, og  

 udgør maksimalt 32.515 kr. pr. år (niveau oktober 1998) og er  

 således mindre end folkepensionens grundbeløb, der udgør  

 ca. 45.000 kr. pr. år.
 Forslaget får ingen konsekvenser for allerede  

 anlagte egen- og ægtefællepensioner og medfører  

 således, at allerede pensionerede fhv. folketingsmedlemmer og  

 folketingsægtefæller, der inden 1. juli 1999 er fyldt 60  

 år, vil bevare under-67-år-tillægget indtil det fyldte 67.  

 år, hvor retten til at få udbetalt folkepensionens  

 grundbeløb indtræder.
Skriftlig fremsættelse Ivar Hansen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om valg til  

 Folketinget. (Konsekvensændringer som følge af  

 nedsættelsen af folkepensionsalderen fra 67 til 65 år).
(Lovforslag nr.
L 241).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
