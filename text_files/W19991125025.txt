 Der var klaget over, at der fra 1988 (efter udtrækningen af  

 mælketanden 05-) til 1992 ikke blev fulgt op på det forhold, at  

 nabotænderne ville begynde eller var begyndt at kippe ind i  

 mellemrummet med deraf følgende tyggeproblemer.
Manglende opfølgning på udtrukket  

 mælketand Patientklagenævnet fandt ikke grundlag for kritik  

 af, at mælketanden 05- blev fjernet i august 1988, idet en  

 røntgenoptagelse af mælketanden fra maj 1988 havde vist, at  

 mælketandens stilling var forandret i højden (infraposition), og  

 at roden var vokset sammen med kæbeknoglen (ankylose). Nævnet  

 fandt således, at der var indikation for at fjerne mælketanden,  

 idet prognosen for mælketanden var dårlig.
 Nævnet fandt imidlertid, at tandlæge A udviste  

 manglende omhu og samvittighedsfuldhed, da han ikke gjorde sig overvejelser  

 om tandstillingens stabilitet efter extraktionen, herunder behovet for  

 protetisk erstatning, i tiden efter fjernelsen af mælketanden i 1988 og  

 indtil november 1990. Nævnet lagde herved til grund, at tandlæge  

 A ikke havde gjort sig sådanne overvejelser, idet der ikke var noteret  

 noget herom i journalen.
Nævnet fandt yderligere, at tandlæge B udviste  

 manglende omhu og samvittighedsfuldhed, da hun ikke gjorde sig overvejelser  

 om tandstillingens stabilitet efter extraktionen, herunder behovet for  

 protetisk erstatning, i perioden fra juni 1991 til april 1992. Efter  

 nævnets opfattelse burde tandlæge B have tilbudt pigen og  

 forældremyndighedens indehaver behandling.
Nævnet lagde herved  

 til grund, at tandlæge B ikke havde gjort sig sådanne  

 overvejelser, idet der ikke var noteret noget herom i journalen.
Nævnet  

 henviste til, at det fremgik af journalen, at mælketanden 05- var  

 blevet fjernet i 1988. Endvidere viste en røntgenoptagelse fra marts  

 1992 af mælketandens nabotænder, at der var sket vandring og  

 kipning af de to nabotænder sammenlignet med en røntgenoptagelse  

 fra 1988.
