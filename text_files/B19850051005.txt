 I medfør af §§ 42 og 72 i lov nr. 279 af 6. juni 1984 om apoteksvirksomhed  

 og af § 10, stk. 4 i lov nr. 276 af 26. maj 1976 om tandlæger fastsættes:
RECEPTER OG REKVISITIONER § 1.  Ved en recept forstås en af en læge, tandlæge  

 eller dyrlæge given ordination af et lægemiddel, gældende for bestemte  

 personer eller dyr, for et sygehus eller lignende eller til brug i  

 receptudstederens praksis, til udlevering fra apotek eller sygehusapotek.
 Stk. 2.  Læger, tandlæger og dyrlæger er berettiget til  

 at rekvirere lægemidler ved recept som led i udøvelse af lægegerning,  

 tandlægevirksomhed henholdsvis dyrlægegerning.
 § 2.  Ved en rekvisition forstås en af andre end  

 læger, tandlæger eller dyrlæger given ordination af et receptpligtigt  

 lægemiddel til udlevering fra apotek, jfr. kapitel 6.
RECEPTERS AFFATTELSE § 3.  Recepter skal af receptudstederen være tydeligt  

 affattet med let læselig håndskrift eller maskinskrift uden forkortelser  

 eller tegn, som gør forståelsen tvivlsom eller afhængig af aftaler mellem  

 receptudsteder og apotek.
§ 4.  Recepter skal være forsynet med dato og  

 receptudstederens håndskrevne underskrift samt påtrykte eller påstemplede  

 oplysninger om receptudstederens navn, stilling, telefonnummer, adresse,  

 herunder eventuelt sygehusafdelingsbetegnelse.
Recepter skal almindeligvis  

 skrives på dertil bestemte blanketter.
Stk. 2.  Kun den ene side af receptblanketten må  

 benyttes til ordination af lægemidler.
Den anden side, som er forbeholdt  

 apotekets påtegning i henhold til § 25, skal være uden skrevne eller trykte  

 angivelser.
§ 5.  Læger, der ordinerer lægemidler, som indeholder  

 de i bilag 1 nævnte stoffer, til enkeltpersoner eller til brug i praksis,  

 skal enten anvende særligt udformede receptblanketter, der rekvireres i  

 sundhedsstyrelsen, eller indtelefonere ordinationer.
Receptblanketterne må  

 kun anvendes ved ordination af disse lægemidler, og der må kun anføres een  

 ordination på hver receptblanket.
 § 6.  Ved ordination af en farmaceutisk specialitet  

 skal navnet, dispenseringsformen og en eventuel styrke, hvorunder  

 specialiteten er registreret, benyttes.
 Stk. 2.  Ved ordination af magistrelle lægemidler skal  

 lægemidlets sammensætning anføres tillige med en eventuel forskrift for  

 fremstillingen.
 § 7.  Mængde og eventuel styrke af det ordinerede  

 lægemiddel skal anføres entydigt og således, at ændring vanskeliggøres.
 Stk. 2.  Ved ordination af de lægemidler, som er nævnt i  

 § 5, skal mængde og eventuel styrke angives med såvel tal som bogstaver.
§ 8.  Recepten skal indeholde en brugsanvisning om  

 lægemidlets anvendelsesområde og dosering og, hvor det er muligt, med  

 angivelse af såvel enkelt- som døgndosis.
Brugsanvisningen skal være let  

 forståelig for brugeren.
 Stk. 2.  Har receptudstederen givet en skriftlig  

 vejledning, kan der i stedet henvises til denne.
 Stk. 3.  Ordineres et lægemiddel i doser, som afviger  

 fra sædvanlig terapeutisk/profylaktisk dosis, skal det af recepten tydeligt  

 fremgå, at afvigelse er tilsigtet, ved at doseringsangivelsen er understreget  

 eller angivet med såvel tal som bogstaver.
 Stk. 4.  Lægemidler, som ikke er medtaget i  

 sundhedsstyrelsens fortegnelse over farmaceutiske specialiteter, som kan  

 nedsætte evnen til at betjene motorkøretøjer m.v., kan efter  

 receptudstederens anvisning forsynes med et advarselssymbol, jfr. § 29.  

 Anvisningen skal anføres umiddelbart under ordinationen.
§ 9.  Eventuel oplysning om, hvor mange gange  

 udlevering af et lægemiddel må finde sted og med hvilke tidsmellemrum, skal  

 anføres umiddelbart under den ordination, oplysningen vedrører.
Oplysningen  

 skal være let forståelig for brugeren.
 Stk. 2.  Læger, der ordinerer lægemidler fra gruppe B,  

 jfr. § 38, til enkeltpersoner, skal anføre hvor mange gange udlevering må  

 finde sted, også selv om der kun er tale om een udlevering.
§ 10.  Recepten skal indeholde oplysninger om navn og  

 adresse på den person, som lægemidlet er ordineret til.
Er personen under 16  

 år, skal alder oplyses.
 Stk. 2.  Recepter på lægemidler til dyr skal indeholde  

 oplysning om dyreart og dyrets ejers navn og adresse.
 Stk. 3.  Læger, der ordinerer de lægemidler, som er  

 nævnt i § 5 og/ eller § 11, til enkeltpersoner, skal anføre personens  

 CPR-nummer.
 Stk. 4.  Hvis CPR-nummer undtagelsesvis ikke kan  

 fremskaffes, eller personen ikke har fået tildelt et CPR-nummer, skal anføres  

 »kan ikke fremskaffes« henholdsvis »ikke tildelt«.
 § 11.  Lægemidler, som indeholder lægemiddelstoffer  

 optaget i bilag 2 og mærket med * (afhængighedsskabende), er omfattet af  

 bestemmelserne i § 10, stk. 3 og 4.
 Stk. 2.  Klassifikation af farmaceutiske specialiteter  

 som afhængighedsskabende fastsættes af sundhedsstyrelsen i forbindelse med  

 lægemidlets optagelse i specialitetsregisteret.
 § 12.  Recepter udstedt for et sygehus eller lignende  

 eller for receptudstederen til brug i praksis er ikke omfattet af  

 bestemmelserne i § 8, stk. 1, § 9, stk. 1 og § 10.
 § 13.  Recepter på lægemidler til brug i  

 receptudstederens praksis skal være forsynet med påtegningen »til brug i  

 praksis«.
 Stk. 2.  Læger, der ordinerer de lægemidler, som er  

 nævnt i § 5, til brug i praksis, skal anføre eget CPR-nummer.
 § 14.  Indtelefonering af recepter til apoteket kan  

 kun foretages af de personer, som er nævnt i § 1.
 Stk. 2.  Indtelefonering af recepter bør kun ske, når  

 særlige forhold taler herfor.
 § 15.  Receptudstederen skal ved indtelefonering  

 opgive navn, stilling og andre oplysninger, som er nødvendige for at fastslå  

 receptudstederens identitet.
 Stk. 2.  Læger, der ordinerer de lægemidler, som er  

 nævnt i § 5, til enkeltpersoner eller til brug i praksis, skal oplyse eget  

 CPR-nummer.
 § 16.  Telefonrecepter skal modtages af en farmaceut.
Stk. 2.  Telefonrecepter kan, når særlige forhold taler  

 herfor, modtages af en apoteksassistent.
I disse tilfælde skal  

 receptudstederen orienteres om, at ordinationen ikke modtages af en  

 farmaceut, og telefonsamtalen skal i sin helhed optages på bånd med en  

 båndoptager tilsluttet telefonen.
 Stk. 3.  De telefonrecepter, som er omtalt i stk. 2,  

 skal inden ekspedition kontrolleres af en farmaceut ved aflytning af båndet.  

 Farmaceutens initialer skal påføres telefonrecepten, når kontrollen har  

 fundet sted.
 § 17.  Telefonrecepten skal ved modtagelsen nedskrives  

 på en dertil bestemt blanket mærket »Telefonrecept«.
 Stk. 2.  Det nedskrevne skal af modtageren gentages i  

 telefonen.
 § 18.  Telefonrecepten skal indeholde de oplysninger,  

 som fremgår af §§ 4, 6, 7, 8, 10, 12 og 13 (undtagen underskrift).
 Stk. 2.  Telefonrecepter skal påføres modtagerens  

 initialer.
 § 19.  Magistrelle lægemidler, der indeholder de  

 stoffer som er nævnt i § 5, kan ikke ordineres pr. telefon.
 § 20.  Kopier af telefonrecepter og optagelser på bånd  

 af telefonordinationer skal opbevares på apoteket i 1 år.
EKSPEDITION AF RECEPTER § 21.  En farmaceut skal kontrollere, at recepten er  

 affattet i overensstemmelse med bestemmelserne i kapitel 2, og at det  

 ordinerede er korrekt ekspederet.
 § 22.  Er recepten ikke affattet i overensstemmelse  

 med bestemmelserne i kapitel 2, skal apoteket søge fejlen afhjulpet.
 Stk. 2.  Apoteket skal rette henvendelse til  

 receptudstederen for at få eventuelle fejl og mangler afhjulpet, når:
 § 23.  Henvendelsen til receptudstederen skal  

 foretages af en farmaceut.
 Stk. 2.  Dato for henvendelsen samt farmaceutens  

 initialer skal påføres recepten.
 Stk. 3.  Resultatet af henvendelser i medfør af § 22,  

 stk. 1 og 2 skal påføres recepten, også i tilfælde hvor receptens ordlyd  

 opretholdes.
 Stk. 4.  Kopi af recepter, som har givet anledning til  

 henvendelse til receptudstederen, skal opbevares på apoteket i 1 år.
 § 24.  Afviger den ordinerede mængde fra de  

 pakningsstørrelser, som er optaget i sundhedsstyrelsens specialitetsregister,  

 ekspederes den pakning eller de pakninger, som ligger nærmest den ordinerede  

 mængde.
 Stk. 2.  Lægemidler fra gruppe A,, jfr. § 38, må dog  

 aldrig udleveres i større mængde end ordineret.
 Stk. 3.  Udleveres den ordinerede mængde som flere  

 pakninger, skal apoteket informere brugeren herom.
 § 25.  Receptblankettens bagside skal for hver  

 ordination forsynes med følgende oplysninger:
 Stk. 2.  Telefonrecepter er ikke omfattet af stk. 1. Dog  

 skal oplysninger under nr. 3 og 4 fremgå af telefonrecepten.
§ 26.  Forbrugerprisen for hvert lægemiddel skal  

 fremgå af recepten.
Prisen skal, såfremt der ydes tilskud i medfør af lov om  

 offentlig sygesikring eller andre bestemmelser, opdeles på patientandel og  

 offentlige andele.
 § 27.  Lægemidler til enkeltpersoner eller dyr  

 forsynes med følgende oplysninger på inderemballagen:
 Stk. 2.  Lægemidler til sygehuse eller lignende forsynes  

 med de oplysninger, som er nævnt i nr. 4 - 6.
 Stk. 3.  Lægemidler til brug i receptudstederens praksis  

 forsynes med de oplysninger, som er nævnt i nr. 4 - 6, receptudstederens navn  

 samt påtegningen »til brug i praksis«.
 Stk. 4.  Lægemidler til distribuerende læger og dyrlæger  

 samt til ikke-distribuerende læger til videreudlevering forsynes med de  

 oplysninger, som er nævnt i nr. 4 - 6 samt forbrugerpris, jfr. § 26, 2. pkt.  

 Ved videreudlevering skal lægen eller dyrlægen forsyne apotekets etiket med  

 de oplysninger, som er nævnt i nr. 1 - 3.
Stk. 5.  For lægemidler omfattet af stk. 2 - 4 kan de  

 for kontrollen ansvarliges initialer erstattes af anden dokumentation, der  

 entydigt angiver de for kontrollen ansvarlige personer.
Dokumentationen skal  

 indeholde de ansvarliges underskrift.
 § 28.  De oplysninger, som er nævnt i § 27, og som  

 apoteket skal påføre, skal være påtrykt eller maskinskrevet på en hvid  

 etiket.
 § 29.  Lægemidler, som i medfør af § 8, stk. 4 skal  

 forsynes med et advarselssymbol, påføres en ligesidet trekant, jfr.  

 sundhedsstyrelsens regler om forbrugerpakninger til farmaceutiske  

 specialiteter.
 § 30.  Recepter, som er udstedt af læger, og som  

 vedrører de lægemidler, som er nævnt i § 5, påføres følgende oplysninger i  

 rubrikken »Kodenumre«:
 Stk. 2.  Telefonrecepter påføres på forsiden en  

 koderubrik, hvori anføres de under nr. 1 anførte oplysninger samt lægens  

 CPR-nummer.
 Stk. 3.  Recepter på lægemidler til brug på sygehuse  

 m.v. er ikke omfattet af stk. 1 og 2.
 § 31.  Apoteket skal foretage afskrift af recepter og  

 rekvisitioner, der ikke er omfattet af § 30, stk. 1 og 2 og som vedrører de  

 lægemidler, som er nævnt i § 5.
 Stk. 2.  Afskrift foretages på blanketter, der  

 rekvireres i sundhedsstyrelsen.
 § 32.  Kodede receptblanketer, jfr. § 30, stk. 1 og 2,  

 og afskriftsblanketter, jfr. § 31, indsendes månedsvis og senest 15 dage  

 efter månedens udgang til sundhedsstyrelsen.
 Stk. 2.  Afskriftsblanketter vedrørende lægeordinationer  

 sendes tillige til embedslægeinstitutionen og vedrørende dyrlægeordinationer  

 til kredsdyrlægen.
 § 33.  Forinden udlevering skal yderligere enten en  

 farmaceut eller en apoteksassistent kontrollere, at der er overensstemmelse  

 mellem ordination, det ekspederede og de oplysninger, som apoteket skal  

 påføre lægemidlet i medfør af § 27. Den for kontrollen ansvarliges initialer  

 påføres den i § 28 nævnte etiket.
 Stk. 2.  Bestemmelsen i stk. 1 gælder ikke ved  

 vagttjeneste, hvor kun den vagthavende farmaceut befinder sig på apoteket.
§ 34.  Udleveres en mindre mængde end den ordinerede,  

 kan recepten påny ekspederes inden udløbet af det tidsmellemrum, der er  

 anført på recepten.
Tidsmellemrummet forkortes i disse tilfælde  

 forholdsmæssigt under hensyn til den udleverede mængde.
 Stk. 2.  Udleveres en større mængde end den ordinerede,  

 jfr. § 24, forøges tidsmellemrummet mellem hver udlevering forholdsmæssigt.
 Stk. 3.  Den samlede udleverede mængde skal såvidt  

 muligt svare til den samlede ordinerede mængde.
 § 35.  Recepter på lægemidler, som ikke må udleveres  

 oftere, skal forsynes med en annulleringsstempling.
 Stk. 2  Telefonrecepter kan kun ekspederes een gang, men  

 er ikke omfattet af bestemmelsen i stk. 1, medmindre recepten udleveres fra  

 apotek eller omfatter de lægemidler, som er nævnt i § 5.
 § 36.  Recepter på de lægemidler, som er nævnt i § 5,  

 skal forsynes med en annulleringsstempling efter første ekspedition og skal  

 opbevares på apoteket i 1 år, jfr. dog § 32.
 Stk. 2.  Omfatter de recepter, som er nævnt i stk. 1,  

 tillige ordinationer på andre lægemidler gælder bestemmelsen i stk. 1 også  

 for disse.
 § 37.  Recepter på lægemidler, der kun må udleveres  

 een gang efter samme recept og recepter, der ekspederes for sidste gang, skal  

 mod forlangende udleveres til kunden, jfr. dog § 36.
UDLEVERINGSGRUPPER § 38.  Stoffer, droger og lægemiddelgrupper er under  

 hensyn til deres farlighed eller særlige forhold vedrørende deres anvendelse  

 opdelt i udleveringsgrupperne A, B (jfr. bilag 2) og »begrænset  

 udlevering«.
 Stk. 2.  Udleveringsgrupperne omfatter tillige salte  

 m.v. samt enhver tilberedning af de stoffer og droger, som er opført i  

 grupperne.
 Stk. 3.  Udleveringsgrupperne omfatter tillige stoffer  

 og droger af lignende farlighed som de stoffer og droger, som er opført i  

 grupperne.
 § 39.  Udleveringsgruppe for farmaceutiske  

 specialiteter og eventuelle særlige udleveringsbetingelser fastsættes af  

 sundhedsstyrelsen i forbindelse med lægemidlets optagelse i  

 specialitetsregisteret.
 § 40.  Lægemidler, som indeholder stoffer opført i  

 gruppe A, må kun udleveres een gang efter samme recept, medmindre udlevering  

 sker i flere mindre portioner ad gangen, jfr. dog § 24, stk. 2.
 § 41.  Lægemidler, som indeholder stoffer opført i  

 gruppe B, må kun udleveres een gang efter samme recept, medmindre det på  

 recepten er angivet, hvor mange gange og med hvilket tidsmellemrum yderligere  

 udlevering må finde sted.
 § 42.  Lægemidler, som indeholder stoffer fra såvel  

 gruppe A som gruppe B, skal udleveres efter bestemmelserne for gruppe A, jfr.  

 § 40.
 § 43.  Lægemidler under gruppen »begrænset  

 udlevering« må kun udleveres til sygehuse, jfr. dog stk. 2.
 Stk. 2.  Lægemidler under gruppen »begrænset  

 udlevering«, som udleveres efter særlig tilladelse fra  

 sundhedsstyrelsen, skal udleveres efter bestemmelserne for gruppe A, jfr. §  

 40.
 Stk. 3.  Lægemidler, der ikke er optaget i  

 sundhedsstyrelsens specialitetsregister og markedsført her i landet, og som  

 udleveres efter særlig tilladelse fra sundhedsstyrelsen, skal udleveres efter  

 bestemmelserne for gruppe A, jfr. § 40.
UDENLANDSKE RECEPTER § 44.  Recepter udstedt af en i et af De europæiske  

 Fællesskabers medlemslande autoriseret læge, tandlæge eller dyrlæge, der uden  

 at have fået autorisation i Danmark under midlertidigt ophold her i landet,  

 udøver læge-. tandlæge- eller dyrlægegerning, er omfattet af bestemmelserne i  

 kapitel 2-4, tandlægerecepter tillige af bestemmelserne i kapitel 7. Dog må  

 indtelefonering af recepter ikke finde sted.
 Stk. 2.  Oplysninger om de i stk. 1 nævnte  

 receptudstedere kan fås ved henvendelse til sundhedsstyrelsen, afdeling A,  

 eller udenfor sundhedsstyrelsens åbningstid til Steno apotek, København.
 § 45.  Recepter udstedt af en i Finland, Island, Norge  

 eller Sverige autoriseret læge er omfattet af bestemmelserne i kapitel 2-4,  

 idet følgende dog skal iagttages:
 Stk. 2.  Oplysninger om nordiske læger og lægemidler,  

 som er i handelen i de nordiske lande, kan fås ved henvendelse til  

 sundhedsstyrelsen, afdeling A, eller udenfor sundhedsstyrelsens åbningstid  

 til Steno apotek, København.
REKVISITIONER § 46.  Rekvisitioner skal være forsynet med dato og  

 rekvirentens navn, stilling, adresse samt håndskrevne underskrift.
 Stk. 2.  Rekvisitioner skal ekspederes i  

 overensstemmelse med de for recepter gældende bestemmelser, jfr. kapitel 3.
 Stk. 3.  Rekvisitioner må kun ekspederes een gang.
 § 47.  Jordemødre kan rekvirere følgende lægemidler  

 til brug i praksis:
Stk. 2.  Jordemødre kan undtagelsesvis rekvirere de i  

 stk. 1 nævnte lægemidler telefonisk.
Rekvireringen er omfattet af de for  

 telefonrecepter gældende regler.
 Stk. 3.  De i stk. 1 nævnte lægemidler forsynes af  

 apoteket med følgende oplysninger:
 § 48.  Hjemmesygeplejersker kan skriftligt rekvirere  

 adrenalin injektionsvæske 1 mg/ml i ampuller a 1 ml til brug i praksis.
 Stk. 2.  Det i stk. 1 nævnte lægemiddel forsynes af  

 apoteket med følgende oplysninger:
 § 49.  Skibsførere og redere kan skriftligt og ved  

 forevisning af legitimation rekvirere receptpligtige lægemidler til den  

 medicinkiste, som det pågældende fartøj efter gældende regler skal være  

 forsynet med.
 Stk. 2.  Fabrikanter af oppustelige redningsflåder samt  

 ledere af servicestationer, som foretager eftersyn og ompakning af flåderne,  

 og som har fået sundhedsstyrelsens tilladelse, kan skriftligt og ved  

 forevisning af sundhedsstyrelsens tilladelse rekvirere receptpligtige  

 lægemidler til den medicinkiste, som redningsbåde og -flåder efter gældende  

 regler skal være forsynet med.
 Stk. 3  De af stk. 1 og 2 omfattede lægemidler forsynes  

 af apoteket med følgende oplysninger:
 Stk. 4.  Rekvisitioner på lægemidler til redningsbåde og  

 -flåder skal indeholde oplysning om redningsbådens eller -flådens fabrikat og  

 nummer.
 Stk. 5.  Ekspederede rekvisitioner på lægemidler til  

 skibsmedicinkister skal opbevares på apoteket i 2 år.
 § 50.  Virksomheder, der beskæftiger sig med  

 svejsearbejde, kan rekvirere cinkain øjensalve 0,5 pct. i endosisbeholdere.
 Stk. 2.  Rekvireringen skal foretages på særligt  

 udformede blanketter fra Direktoratet for Arbejdstilsynet.
Stk. 3.  Rekvisitionsblanketten indsendes med apotekets  

 påtegning til Direktoratet for Arbejdstilsynet inden 8 dage efter præparatets  

 udlevering.
Genparten af rekvisitionsblanketten returneres med apotekets  

 påtegning til virksomheden.
 Stk. 4.  Det i stk. 1 nævnte lægemiddel forsynes af  

 apoteket med de i § 47, stk. 3, nr. 2, 3 og 5 nævnte påtegninger.
TANDLÆGEORDINATIONER § 51.  Tandlæger kan ikke ordinere:
DIVERSE BESTEMMELSER § 52.  Apoteket skal underrette de distribuerende  

 læger og dyrlæger, sygehuse og lignende, som apoteket har leverance til, om  

 lægemidler, som af fremstilleren er tilbagekaldt fra markedet.
§ 53.  Apoteket skal udlevere lægemidler uden  

 sikkerhed for betalingen, når lægen på recepten anfører Stk. 2.  Apoteket kan i de tilfælde, som er nævnt i stk.  

 1, tilbageholde recepten.
 § 54.  Apoteket skal føre en samlet fortegnelse over  

 fejludleveringer i forbindelse med receptekspeditioner.
 § 55.  En recept er gyldig i 2 år efter udstedelsen.
 Stk. 2.  Receptudstederen kan dog ved påtegning på  

 recepten angive, at receptens gyldighed ophører på et tidligere tidspunkt.
 Stk. 3.  En rekvisition er gyldig i 2 år efter  

 udstedelsen.
 § 56.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 foranstående bestemmelser eller stille yderligere krav.
STRAF- OG IKRAFTTRÆDELSESBESTEMMELSER § 57.  Med bøde straffes den, der overtræder § 1, stk.  

 2, §§ 3-7, § 8, stk. 1 og 3, § 9, § 10, stk. 1-3, § 13, § 15, stk. 2, §§  

 16-23, § 24, stk. 2 og 3, §§ 25 og 26, § 27, stk. 1-4, §§ 28-32, § 33, stk.  

 1, §§ 35 og 36, §§ 40-43, § 46, § 47, stk. 3, § 48, stk. 2, § 49, stk. 3, nr.  

 1, stk. 4 og 5, § 50, stk. 4, eller §§ 51-54.
 § 58.  Bekendtgørelsen træder i kraft den 1. januar  

 1986.
 Stk. 2.  Bekendtgørelse nr. 585 af 1. december 1977 om  

 rekvirering og udlevering af lægemidler m.v. med senere ændringer ophæves.
