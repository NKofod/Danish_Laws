Nr LSF 116 Forslag til Lov om ændring af kursgevinstloven (Fradragsret for kurstab  

 ved skibsfinansiering) Fremsat af skatteministeren (Carsten Koch) den 6. december 1995 Vedtaget ved tredjebehandling den 6. februar 1996 Lov nr. 104 af 28/02/1996 § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 597 af  

 10. juli 1995, som ændret ved § 106 i lov nr. 1072 af 20. december 1995,  

 foretages følgende ændring:
 1. § 5, stk. 4, 3. pkt., affattes således:
»1. pkt. finder dog ikke anvendelse på tab på obligationer i danske  

 kroner, der er udstedt af Danmarks Skibskreditfond til finansiering af lån i  

 fremmed valuta, såfremt lånet er ydet til finansiering af ny- eller ombygning  

 af skib.« § 2 Skatteministeren fastsætter ikrafttrædelsestidspunktet for loven.
Oprindeligt fremsat forslag § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 597 af  

 10. juli 1995, foretages følgende ændring:
 § 5, stk. 4, 3. pkt. affattes således:
 »1. pkt. finder dog ikke anvendelse for tab på obligationer i danske  

 kroner, der er udstedt af Danmarks Skibskreditfond til finansiering af lån i  

 fremmed valuta, såfremt lånet er ydet til finansiering af ny- eller ombygning  

 af skib.«.
§ 2 Skatteministeren fastsætter ikrafttrædelsestidspunktet for loven.
Bemærkninger til lovforslaget 1. Lovens formål og indhold Lovforslaget har til formål at tilvejebringe skattemæssig neutralitet for  

 Danmarks Skibskredtifond, der yder lån i fremmed valuta til finansiering af  

 ny- og ombygning af skibe og som til finansiering heraf udsteder obligationer  

 i danske kroner.
Ved udlån i fremmed valuta, der er finansieret ved udstedelse af  

 obligationer i danske kroner, vil situationen være den, at låntageren betaler  

 renter og afdrag i den pågældende valuta, mens Danmarks Skibskreditfonds  

 betaling til obligationsejerne i form af renter og indfrielse sker i danske  

 kroner.
For at få betalingerne til at gå op vil Skibskreditfonden derfor ved  

 sådanne udlån indgå en swap-aftale med et pengeinstitut baseret på udveksling  

 af ydelsesrækker på lånet og obligationerne.
Efter kursgevinstlovens § 5, stk. 1, er udgangspunktet, at selskaber m.v.  

 har fradragsret for tab på gæld.
Der er dog ikke fradragsret for tab på gæld,  

 såfremt indfrielse skal ske til en forud fastsat overkurs i forhold til  

 værdien på det oprindelige tidspunkt, jf. kursgevinstlovens § 5, stk. 4, 1.  

 pkt.
Reglen omfatter alene forpligtelser i danske kroner, der opfylder  

 mindsterentekravet efter kursgevinstlovens § 7, jf. kursgevinstlovens § 5,  

 stk. 4, 2. pkt.
Mindsterenten er p.t. 7 pct. p.a.
Over for obligationsejerne sker indfrielse altid til pari.
Da udstedelse  

 af blåstemplede obligationer (opfylder mindsterentekravet) til finansiering  

 af udlån i fremmed valuta kan ske til en kurs under pari, vil der således  

 kunne blive tale om indfrielse af gælden til obligationsejerne til en forud  

 fastsat overkurs.
Der kan dermed blive tale om situationer, hvor  

 obligationsudstederen (Danmarks Skibskreditfond) ikke har fradragsret for  

 kurstab på obligationerne.
Omvendt vil Danmarks Skibskreditfond løbende blive beskattet af  

 kursgevinsten på udlånssiden.
Skibskreditfonden skal i medfør af  

 kursgevinstlovens § 2 medregne gevinster på udlån (fordringer) ved  

 indkomstopgørelsen, og den indgåede swap-aftale indebærer, at det lånebeløb  

 ekskl. renter, der tilbagebetales, overstiger det låneprovenu, der blev  

 udbetalt.
Efter den gældende særregel i kursgevinstlovens § 5, stk. 4, 3. pkt. har  

 Danmarks Skibskreditfond haft fradragsret for kurstab på blåstemplede  

 obligationer, der er udstedt til finansiering af lån i fremmed valuta,  

 såfremt lånet er ydet i henhold til den statslige rentestøtteordning  

 vedrørende skibsbygning på danske værfter.
Særreglen har kun betydning  

 sålænge rentestøtteordningen er i kraft, og den forventes at bortfalde først  

 i 1996. Årsagen er en OECD-aftale vedrørende bortskaffelse af subsidier, der  

 påregnes at træde i kraft engang i løbet af første halvdel af 1996, når alle  

 parter har ratificeret aftalen.
Det forhold, at rentestøtteordningen eventuelt bortfalder, ændrer  

 imidlertid ikke ved, at der fortsat vil være behov for fradragsret for  

 kurstab på blåstemplede obligationer.
Erhvervet er karakteriseret ved, at  

 stort set alle skibe handles og prisfastsættes i US-dollar.
US-dollar er  

 tillige hovedindsejlingsvaluta.
Rederne er på den baggrund primært  

 interesseret i US-dollar som lånevaluta.
Uden en fradragsret for kurstab på  

 blåstemplede obligationer vil Danmarks Skibskreditfond imidlertid ikke kunne  

 tilbyde en konkurrencedygtig skibsfinansiering i US-dollar.
Situationen vil  

 nemlig være den, at Skibskreditfonden vil blive beskattet af eventuelle  

 gevinster på udlånssiden, men ikke har fradragsret for tab på  

 finansieringssiden.
 Med det formål at give Danmarks Skibskreditfond mulighed for fortsat at  

 kunne tilbyde lån i US-dollar på lige vilkår, foreslås det, at der sikres  

 Skibskreditfonden skattemæssig neutralitet ved at fastholde fradragsret for  

 kurstab på obligationer i danske kroner udstedt til finansiering af lån i  

 fremmed valuta.
 For Danmarks Skibskreditfond betyder forslaget alene, at den gældende  

 ordning gøres permanent.
Som det er tilfældet under rentestøtteordningen foreslås fradragsretten  

 begrænset til de situationer, hvor der er tale om lån til ny- og ombygning af  

 skibe.
Ved lån til køb eller salg af et »gammelt« skib vil der  

 således fortsat ikke være fradragsret for kurstab på obligationer i danske  

 kroner, der udstedes til finansiering af udlånet.
Hovedvalutaen i forhold til skibsfinansiering er som nævnt US-dollar.
Da  

 den manglende skattemæssige neutralitet imidlertid vil være den samme ved  

 udlån i andre valutaer, er det fundet hensigtsmæssigt, ligesom det er  

 tilfældet ved den gældende særregel, ikke kun at relatere fradragsretten til  

 lån i US-dollar.
2. Forholdet til EU-retten Den foreslåede fradragsret skal notificeres til EU i medfør af  

 EF-traktatens artikel 93, stk. 3, om statsstøtte.
 Af hensyn til, at loven ikke kan træde i kraft før Europa-Kommissionen har  

 godkendt fradragsretten, foreslås det, at skatteministeren bemyndiges til at  

 fastsætte tidspunktet for lovens ikrafttræden.
 Europa-Kommissionen har i første omgang 2 måneder til at reagere på  

 notifikationen, og hvis Kommissionen ikke umiddelbart kan godkende  

 fradragsretten, kan der blive tale om yderligere udsættelse af lovens  

 ikrafttræden.
3. Administrative konsekvenser Forslaget skønnes ikke at ville have nævneværdige administrative  

 konsekvenser.
4. Provenumæssige konsekvenser Den foreslåede fradragsret for tab på blåstemplede obligationer udstedt i  

 forbindelse med skibsfinansiering i fremmed valuta vil isoleret set medføre  

 et provenutab.
Tabet er dog ikke reelt, da bortfaldet af den asymmetriske  

 beskatning er en forudsætning for, at Danmarks Skibskreditfond vil gå ind i  

 skibsfinansiering i fremmed valuta.
5. Erhvervsøkonomiske konsekvenser Forslaget medfører, at skattereglerne ikke vil hindre Danmarks  

 Skibskreditfonds medvirken i skibsfinansiering i fremmed valuta.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 597 af  

 10. juli 1995, foretages følgende ændring:
 § 5, stk. 4, 3. pkt. affattes således:
 »1. pkt. finder dog ikke anvendelse for tab på obligationer i danske  

 kroner, der er udstedt af Danmarks Skibskreditfond til finansiering af lån i  

 fremmed valuta, såfremt lånet er ydet til finansiering af ny- eller ombygning  

 af skib.«.
§ 5. - - - Stk. 4. Uanset stk. 1 og stk. 2 kan de skattepligtige, som  

 omfattes af §§ 2-3, ikke fradrage tab på gæld, såfremt indfrielse skal ske  

 til en forud fastsat overkurs i forhold til værdien på det oprindelige  

 udstedelsestidspunkt.
Dette gælder dog kun forpligtelser i danske kroner og  

 kun, hvis den pålydende rente er lig med eller højere end den mindsterente,  

 der fastsættes efter § 7. 1. pkt. finder dog ikke anvendelse for Danmarks  

 Skibskreditfonds tab på obligationer i danske kroner, der er udstedt af  

 Danmarks Skibskreditfond til finansiering af lån i fremmed valuta, såfremt  

 lånet er ydet af Danmarks Skibskreditfond i henhold til den statslige  

 rentestøtteordning vedrørende skibsbygning på danske værfter.
