 Under forsætning af en række betingelser samt visse angivne vilkår  

 meddelte ministeriet tilladelse til opfyldning for og etablering af  

 midlertidig arbejdshavn.
 I brev af 2. februar 1989 - hvoraf ministeriet har modtaget en kopi - har  

 selskabet forelagt et projekt til opfyldning for og etablering af en  

 midlertidig arbejdshavn på sydsiden af Halsskov Odde til udtalelse for  

 Kystinspektoratet, Farvandsvæsenet, Fiskeriministeriet, Søfartsstyrelsen,  

 Skov- og Naturstyrelsen, Post- og Telegrafvæsenet, Vestsjællands Amtskommune  

 og Korsør Kommune.
I brev af 2. marts 1989 (ref.
TS/1 c 143 - 05.18) har selskabet herefter  

 ansøgt om ministeriets tilladelse til udførelse af det pågældende projekt.
 Med brevet fulgte de af ovennævnte myndigheder i sagens anledning afgivne  

 udtalelser bortset fra Farvandsvæsenet og Søfartstyrelsen, der imidlertid  

 efter det foreliggende har meddelt selskabet, at de ikke har særlige  

 bemærkninger til projektet.
 Det er endvidere oplyst, at DSB som ejer af den tilgrænsende kystejendom  

 er indforstået med opfyldningens etablering.
 Fiskeriministeriet har understreget, at det af hensyn til  

 fiskeriinteresser er af største betydning og må stilles som vilkår i en  

 etableringstilladelse, at der til opfyldningen i størst mulig udstrækning  

 anvendes uddybningsmateriale, således at klapning undgås og behovet for  

 sandmateriale til opfyldningen reduceres.
 Samtidig anbefales, at den endelige stillingtagen til, hvorvidt  

 arbejdshavnen skal fjernes og arealet retableres, udskydes til senere  

 afgørelse.
 Da etableringen af arbejdshavnen og sejlrenden forventes at berøre flere  

 fiskerirettigheder i området, forudsætter Fiskeriministeriet, at det som  

 vilkår for tilladelsen bestemmes, at der etableres en tilfredsstillende  

 erstatningsordning for fiskerne, jf. saltvandsfiskerilovens § 17.
 Skov- og Naturstyrelsen har bemærket, at man forudsætter, at der til  

 etableringen af molerne ikke anvendes søsten.
 Endvidere har styrelsen opfordret A/S Storebæltsforbindelsen til i videst  

 muligt omfang at anvende uddybningsmaterialet som råstof ved etablering af  

 havneanlægget.
 Ved fjernelsen af opfyldningen og retableringen af området forudsætter  

 Skov- og Naturstyrelsen, at materialerne genanvendes som råstoffer.
 Med hensyn til kulturhistoriske interesser har styrelsen bemærket, at der  

 den 15. februar 1989 er indgået aftale direkte mellem A/S  

 Storebæltsforbindelsen og Skov- og Naturstyrelsens kulturhistoriske kontor om  

 marinearkæologisk rekognoscering.
Konstateres der ved disse rekognosceringer kulturhistorisk interesser, det  

 være sig forhistoriske som historiske, skal det erindres, at sådanne  

 interesser er fredet i henhold til Naturfredningslovens kap.
VII, § 49, og  

 ikke må beskadiges eller fjernes uden tilladelse fra Skov- og Naturstyrelsen.
 Vestsjællands Amtskommune har udtalt, at amtsrådets udvalg for teknik og  

 miljø ikke har ønsket at udtale sig imod den planlagte opfyldning.
 Det er dog en afgørende forudsætning for udvalgets stillingtagen, både af  

 havmiljømæssige, rekreative og fredningsmæssige grunde, at hele anlægget  

 fjernes senest i forbindelse med færdiggørelsen af den faste forbindelse i  

 1996.
Det er endvidere oplyst, at anlægget vil kræve dispensation fra  

 naturfredningslovens fortidsminde- og strandbeskyttelseslinier, hvilket  

 amtskommunen er indstillet på at anbefale Fredningsnævnet at meddele.
Dog  

 skal man være opmærksom på, at etablering af adgangsveje til arealets  

 østende, der ikke er vist på planen, kan give problemer i forhold til  

 skanserne.
 Amtskommunen er endvidere af den opfattelse, at zonetilladelse til  

 opfyldning og bebyggelse, med henvisning til landsplandirektivet, er  

 ufornøden.
 Miljøgodkendelse af fabrikationsanlægget vil dog være nødvendig.
 Korsør Kommune har endelig udtalt, at kommunen ikke vil modsætte sig  

 projektet under forudsætning af at betonfabrik og opfyldning fjernes igen, og  

 at influens på kystnære områder medfører erstatningspligt for projektet, at  

 der skabes en tilfredsstillende løsning på problemet for foreningerne i  

 Revshuset og for offentlighedens adgang til Halsskov Rev, samt at der søges  

 skabt en løsning vedrørende kystsikring af Odden.
Til de i sagens anledning fremførte bemærkninger har selskabet oplyst, at  

 man har noteret ønsket om at anvende de opgravede materialer til  

 opfyldningen.
Spørgsmålet om, i hvilken udstrækning dette kan lade sig gøre,  

 afhænger af materialernes beskaffenhed og arbejdets tilrettelæggelse under  

 hensyn til den meget stramme tidsplan.
 Der er endvidere oplyst, at der er indledt forhandlinger med  

 bundgarnsfiskerne vedrørende erstatning.
 Marinearkæologiske undersøgelser er under udførelse og forventes afsluttet  

 medio marts 1989, ligesom selskabet har noteret Skov- og Naturstyrelsens  

 bemærkning om eventuelle arkæologiske fund på det areal, der ønskes berørt.  

 Kravet om, at der ikke anvendes søsten til molerne, er endvidere meddelt til  

 entreprenøren.
 Det er endvidere oplyst, at spørgsmålet om dispensation fra fredningszonen  

 omkring fortidsmindet Skansen og fra strandbeskyttelseslinien er forelagt for  

 Fredningsnævnet ved brev af 14. februar 1989.
Det er endelig oplyst, at spørgsmålet om adgang til Revshuset for de  

 foreninger, der holder til her og for offentlighedens adgang til Halsskov  

 Odde i al almindelighed, søges løst ved direkte forhandlinger mellem Korsør  

 Kommune, DSB og A/S Storebæltsforbindelsen, idet der i forhandlingerne også  

 indgår spørgsmålet om eventuel afhændelse af Odden, som ejes af DSB.
I  

 tilslutning hertil drøftes kystsikring af Odden.
 I denne anledning skal det meddeles, at ministeriet under de ovenfor  

 anførte forudsætninger herved meddeler selskabet tilladelse til at etablere  

 den ansøgte arbejdshavn ved Halsskov Odde på følgende vilkår:
 1. Indfatningen for anlægget skal vedligeholdes i god og forsvarlig stand.
 2. Alle skråninger mod vand skal beklædes med filtervæv og 0,5 m ral og  

 håndsten, og mod søen yderligere 1,3 m storsten.
 3. Det opfyldte areal skal, efterhånden som opfyldningen skrider frem,  

 belægges med muldjord og tilsås med græs eller på anden måde afdækkes for at  

 hindre fygning.
 4. Der må ikke uden Trafikministeriets tilladelse foretages udvidelser  

 eller væsentlige ændringer af det godkendte anlæg.
 5. Tilladelsen kan ikke uden ministeriets godkendelse overdrages til  

 andre.
 6. Såfremt der mellem selskabet og de berørte fiskere ikke kan opnås  

 enighed om spørgsmålet om skadesløsholdelse for eventuelle tab, skal  

 spørgsmålet henvises til afgørelse af et i henhold til saltvandsfiskerilovens  

 § 17 nedsat nævn.
 7. Senest 6 uger inden arbejdets påbegyndelse skal der gives  

 Farvandsvæsenet (nautisk afdeling) meddelelse herom samt om arbejdets  

 forventede varighed.
 8. Senest 6 uger inden arbejdets påbegyndelse skal der med Farvandsvæsenet  

 træffes aftale om eventuel afmærkning under arbejdets udførelse.
 9. Ved arbejdets afslutning skal der til Trafikministeriet,  

 Kystinspektoratet og Farvandsvæsenet indsendes en plan, der udviser den  

 endelige opfyldning og ændringerne i kystkonturen.
10. Det opfyldte areal skal snarest muligt efter Storebæltsforbindelsens  

 færdiggørelse fjernes fuldstændigt fra søterritoriet.
Fjernelse skal ske  

 senest ved udgangen af 1996.
 11. Såfremt anlægget ikke måtte blive fuldført, eller såfremt ministeriet  

 af anden grund måtte anse det for påkrævet, påhviler det tilladelsens  

 indehaver at udføre de fornødne foranstaltninger, herunder eventuel fjernelse  

 af anlægget eller dele af dette til sikring af, at anlægget ikke på nogen  

 måde frembyder ulemper for omgivelserne.
 Det tilføjes, at tilladelsen ikke fritager tilladelsens indehaver for det  

 civilretlige ansvar, som måtte kunne gøres gældende som følge af  

 opfyldningens etablering, herunder for eventuelle skadelige påvirkninger på  

 andre ejendomme som følge af skete ændringer i kystlinien.
 Det bemærkes endvidere, at tilladelsen fortabes, såfremt nogen af de for  

 tilladelsen fastsatte vilkår ikke måtte blive opfyldt.
