En skatteyder var fraflyttet til Grønland den 24. oktober 1989 med  

 opgivelse af hidtidig bopæl i Danmark, og havde opholdt sig i Grønland i mere  

 end 6 måneder.
Klageren blev ikke anset for fortsat skattepligtig til Danmark  

 efter kildeskattelovens § 1, nr.
 2, idet han havde påberåbt sig, at den grønlandske indkomst skulle  

 behandles efter dobbeltbeskatningsoverenskomstens artikel 4, stk.
2, og således påberåbt sig, at han blev anset for hjemmehørende i  

 Grønland, jf.
SD-cirkulære 1988-42.
 A klagede over, at de lokale skattemyndigheder i henhold til  

 kildeskattelovens § 1, stk. 1, nr. 2, havde anset hans fulde skattepligt til  

 Danmark for ophørt fra og med hans fraflytning til Grønland den 24. oktober  

 1989 med samtidig opgivelse af hans hidtidige bopæl i Danmark.
 Som begrundelse for den påklagede afgørelse havde skattemyndighederne  

 navnlig henvist til SD-cirkulære 1988-42, næstsidste afsnit, der er  

 sålydende:
»Det vil ved fraflytning den 1. januar 1989 eller senere ikke længere  

 være muligt at bevare skattepligten efter kildeskattelovens § 1 nr. 2 og  

 samtidig kræve, at indkomsten opgøres under hensyn til, at skatteyderen skal  

 anses for hjemmehørende i et land, hvormed Danmark har indgået  

 dobbeltbeskatningsaftale, medmindre der er tale om fraflytning til et land,  

 hvis skattesystem ikke godkendes.« Klageren anførte overfor Landsskatteretten, at skatteankenævnet havde  

 anset hans fulde skattepligt for ophørt pr. 24. oktober 1989.
 Han udrejste til Grønland den 24. oktober 1989. Ved indsendelsen af  

 selvangivelsen for 1989 påførte han den grønlandske indtægt på  

 selvangivelsen.
Han havde opholdt sig i Grønland i mere end 6 måneder i sammenhæng, nemlig  

 i perioden 24. oktober 1989 - 1. maj 1990. Han havde ikke på noget tidspunkt  

 påberåbt sig at være hjemmehørende i Grønland.
Han mente derfor, at han  

 stadig var fuld skattepligtig efter kildeskattelovens § 1, nr. 2, idet han  

 ikke havde bopæl i Danmark.
Af dobbeltbeskatningsoverenskomsten med Grønland fremgik af artikel 4, at  

 man anses for hjemmehørende ved ophold i mere end 6 måneder.
Det fremgik også  

 af vejledning til overenskomsten side GR35, at den fulde skattepligt efter  

 kildeskattelovens § 1, nr. 2, kun kan ophæves, såfremt man påberåber sig  

 dette.
Uagtet overenskomsten automatisk anser en for hjemmehørende efter 6  

 måneder, er dette altså ikke det samme som, at man har påberåbt sig dette.
 SD-cirkulære nr. 1988-42 ændrede intet ved dette, idet det i cirkulæret  

 udtrykkeligt anførtes, at skattepligten ikke kunne ophøre, såfremt man  

 forholdt sig passiv.
 Det var i øvrigt i ligningsvejledningen for dobbeltbeskatningen for 1990 -  

 vel for at præcisere dette -under afsnit DA 2.2. (side 18) anført, at der  

 ikke kan kræves erklæring/dokumentation for hjemsted.
 Klagerens konklusionen var derfor, at hans fulde skattepligt bestod og, at  

 hans grønlandske indtægt skulle behandles efter reglerne i overenskomsten  

 (artikel 4), dvs. at den grønlandske indtægt ikke skulle medregnes på  

 selvangivelsen.
Landsskatteretten fandt, at det under hensyn til det af klageren anførte,  

 hvorefter den omhandlede grønlandske indkomst - uanset fuld skattepligt til  

 Danmark i henhold til kildeskattelovens § 1, stk. 1, nr. 2, - ikke skulle  

 medregnes ved indkomstopgørelsen til Danmark, måtte lægges til grund, at  

 klageren påberåbte sig, at indkomsten skulle opgøres under hensyn til, at han  

 i perioden fra den 24. oktober 1989 i medfør af artikel 4, stk. 2, i  

 dobbeltbeskatningsaftalen mellem Danmark og Grønland skulle anses for  

 hjemmehørende i Grønland.
Retten fandt herefter, at klageren var omfattet af  

 det i SD-cirkulære 1988-42, næstsidste afsnit anførte, som retten fandt at  

 kunne tiltræde.
Retten var herefter enig med skatteankenævnet i, at klagerens  

 skattepligt i henhold til kildeskattelovens § 1, stk. 1, nr. 2, var ophørt  

 fra og med den 24. oktober 1989.
 LV 1990, D 1.2.2.
