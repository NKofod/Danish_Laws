Landsskatteretskendelse af 7. marts 2003 vedr.
Koncernforhold  

  fond  udlodninger til almenvelgørende formål A A/S klager for indkomståret 1999 over, at de stedlige  

 skattemyndigheder har nedsat fremførselsberettiget underskud til 1.365.241  

 kr.
A A/S drev erhvervsvirksomhed med nyhedsformidling, og var ejet  

 af B Fond, hvis formål var godkendt som almenvelgørende.
A A/S foretog i  

 indkomståret fradrag for udlodninger på 1.429.365 kr. til fyldestgørelse af  

 fondens vedtægtsmæssige formål, jf. den dagældende selskabsskattelovs § 3,  

 stk.  

 5. Udlodningerne skete til forskellige personer, foreninger mm., hvoraf Læger  

 Uden Grænser modtog hovedparten af udlodningerne, svarende til 1 mio. kr.
A A/S var i indkomståret sambeskattet med en række af dets  

 datterselskaber.
Den samlede sambeskatningsindkomst blev opgjort til  

 55.955.539 kr., idet de overskudsgivende selskaber havde selvangivet en  

 samlet  

 skattepligtig indkomst på 2.628.158 kr., mens de underskudsgivende selskaber  

 havde selvangivet en samlet skattepligtig indkomst på 58.583.697 kr.
A  

 A/S  

 havde realiseret hovedparten af underskuddet svarende til 57.850.035  

 kr.,  

 hvori fradrag for udlodningerne foretaget i medfør af selskabsskatteloven  

 indgik.
De underskudsgivende selskabers skattepligtige indkomst blev fordelt  

 forholdsmæssigt på de overskudsgivende selskaber, mens det resterende  

 underskud  

 blev fremført til modregning i den skattepligtige indkomst for de nærmest  

 efterfølgende fem indkomstår, jf. ligningslovens § 15, stk. 1.
De stedlige skattemyndigheder har anerkendt, at selskabet havde  

 ret til fradrag efter den dagældende selskabsskattelovs § 3, stk. 5, for  

 udlodninger foretaget til almenvelgørende formål, idet selskabet var helejet  

 af  

 B Fond.
Skattemyndighederne har imidlertid ikke godkendt, at den del af del  

 af  

 underskuddet, som hidrørte herfra kunne fremføres efter reglerne i  

 ligningslovens § 15, hvorfor den uudnyttede del måtte anses for endelig tabt  

 ved udløbet af indkomståret.
Myndighederne har endvidere anført, at den del  

 af  

 A A/S samlede underskud, som knyttede sig til fradraget for udlodninger  

 til  

 almenvelgørende formål, skulle fordeles forholdsmæssigt på de positive  

 skattepligtige indkomster i sambeskatningen på lige fod med den øvrige del af  

 underskuddet.
Det fremførselsberettigede underskud efter ligningslovens § 15,  

 stk. 1, har myndighederne herefter reduceret med 1.365.241 kr., svarende til  

 den efter forholdsmæssig fordeling ikke udnyttede del af fradraget for  

 udlodninger til almenvelgørende formål.
Myndighederne har ved begrundelsen af afvisningen af adgangen  

 til at fremføre underskuddet efter ligningslovens § 15 henvist til  

 Ligningsvejledningen S.A.3.4., jf. cirkulære nr. 136 af 7. november 1988,  

 pkt.  

 57. Heraf fremgik det direkte, at fradrag efter den dagældende  

 selskabsskattelovs § 3, stk. 5, ikke kunne medføre et skattemæssigt  

 underskud,  

 som kunne fremføres efter reglerne i ligningslovens § 15. De stedlige  

 skattemyndigheder har endvidere under behandlingen af nærværende sag rettet  

 henvendelse til Told- og Skattestyrelsen, som ved brev af 22. marts 2002, har  

 konkluderet, at lovhjemlen til denne begrænsning af retten til at fremføre  

 det  

 pågældende underskud, kan udledes af en direkte tolkning af bestemmelsen i  

 den  

 dagældende selskabsskattelovs § 3, stk. 5, 2. pkt.
Af bestemmelsen fremgår  

 det  

 således, at fradragsretten for udlodning m.v. til moderforeningen   

 efter en  

 naturlig forståelse af bestemmelsen  knytter sig til den i indkomståret  

 indtjente indkomst, der via bestemmelsen skal overføres til indtægtsførsel og  

 fradrag i moderforeningen i det samme indkomstår, hvori den overførte  

 indkomst  

 er indtjent af aktieselskabet.
Indkomsten, der herved overføres til  

 moderforeningen, er herefter udgået af aktieselskabets indkomstopgørelse for  

 samme år.
Fradrag, der efter bestemmelsen om fradragsret, jf. den dagældende  

 selskabsskattelovs § 3, stk. 2 og stk. 3, ikke udnyttes af aktieselskabet i  

 det  

 aktuelle indkomstår, er herefter gået endelig tabt.
Told- og Skattestyrelsen  

 har afslutningsvis henvist til TfS 1997.594.
 Til støtte for, at fradraget vedrørende de almenvelgørende  

 udlodninger ikke kan anvendes forlods, men i stedet anvendes på lige vilkår  

 med  

 det øvrige driftsunderskud, har myndighederne anført, at der ikke i  

 skattelovgivningen er hjemmel til at anse underskud, der stammer fra fradrag,  

 jf. den dagældende selskabsskattelovs § 3, stk. 5, for at skulle modregnes i  

 skattepligtig indkomst i andre af sambeskatningens omfattede selskaber, før  

 der  

 sker en fordeling af det driftsmæssige underskud efter vilkår 2.4 i  

 sambeskatningscirkulæret.
Selskabets repræsentant har nedlagt principal påstand om, at det  

 fremførselsberettigede underskud for indkomståret 1999 for A A/S forøges med  

 et  

 yderligere fradrag på 1.365.241 kr.
Subsidiært har repræsentanten nedlagt  

 påstand om, at det nægtede fradrag på 1.365.241 kr. anvendes til modregning i  

 skattepligtig indkomst i andre af sambeskatningens omfattede selskaber, før  

 der  

 sker en fordeling af det driftsmæssige underskud efter vilkår 2.4 i  

 sambeskatningscirkulæret.
Til støtte for den principale påstand har repræsentanten  

 indledende anført, at reglerne i den dagældende selskabsskattelovs § 3, stk.  

 5,  

 frem til skatteåret 1984/85 blev administreret således, at et aktieselskab  

 ejet  

 af en forening m.v. fik eftergivelse af allerede beregnet skat.
Dette blev  

 herefter  

 ændret derved, at et aktieselskab ejet af en forening m.v. kunne få et  

 ligningsmæssigt fradrag ved opgørelsen af den skattepligtige indkomst,  

 svarende  

 til den andel af aktieselskabets indkomst, der blev anset for indtjent af  

 foreningen, jf.
SD-Cirkulære nr. 40 af 30. november 1983. I forbindelse med  

 denne lovændring fremgik det hverken af selve ordlyden eller af  

 lovforarbejderne hertil, at dette ligningsmæssige fradrag ikke kunne medføre  

 et  

 skattepligtigt underskud, der kunne fremføres til modregning i senere år  

 efter  

 reglerne i ligningslovens § 15. I forbindelse med vedtagelsen af lovændringen  

 har skatteministeren endvidere udtalt, at De foreninger, der tidligere  

 skulle  

 søge om skattefritagelse for udlodninger og henlæggelser til almennyttige  

 formål,  

 kan nu fratrække beløbene i den skattepligtige indkomst.
Hvis den  

 skattepligtige indkomst derved bliver nul eller negativ, kan de undlade at  

 selvangive og i stedet blot indsende en erklæring og  

 foreningsregnskabet., jf.  

 TfS 1978.604. Repræsentanten har påpeget, at det havde været nærliggende at  

 anføre i denne forbindelse, at fradrag efter den dagældende  

 selskabsskattelovs  

 § 3, stk. 5, ikke kunne resultere i et skattemæssigt underskud til fremførsel  

 efter reglerne i ligningslovens § 15. Repræsentanten har endvidere henvist  

 til  

 ministersvar trykt i TfS 1988.7, samt SD-Cirkulære nr. 26 af 3. juli 1987.
Til støtte for den principale påstand har repræsentanten  

 herefter anført, at indarbejdningen i Ligningsvejledningen af det i cirkulære  

 nr. 136 af 7. november 1988, pkt. 57 anførte om, at fradrag i henhold til den  

 dagældende selskabsskattelovs § 3, stk. 2 og stk. 5, ikke kunne medføre  

 underskudsfremførsel efter reglerne i ligningslovens § 15, savnede hjemmel i  

 skattelovgivningen.
At en positiv lovhjemmel hertil kræves kan støttes på, at  

 det af fondsbeskatningslovens § 3, stk. 2, 4. pkt. fremgår, at fonde omfattet  

 af fondsbeskatningsloven, såfremt indkomsten efter fradrag efter  

 fondsbeskatningslovens § 4 udviste underskud, kun kunne fremføre den del af  

 underskuddet, der svarede til det fradragsberettigede nettotab efter  

 kursgevinstloven, til modregning i de fem efterfølgende indkomstår.  

 Vedrørende  

 krav til lovhjemmel har repræsentanten endvidere henvist til TfS 1999.328 og  

 TfS 1998.137.
 Til støtte for den subsidiære påstand har repræsentanten anført,  

 at det af de almindelige regler om fremførsel af underskud fremgår, at  

 underskud, der ikke kan fremføres til modregning i efterfølgende år, skal  

 anvendes først.
 Landsskatteretten skal  

 udtale:
Landsskatteretten bemærker, at A A/S gennem B Fond i  

 indkomståret 1999 foretog udlodninger til almenvelgørende formål på 1.429.365  

 kr.
Retten bemærker endvidere, at selskabsskattelovens § 3, stk. 5, ikke  

 hjemler et selvstændigt fradrag for uddelinger ud over den del af årets  

 skattepligtige  

 indkomst, der er anset for indtjent af fonden.
Der er herved bl.a. henset til  

 baggrunden for ændringerne af selskabsskattelovens § 3, stk. 2 og 3, ved lov  

 nr. 146 af 19. marts 1986, som konsekvens af indførelsen af  

 fondsbeskatningsloven samme år  hvor dagældende stk. 4 forblev uændret.  

 Det  

 fremgår endvidere af bemærkningerne til lovforslaget, at det herved var  

 tilsigtet at sidestille foreninger skattepligtige efter selskabsskattelovens  

 §  

 1, stk. 1, nr. 6, med fonde og foreninger omfattet af fondsbeskatningsloven.  

 Det findes derfor at være en forudsætning for at uddelinger kan fradrages i  

 selskabets opgjorte indkomst, at disse kan rummes i årets skattepligtige  

 indkomst, som ikke derved må udvise underskud, jf. fondsbeskatningslovens §  

 4,  

 stk. 1 og § 3, stk. 2.
 I det omhandlede indkomstår har selskabet ikke indtjent indkomst  

 til beskatning, der kan anses for optjent af fonden, og der er derfor ikke  

 grundlag for at indrømme selskabet fradrag efter selskabsskattelovens § 3,  

 stk.  

 5. Ved opgørelsen af selskabets skattepligtige indkomst kan der derfor ikke  

 indrømmes fradrag for det til fonden udloddede beløb på 1.429.365 kr.,  

 hvorfor  

 beløbet ikke indgår ved opgørelsen til fordeling i andre sambeskattede  

 koncernselskabers positive indkomst.
