 Justitsministeriet bemyndiger herved politiet til at meddele tilladelse  

 til at afholde de i færdselslovens § 37, stk. 3, omhandlede internationale  

 motorløb, orienteringsløb og præcisionsløb samt hastighedskonkurrencer med  

 motorkøretøjer og knallerter.
I.
Internationale motorløb og motorløb over 300 km.
Tilladelse til afholdelse af internationale motorløb og nationale motorløb  

 over 300 km kan kun meddeles af rigspolitichefen.
Sådanne tilladelser kan kun  

 gives til foreninger, der gennem deres union er tilsluttet Dansk Motorsports  

 Råd (DMR).
II.
Andre motorløb.
Tilladelse til afholdelse af andre motorløb på vej gives af politimesteren  

 i den kreds, hvorfra løbet udgår, efter forhandling med politimesteren i de  

 kredse, som løbet skal passere.
Hver politimester fastsætter betingelser og  

 vilkår for afviklingen af løbet gennem den pågældende kreds.
 Tilladelsen kan alene meddeles foreninger, af hvis vedtægter det fremgår,  

 at løbsledelsen under løbet skal skride effektivt ind mod medlemmer, der  

 overtræder færdselslovgivningen eller vilkår og betingelser for tilladelsen.  

 Endvidere skal det af vedtægterne fremgå, at foreningens ledelse har  

 beføjelse til at iværksætte de fornødne sanktioner - herunder eksklusion -  

 over for deltagere, der har gjort sig skyldige i sådanne overtrædelser.
 Foreninger, der er tilknyttet DMR, opfylder disse betingelser.
III.
Ansøgning.
 Det kan kræves, at ansøgning indgives på en af DMR udarbejdet og af  

 rigspolitichefen godkendt blanket eller på en blanket, som er ganske  

 tilsvarende.
 Politiet kan afvise at behandle en ansøgning om motorløb, hvis nedennvænte  

 ansøgningsfrister er overskredet:
 For ansøgninger, som skal indgives til rigspolitichefen, 2 måneder, og for  

 andre ansøgninger 1 måned.
 Til brug for behandlingen skal foreligge:
 1. Skriftlig ansøgning med angivelse af de personer,  

 der er ansvarlige for, at der i givet fald skrides ind over for  

 løbsdeltagerne.
 2. Oplysning om det maksimale deltagerantal, rutens  

 længde, løbets varighed og gennemsnitshastigheden for hele løbet og de  

 enkelte etaper.
 3. Kort, hvorpå ruten er indtegnet.
 4. Rutebeskrivelse med angivelse af tidskontroller,  

 samt angivelse af områder til brug for eventuelle hastighedskonkurrencer  

 (manøvre- og specialprøver).
 5. Oplysning om navn og opholdssted under løbet for en  

 eller flere personer, der på politiet begæring kan standse løbet.
 6. For ansøgninger, som skal indgives til  

 rigspolitichefen: Samtykke til løbets afholdelse fra politimestrene i de  

 kredse, løbet skal passere.
IV.
Almindelige vilkår for tilladelsen.
 1. Der må ikke samtidig afholdes flere løb, der helt  

 eller delvis følger samme rute, eller hvis ruter skærer hinanden, hvis  

 gennemførelsen må antages at volde problemer eller give anledning til ulempe.
2. Ved meddelelse af tilladelse skal der tages hensyn  

 til de miljømæssige konsekvenser for de omkringboende.
En ansøgning bør  

 afslås, hvis det må påregnes, at gennemførelse af løbet i og ved bebyggelse  

 vil virke forstyrrende, jfr. færdselslovens § 38.
 Der skal endvidere tages hensyn til konsekvenserne for det naturgivne  

 miljø. Til brug ved vurderingen af disse hensyn kan politiet indhente en  

 udtalelse fra den pågældende amtskommune.
3. Såfremt afviklingen af løbet kan medføre  

 reguleringsmæssige eller sikkerhedsmæssige problemer, kan politiet kræve, at  

 der midlertidigt for arrangørens regning opsættes særlig afmærkning med  

 forbud mod parkering og standsning.
Sådanne vilkår bør navnlig fastsættes,  

 såfremt der skønnes at være risiko for, at vejen ikke kan holdes åben for  

 udrykningskøretøjer.
Der bør på offentlig vej ikke tillades opsat afmærkning,  

 der giver løbsdeltagerne en fortrinsstilling frem for andre trafikanter.
Det  

 skal sikres, at der er et tilstrækkeligt antal parkeringspladser uden for  

 kørebane ved start og mål.
 4. Tilladelsen gives med angivelse af løbets rute,  

 løbets længde og køretøjernes gennemsnitshastighed samt særlige vilkår og  

 følgende generelle bestemmelser:
a.
Deltagende køretøjer skal under hele løbet være i overensstemmelse med  

 udstyrskravene i registreringslandet.
Dog må udstødningssystemets støjniveau  

 ikke på noget udenlandsk køretøj overstige det for danske køretøjers  

 fastsatte niveau.
b.
Løbsledelsen skal inden løbets start sikre sig, at førerne lovligt kan  

 føre køretøjerne, herunder kontrollere, om de er i besiddelse af gyldigt  

 kørekort.
c.
Deltagerne skal overholde den for hvert enkelt etape anførte  

 gennemsnitshastighed, og løbet skal være planlagt således, at dette er  

 muligt.
d.
Hastighedsbegrænsninger skal nøje overholdes, og færdselslovens § 41,  

 stk. 1, hvorefter et køretøjs hastighed til enhver skal være afpasset efter  

 forholdene med særligt hensyn til andres sikkerhed, skal indskærpes  

 deltagerne af løbsledelsen, inden løbet påbegyndes.
Overtrædelse af  

 færdselsloven skal medføre strafpoint og i gentagelsestilfælde altid  

 eksklusion for løbet.
Politiet skal ved færdselslovsovertrædelser have  

 mulighed for at skride ind med anmærkninger, som medfører strafpoint.
En  

 deltager, på hvis køretøj statens bilinspektion konstaterer mangler eller  

 fejl af betydning for sikkerheden eller fejl vedrørende støj- og  

 røgafgivelser, skal udelukkes fra at fortsætte løbet.
e.
Passage af en kontrolpost før den foreskrevne tid skal altid medføre  

 strafpoint.
f.
Der må ikke foretages private færdselsregulerende foranstaltninger over  

 for trafikanter, der ikke deltager i løbet.
 5. De ovennævnte almindelige vilkår m.v. finder kun  

 anvendelse på tilladelser til afholdelse af hastighedskonkurrencer i det  

 omfang, det er foreneligt med løbets karakter.
V.
Særlige vilkår for tilladelsen.
 Politiet kan udover de nedennævnte vilkår fastsætte yderligere vilkår.
A.
Orienteringsløb.
 Orienteringsløb må kun krydse hovedlandeveje eller befare hovedlandeveje  

 på kortere strækninger, hvor det skønnes rimeligt af hensyn til løbets  

 tilrettelæggelse.
 Idealkøretiden må ikke overskride 8 timer.
 Hele løbslængden må højst være 240 km, for knallertløb dog højst 120 km.
 Gennemsnitshastigheden må ikke overskride 30 km i timen, for knallertløb  

 dog kun 15 km i timen.
 Udover hemmelige tidskontroller skal der være mindst 1 bemandet  

 tidskontrol for hver påbegyndt 20 km.
 Start skal ske med mindst 2 minutters interval.
 I løb over 200 km's længde skal der midt i løbet være et obligatorisk  

 ophold af mindst 1 times varighed.
B.
Præcisionsløb.
 1. Pålideligheds- og økonomiløb.
 Pålideligheds- og økonomiløb skal være tilrettelagt således, at  

 løbsdeltagerne kan falde ind i den naturlige trafikrytme.
 Idealkøretiden må ikke overskride 8 timer.
 Løbets længde må højst være 400 km, for knallerter dog 120 km.
 Gennemsnitshastigheden for biler og motorcykler må ikke overstige 80 km i  

 timen på motorvej, 50 km i timen på landevej uden for tættere bebygget område  

 og 40 km i timen på det øvrige vejnet.
 Gennemsnitshastigheden for knallerter må ikke overstige 15 km i timen.
 Der skal være mindst 1 hemmelig tidskontrol for hver påbegyndt 60 km.  

 Kontrolposterne skal være placeret således, at gennemsnitshastigheden for  

 hver enkelt vejkategori kan overvåges.
 Start skal ske med mindst 1 minuts interval.
 I løb over 200 km's længde skal der midt i løbet være et obligatorisk  

 ophold af mindst 1 times varighed.
 2. Rallyer.
 Rallyer skal være tilrettelagt således, at løbsdeltagerne kan falde ind i  

 den naturlige trafikrytme.
 Anvendelsen af mindre veje bør undgås.
 Gennemsnitshastigheden må ikke overskride 80 km i timen på motorveje, 50  

 km i timen på veje uden for tættere bebygget område og 40 km i timen på de  

 øvrige veje.
 Der skal for hver påbegyndt 100 km være anbragt en bemandet tidskontrol.
 Kontrolposterne skal være anbragt således, at gennemsnitshastigheden for  

 hver enkelt vejkategori kan overvåges.
 Start skal ske med mindst 1 minuts interval.
 I løb over 200 km's længde skal der midt i løbet være et obligatorisk  

 ophold af mindst 1 times varighed.
 Der må ikke deltage over 125 køretøjer i løbet.
C.
Hastighedskonkurrencer.
 Ved hastighedskonkurrencer forstås motorløb (manøvre- og specialprøver)  

 med enkeltstart, hvorunder de kørende får point efter, hvor hurtigt de kan  

 gennemkøre en bestemt strækning.
Efter færdselslovens § 37, stk. 3, nr. 3, kan der undtagelsesvis afholdes  

 hastighedskonkurrencer på mindre betydende og mindre befærdede veje.
Der  

 sigtes herved navnlig til mark- og skovveje samt mindre kommuneveje.  

 Herudover kan sådanne prøver tillades afholdt på militære øvelsesområder,  

 flyvepladser, fabriks- og udstillingsarealer, grusgrave eller tilsvarende  

 arealer.
 Det er en betingelse for tilladelsen, at prøvestrækningen på betryggende  

 vis er afspærret fra al anden færdsel, jfr. færdselslovens § 37, stk. 3, nr.  

 3.
Politiet kan stille krav om, at der etableres sikkerhedsforanstaltninger  

 til beskyttelse af publikum og løbsdeltagere.
Opmærksomheden henledes på, at  

 sikkerhedsforanstaltninger navnlig kan være påkrævede ved start og mål samt i  

 sving og kurver.
Det skal endvidere fastsættes som vilkår, at hele prøvestrækningen  

 overvåges af løbsledelsens repræsentanter, der har pligt til omgående at  

 standse løbet, såfremt uvedkommende skaffer sig adgang til prøvestrækningen,  

 eller hvis der er livsvigtig trafik til eller fra de berørte ejendomme.
Ved  

 alle indkørselsveje til prøvestrækningen skal der placeres mandskab med  

 radio- eller telefonkontakt til prøvelederen.
 Inden tilladelsen gives, skal det godtgøres, at ejeren, vejmyndigheden og  

 beboerne med direkte adgang til prøvestrækningen har givet samtykke til det  

 påtænkte arrangement.
Ved meddelelse af tilladelse til hastighedskonkurrencer skal der ud over  

 de i pkt.
IV 2, nævnte hensyn til de omkringboende og til konsekvenserne for  

 det naturgivne miljø navnlig tages hensyn til vejens trafiktæthed og de heraf  

 følgende ulemper ved afspærringen.
D.
Ræveløb (radiopejleløb).
 Der kan ikke gives tilladelse til afholdelse af ræveløb, hvis det fremgår  

 af bestemmelserne for løbet, at konkurrencen drejer sig om på kortest mulig  

 tid at komme frem til den placerede radiosender.
 Opmærksomheden henledes på ministeriet for offentlige arbejders  

 bekendtgørelse nr. 100 af 21. marts 1985 om privatradioanlæg og  

 Generaldirektoratet for Post- og Telegrafvæsenets bestemmelser om  

 amatørradiostationer.
 VI. § 77-eftersyn.
Eventuelle § 77-landevejseftersyn af deltagende biler bør så vidt muligt  

 foretages før løbets begyndelse, i fastsatte pauser eller umiddelbart efter  

 de enkelte køretøjers gennemførelse af løbet.
Undersøgelsen bør være  

 tilrettelagt således, at der kan foretages støjmåling efter standmålemetoden.
VII.
Afmærkning.
 Justitsministeriet har intet at indvende imod, at politiet i forbindelse  

 med afvikling af et motorløb tillader privat afmærkning med skilte og flag,  

 der opfylder følgende betingelser:
 1. Skiltet (flaget) skal være udformet som en  

 ligebenet trekant med benlængde på højst 35 cm og en grundlinie på højst 25  

 cm.
 2. Skiltet (flaget) skal ved grundlinien være  

 fastgjort til en stander, der opstillet ikke må være højere end 75 cm.
 3. Skiltet og standeren må ikke være af rød eller  

 rødlig farve.
 4. Der må ikke anvendes reflekterende eller spejlende  

 materiale.
 5. Skilt (flag og stander) må kun være forsynet med et  

 stempel (til afstempling af kontrolkort) eller et enkelt bogstav, men ikke  

 med tal.
6. Skiltene (flagene) skal opsættes umiddelbart før  

 løbets afholdelse og skal nedtages umiddelbart efter.
De skal anbringes i en  

 sådan afstand fra kørebanen, at de ikke kan være til fare eller ulempe for  

 færdselen.
 7. Anden afmærkning må ikke anvendes på offentlig vej,  

 jfr. dog pkt. 8.
 8. Uanset reglerne i pkt. 1, 2 og 3 kan der ved  

 rallyer anvendes den internationale afmærkning for åben tidskontrol som  

 anført i DASU's rally-sportsreglement.
Afmærkningen skal være anbragt på en firkantet stofdug udspændt mellem to  

 standere.
Dugens overkant må højst være 1 m over jordoverfladen.
VIII.
Afsluttende bestemmelser.
I et kalenderår skal der til foreninger, der er tilsluttet DMR, højst  

 gives tilladelse til 16 præcisionsløb (rallyer) (12 for biler og 4 for  

 motorcykler) som omtalt ovenfor under pkt.
V B, 2. DMR har påtaget sig at  

 påse, at antallet ikke overskrides.
Politimestrene indsender løbende  

 oplysninger til rigspolitichefen om afholdte hastighedskonkurrencer, samt om  

 løb, der har givet anledning til klager, ulempe m.v.
 Rigspolitichefen sender hvert år i okotber måned indberetning til  

 justitsministeriet om stedfundne løb.
 Klager over politiets behandling af løbsansøgninger afgøres af  

 justitsministeriet.
 Politiet forelægger i tvivlstilfælde sager om løbsansøgninger for  

 justitsministeriet.
IX.
Ikrafttrædelse.
Cirkulæret træder i kraft den 1. juli 1985 og finder anvendelse på  

 ansøgninger, der modtages af politiet efter denne dato.
Samtidig ophæves  

 justitsministeriets cirkulære nr. 67 af 19. april 1983.
