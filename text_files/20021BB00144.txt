Fremsat den 11. april 2003 af Kim Sejr (RV),  

 Marianne Jelved (RV), Ole Vagn Christensen (S),  

 Frode Sørensen (S) og Jan Trøjborg (S) Forslag til folketingsbeslutning om etablering af en  

 isbryderordning for ledige akademikere til mindre virksomheder Folketinget opfordrer regeringen til at etablere en  

 isbryderordning for ledige akademikere til mindre virksomheder med en årlig  

 omsætning på op til 50 mio. kr.
Bemærkninger til forslaget Vi oplever i øjeblikket en markant stigning i ledigheden  

 blandt nyuddannede akademikere, og der kan let gå 2-3 år, før denne udvikling  

 vender.
Vi risikerer derfor, at en stor del af de nyuddannede akademikere  

 mister kompetence, hvilket er et tab for samfundet.
 Samtidig har samfundet et ønske om, at dansk erhvervsliv  

 får tilført øget viden som led i en omstilling til den globale vidensøkonomi.  

 At øge innovationen blandt danske virksomheder er en af regeringens  

 målsætninger, men der er fortsat mange virksomheder, hvor der ikke er  

 højtuddannede medarbejdere ansat.
 En isbryderordning, hvor ledige akademikere sendes i job i  

 små og mellemstore virksomheder, kan sætte en positiv udvikling i gang, så  

 akademikerledigheden nedbringes, samtidig med at virksomhederne får et  

 kompetenceløft.
Isbryderordningen for akademikere, der fungerede i 1994 og  

 1995, gav meget positive erfaringer, hvilket blev dokumenteret af den  

 efterfølgende evalueringsrapport, som Erhvervsfremmestyrelsen udarbejdede i  

 1997. Ordningen medførte, at to tredjedele af de deltagende virksomheder for  

 første gang fik ansat en højtuddannet, hvilket så godt som ikke skuffede  

 forventningerne hos hverken isbrydere eller virksomheder.
To tredjedele af  

 isbryderne fik fast eller midlertidigt job i virksomheden efter ordningens  

 udløb.
I alt 1.700 virksomheder fik gennem ordningen ansat en højtuddannet.
 Meget taler for at etablere en lignende ordning, der både  

 er effektiv og samtidig ikke dyrere end de udgifter, det offentlige har til  

 dagpenge.
Økonomi Ordningen foreslås baseret på et tilskud svarende til  

 dimittendsatsen i maksimalt 12 måneder.
Det er en forudsætning for  

 tilskuddet,  

 at personen bliver ansat i et egentligt ansættelsesforhold på fuld tid.
Ordningen etableres i 2003 og er 2-årig og gennemføres for  

 op til 1.000 nyuddannede akademikere, heraf 500 i ordningens 1. år.
Således  

 sigtes der mod at få 1.000 akademikere i beskæftigelse i mindre virksomheder.
Virksomheder, der indgår i ordningen, skal være private  

 virksomhed med højst 50 ansatte.
Omsætningen kan være på op til 50 mio. kr.  

 eller en samlet status på ikke over 20 mio. kr.
Maksimalt 25 pct. af  

 virksomhedens kapital må være ejet af en virksomhed, som ikke opfylder disse  

 betingelser.
Virksomheden må ikke i forvejen beskæftige en højtuddannet inden  

 for samme fag eller have haft en højtuddannet ansat inden for de sidste 2 år.  

 Ejeren af virksomheden skal dog ikke regnes med.
Projekter Virksomheden kan ansætte en højtuddannet medarbejder til at  

 løse opgaver, der har karakter af et udviklingsprojekt, som kan skabe vækst i  

 virksomheden.
Det kan f.eks. være:
kvalitetsudvikling produktfornyelse indførelse af ny  

 produktionsteknologi markedsføring internationalisering organisations- og  

 personaleudvikling administrative  

 forbedringer strategisk ledelse På basis af evalueringsrapporten fra  

 Erhvervsfremmestyrelsen kan det ligeledes overvejes at yde en ekstra hjælp  

 ved  

 formuleringen af projektet og indgåelse af kontrakter i de enkelte  

 isbryderprojekter.
Personkreds (isbrydere) Isbryderen skal være højtuddannet, dvs. have afsluttet en  

 uddannelse med minimum 3 års fuldtidsstudium på en højere læreanstalt  

 (universitet, handelshøjskole, ingeniørskole m.v.). I praksis vil det sige  

 bacheloruddannede eller kandidater.
Personen må ikke i forvejen være ansat i virksomheden eller  

 have været ansat inden for de sidste 2 år.
Det vil sige, at personen først  

 kan  

 ansættes, når virksomheden har modtaget et tilsagn om tilskud.
 Ordningen kan indgå som et supplement til regeringens  

 »  

 Handlingsplan for flere i arbejde  

 «  

 efter forhandling i forligskredsen.
Skriftlig fremsættelse Kim Sejr  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af en isbryderordning for ledige  

 akademikere  

 til mindre virksomheder.
(Beslutningsforslag nr.
B 144).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
