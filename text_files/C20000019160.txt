Vejledning om  

 beskæftigelseskrav, dagpengeperiode og aktivperiode Indledning Reglerne om forudgående beskæftigelse eller uddannelse som  

 betingelse for at blive indplaceret i en dagpengeperiode og om længde  

 og forbrug af dagpengeperioden og aktivperioden findes i §§ 52 a-56 i  

 lov om arbejdsløshedsforsikring m.v. samt i bekendtgørelse nr.  

 1355 af 20. december 2000 om beskæftigelseskrav, dagpengeperiode og  

 aktivperiode.
De nævnte lovbestemmelser er gengivet i bilag 1 til  

 vejledningen.
 Reglerne omhandler såvel fuldtids- som  

 deltidsforsikrede medlemmer.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
Indholdsfortegnelse 1. Beskæftigelseskravet (52-ugers-reglen) 2. Lønarbejde 3. Løntimer 4. Omregning 5. Støttet arbejde 6. Beskæftigelse, der i henhold til aftale udføres på  

 kortere end normal arbejdstid 7. Aktiviteter, der kan medregnes til beskæftigelseskravet 8. Selvstændig virksomhed 9. Længden af dagpengeperioden og aktivperioden 10. Indplacering i dagpengeperioden 11. Overgang til aktivperioden 12. Forbrug af ydelsesperioderne 13. Forlængelse af referenceperioderne 14. Ret til ny dagpengeperiode 15. Medlemmer under 25 år 16. Medlemmer over 60 år 17. Generelt om perioder med sygdom og barsel 18. Ophævelse af tidligere vejledning Til § 1 1. Beskæftigelseskravet (52-ugers-reglen) 1.1. Ved en sædvanlig ugentlig arbejdstid  

 på 37 timer svarer beskæftigelseskravet for fuldtidsforsikrede  

 lønmodtagere til (37 x 52) 1924 timer og for deltidsforsikrede  

 lønmodtagere til (37 x 34) 1258 timer.
 Indplacering i dagpengeperioden sker for medlemmer, der  

 ikke er indplaceret, fra den dag, hvor medlemmet anmoder om og herefter  

 får udbetalt dagpenge eller i øvrigt forbruger af  

 ydelsesperioden, jf. nedenfor pkt. 12. Beskæftigelseskravet skal  

 være opfyldt på det tidspunkt, hvor medlemmet indplaceres.
Indtil den 31. december 1996 var indplacering betinget af  

 beskæftigelse i sammenlagt 26 uger (fuldtidsforsikrede) eller 17 uger  

 (deltidsforsikrede) inden for 3 år.
Det kan derfor forekomme, at et  

 medlem før den 1. januar 1997 med rette har modtaget feriedagpenge  

 uden at være eller blive indplaceret, fordi medlemmet opfyldte det  

 dagældende beskæftigelseskrav, men at medlemmet ved ledighed den  

 1. januar 1997 eller senere ikke opfylder det nugældende  

 beskæftigelseskrav.
Et sådant medlem kan ikke indplaceres i  

 dagpengeperioden ved ledigmeldelsen, selv om medlemmet har modtaget  

 feriedagpenge forud for den 1. januar 1997.
 1.2. For et medlem, som er indplaceret i  

 dagpengeperioden eller aktivperioden, er ret til påbegyndelse af en ny  

 dagpengeperiode betinget af, at medlemmet har haft beskæftigelse i  

 sammenlagt 52 uger (fuldtidsforsikrede) eller 34 uger (deltidsforsikrede)  

 inden for de seneste 3 år.
 Om tidspunktet for opgørelsen af  

 beskæftigelseskravet og påbegyndelse af en ny dagpengeperiode  

 henvises til bekendtgørelsens § 12 og nedenfor under pkt. 14.
1.3. Beskæftigelse, der udføres i  

 perioder, hvor pågældende på grund af slettelse ikke er  

 arbejdsløshedsforsikret, kan ikke medregnes til opfyldelse af  

 beskæftigelseskravet.
Beskæftigelse i en tidligere  

 medlemsperiode, for eksempel forud for en slettelse, kan derimod  

 medregnes.
Beskæftigelse, der een gang er medgået til  

 opfyldelsen af beskæftigelseskravet, kan ikke indgå i en senere  

 opgørelse.
Dette gælder dog ikke for medlemmer, som skal  

 indplaceres første gang efter genoptagelse, jf. § 1,  

 stk. 4.
1.4. Beskæftigelseskravet kan opfyldes ved at  

 sammenlægge arbejde ved selvstændig hovedbeskæftigelse med  

 lønarbejde, der ligger forud for eller efter ophøret med  

 virksomhedsudøvelsen.
Det er en forudsætning for at medregne  

 selvstændig virksomhed, at den har været udøvet i  

 væsentligt omfang, jf. § 5 og nedenfor pkt. 8.
Selvstændig virksomhed, der er udøvet af et  

 kombinationsforsikret medlem fra og med den 1. januar 1998, vil dog kunne  

 medregnes til opfyldelse af beskæftigelseskravet med 15 timer pr. uge,  

 hvis der i samme uge er udført lønarbejde.
Der henvises til  

 bekendtgørelse om kombinationsforsikring.
1.5. Beskæftigelseskravet kan opfyldes ved at  

 sammenlægge lønarbejde med en del af en uddannelse, der ligger  

 forud for lønarbejdet.
Det er en forudsætning for at medregne  

 uddannelsen, at medlemmet er dimitteret på grundlag af uddannelsen, jf.  

 lovens § 41, stk. 1, nr. 3, litra b.
1.6. Særligt om bekendtgørelsens § 1, stk. 5 og  

 6 Det er ikke en betingelse, at de forhold, der skal  

 forlænge den periode, inden for hvilken beskæftigelseskravet skal  

 være opfyldt, forekommer inden for de seneste 3 år.
De skal dog  

 ligge inden for den periode, hvor medlemmet senest har haft 1924 henholdsvis  

 1258 timers beskæftigelse. 3-års-perioden forlænges  

 også, hvis medlemmet fx afholder barsel i et andet EØS-land.
Der  

 skal være tale om ordninger, der kan sidestilles med de danske  

 ordninger.
Der vil højst kunne ske forlængelse i samme omfang  

 som efter de danske regler.
Fx kan barselorlov i et andet EØS-land  

 maksimalt forlænge perioden med det antal uger, som medlemmet ville  

 have kunnet modtage barselsdagpenge i henhold til den danske lovgivning, hvis  

 barselorloven var afholdt i Danmark.
 Hvis et medlem har modtaget sygedagpenge samtidig med, at  

 medlemmet har haft beskæftigelse, omregnes de timer, der er udbetalt  

 sygedagpenge for, til uger (antal timer : 37 = antal uger). Hvis der herefter  

 er modtaget sygedagpenge for timer, der svarer til mere end 4 uger, kan  

 3-års-perioden forlænges med det antal uger og dage, timerne er  

 omregnet til.
 Hvis et medlem har modtaget voksenuddannelsesstøtte  

 til heltidsuddannelse efter reglerne for beskæftigede  

 lønmodtagere eller selvstændige erhvervsdrivende og  

 medarbejdende ægtefæller i henhold til lov om statens  

 voksenuddannelsesstøtte samtidig med, at medlemmet har haft  

 beskæftigelse, omregnes de timer, der er bevilget  

 voksenuddannelsesstøtte for, til uger (antal timer : 37  

 (fuldtidsforsikrede) eller 30 (deltidsforsikrede) = antal uger).  

 3-års-perioden forlænges herefter med det antal uger og dage,  

 timerne er omregnet til.
Til § 2 2. Lønarbejde Arbejdsløshedsforsikringsloven angiver ingen  

 retningslinier for, hvad der skal forstås ved lønarbejde.
2.1. Afgrænsning over for selvstændig virksomhed Begrebet selvstændig virksomhedsudøvelse er  

 defineret i reglerne om optagelse i en anerkendt arbejdsløshedskasse  

 for selvstændige erhvervsdrivende.
 Er der i medfør af disse regler tale om  

 selvstændig virksomhed, vil beskæftigelsen også i forhold  

 til lovens § 53 blive betragtet som sådan, og der er altså  

 ikke tale om lønarbejde.
 Vedrørende reglerne om selvstændig virksomhed  

 i forhold til lovens § 53 henvises til bekendtgørelsens § 5  

 og nedenfor under pkt. 8.
2.2. Freelance, musikere og artister Det må afgøres ud fra en konkret vurdering,  

 om beskæftigelsen skal henføres til lønarbejde eller  

 udøvelse af selvstændig virksomhed.
Der henvises herom til  

 vejledningen til bekendtgørelsen om optagelse i en  

 arbejdsløshedskasse for selvstændige erhvervsdrivende.
2.3. Afgrænsning over for ledighed Der kan opstå tvivl om, hvorvidt en udført  

 aktivitet skal betragtes som lønarbejde i forhold til lovens  

 § 53. Disse tvivlstilfælde må afgøres konkret ud fra  

 en undersøgelse af de kendetegn, der traditionelt er knyttet til det  

 typiske lønmodtagerforhold.
 For at anerkende en beskæftigelse som  

 lønarbejde vil det dog altid være et krav, at medlemmet  

 har udført arbejde, der har været udbudt på almindelige  

 løn- og arbejdsvilkår, at der er modtaget et vederlag  

 herfor, og at vederlaget er skattepligtigt efter de gældende  

 regler herom.
Det er en betingelse, at indtægten ved  

 beskæftigelsen indgår i medlemmets årsopgørelse, jf.  

 bekendtgørelsens § 2, stk. 8. Arbejdsløshedskasserne  

 skal ikke automatisk undersøge, om dette krav er opfyldt.
Det vil dog  

 kunne indgå i en eventuel tilsynssag eller klagesag ved  

 afgørelsen af, om en given beskæftigelse kan medregnes til  

 opfyldelse af beskæftigelseskravet.
Hvis de skattemæssige forhold  

 vedrørende beskæftigelsen efterfølgende bringes i orden,  

 vil beskæftigelsen kunne medregnes til opfyldelse af  

 beskæftigelseskravet.
 Skånejob, der etableres i henhold til kollektive  

 overenskomster, anses for arbejde, der er udbudt på almindelige  

 løn- og arbejdsvilkår og kan således medregnes til  

 opfyldelse af beskæftigelseskravet, medmindre der er ydet offentligt  

 løntilskud til beskæftigelsen.
2.4. Kendetegn for lønarbejde Hvis beskæftigelsen er udført inden for  

 rammerne af en overenskomst på området, vil der normalt ikke  

 være tvivl om, at der foreligger lønarbejde i lovens  

 forstand.
Omfattes beskæftigelsen ikke af en overenskomst,  

 må der sammenlignes med overenskomst for beskæftigelse af  

 tilsvarende eller sammenlignelig karakter.
Der stilles ikke krav om  

 fuldstændig overensstemmelse med overenskomster fra tilsvarende eller  

 sammenlignelige områder.
 Af yderligere momenter, der - uden hver for sig at  

 være afgørende - taler for, at der foreligger lønarbejde,  

 er de vigtigste følgende:
 1)	Medlemmet er undergivet en arbejdsgivers tilsyn med og instrukser  

 for arbejdets udførelse.
 2)	Medlemmet er forpligtet til at udføre arbejdet  

 personligt.
3)	Medlemmet betragtes i relation til anden lovgivning som  

 lønmodtager, herunder at a)	arbejdsgiveren indbetaler bidrag til ATP, b)	medlemmet er omfattet af ferieloven, c)	medlemmet er omfattet af funktionærloven, d)	medlemmet er omfattet af arbejdsskadeforsikringsloven, e)	medlemmet vil være omfattet af Lønmodtagernes  

 Garantifond (LG) ved arbejdsgiverens konkurs.
2.5. Særlige ansættelsesforhold I det følgende opregnes en række  

 arbejdsområder og ansættelsesforhold, som på forskellige  

 punkter adskiller sig fra, hvad der normalt forstås ved  

 lønarbejde, og som derfor behandles særskilt.
 Ud over at henholde sig til de nedenfor nævnte  

 særlige krav skal de almindelige kendetegn ved lønarbejde i alle  

 tilfælde tages i betragtning.
2.5.1. Distancearbejde Ved distancearbejde forstås beskæftigelse, der  

 udføres i medlemmets hjem uden egentlig arbejdsledelse og kontrol.  

 Sådan beskæftigelse kaldes under tiden også hjemarbejde  

 eller telearbejde.
For at distancearbejde skal kunne medregnes til opfyldelse  

 af beskæftigelseskravet, stilles der i praksis krav om, at  

 arbejdsområdet er reguleret af en kollektiv overenskomst.
Sådanne  

 overenskomster er blandt andet indgået for hjemmesyersker og kommunale  

 dagplejere.
Hvis beskæftigelsen ikke er reguleret af en  

 overenskomst, må løn- og ansættelsesvilkår kunne  

 sidestilles med, hvad der i overenskomst er fastsat for beskæftigelse  

 af lignende karakter.
Endvidere må der foreligge en  

 ansættelsesaftale, som angiver, at der består et tjenesteforhold  

 til en arbejdsgiver, og at medlemmet er forpligtet til at udføre  

 arbejdet personligt.
Endelig må der lægges vægt på,  

 om arbejdsgiveren fører en vis kontrol med arbejdets  

 udførelse.
2.5.2. Hjemmehjælpere i eget hjem Hvis medlemmet ansættes som hjemmehjælper for  

 ægtefælle eller andre i medlemmets hjem på løn- og  

 ansættelsesvilkår, der er sædvanlige for kommunale  

 hjemmehjælpere - herunder at medlemmet er undergivet kommunens tilsyn -  

 betragtes beskæftigelsen som lønarbejde.
 Er der derimod tale om plejeforhold etableret i henhold  

 til § 29 eller § 104 i lov om social service eller § 19 a i  

 lov om dagpenge ved sygdom eller fødsel, er beskæftigelsen ikke  

 lønarbejde.
2.5.3. Døgnplejere Beskæftigelse som døgnplejer vil kun kunne  

 medregnes til beskæftigelseskravet i henhold til lovens § 53,  

 hvis 1)	der foreligger en aftale mellem den anbringende myndighed og  

 døgnplejeren, indeholdende aftalt opsigelsesvarsel, 2)	lønandelen af plejevederlaget er indkomstskattepligtigt,  

 og 3)	medlemmet er omfattet af lov om ATP, ferieloven, sygedagpengeloven  

 og arbejdsskadeforsikringsloven.
2.5.4. Ph.d.-studerende Perioder, hvor et medlem modtager stipendium til  

 forskeruddannelsen (ph.d.-stipendium), anses for uddannelse.
 Ph.d.-studerende, der deltager i forskeruddannelsen som  

 fastlagt i sammenfatning af 17. juni 1992 af drøftelserne mellem  

 Akademikernes Centralorganisation, Undervisningsministeriet og  

 Finansministeriet, skal tilbydes betalt beskæftigelse i 840 timer  

 fordelt over 3 år.
 For så vidt angår de 840 timer, skal der ske  

 en egentlig ansættelse af den ph.d.-studerende, og timerne er ikke en  

 del af selve forskeruddannelsen.
 Beskæftigelse i de 840 timer, som er omfattet af  

 ansættelsen, kan medregnes til opfyldelse af  

 beskæftigelseskravet.
 Medlemmer, der har gennemført forskeruddannelsen,  

 kan dimittere på grundlag af uddannelsen, som så kan medregnes  

 til opfyldelse af beskæftigelseskravet, jf. lovens § 56, 1.  

 pkt.
 Finansministeriet og Akademikernes Centralorganisation har  

 den 25. november 1997 indgået en aftale om lønnede  

 ph.d.-stipendiater, der har virkning fra den 1. januar 1998.  

 Ph.d.-studerende, der er omfattet af denne aftale, anses for ansatte, og  

 studiet kan derfor medregnes til optjening af beskæftigelseskravet.  

 Ph.d.-studerende, der bliver omfattet af aftalen efter studiets start, kan  

 kun medregne den del af studiet, der ligger efter det tidspunkt, hvor de blev  

 omfattet af aftalen, til opfyldelse af beskæftigelseskravet.
2.5.5. Forskning For forskning ved højere læreanstalter  

 gælder, at dette kan godkendes som lønarbejde, hvis der er ydet  

 midler, der svarer til overenskomstmæssig løn.
2.5.6. Professionelle idrætsudøvere Beskæftigelse som professionel  

 idrætsudøver betragtes som lønarbejde i relation til  

 opfyldelse af beskæftigelseskravet, hvis idrætsudøveren er  

 kontraktligt forpligtet til idrætsudøvelsen og underlagt  

 arbejdsgiverens tilsyn og instruktionsbeføjelser.
Beskæftigelsen som professionel  

 idrætsudøver vil være kontrollabel, hvis arbejdsgiveren  

 kan dokumentere, at idrætsudøveren - i overensstemmelse med de  

 kontraktsmæssige forpligtelser - er mødt til træning,  

 træningskampe, træningslejr, turneringskampe, stævner,  

 kampe og konkurrencer i øvrigt og har overholdt de aftaler, klubben  

 har med sponsorer og lignende.
De timer, idrætsudøveren har  

 anvendt til disse aktiviteter, betragtes herefter som lønarbejde.
Hvis arbejdstiden for en professionel  

 idrætsudøver ikke - eller kun vanskeligt - kan kontrolleres ved  

 arbejdsgiverens egne registreringer, skal medlemmets indtægt omregnes  

 til timer ved anvendelse af omregningssatsen, jf. nedenfor pkt. 4. Ved  

 omregningen kan medtages bonus, som fx afhænger af et holds placering i  

 turneringer, antallet af tilskuere og lignende, og som er en reel del af  

 aflønningen.
Dette gælder fx bonus, der udbetales efter DBU's  

 spillerkontrakt.
2.5.7. Fagligt arbejde Et hverv som lønnet formand, næstformand,  

 kasserer mv. i en faglig organisation kan anses for lønarbejde, hvis  

 udøvelsen af hvervet skulle have medført fradrag i medlemmets  

 dagpenge.
Arbejde som tillidsrepræsentant eller tillidsmand i  

 en faglig organisation sideløbende med almindelig beskæftigelse  

 kan ikke medregnes til opfyldelse af beskæftigelseskravet.
Hvis  

 arbejdsgiveren yder løn under varetagelsen af hvervet, kan det  

 medregnes til opfyldelse af beskæftigelseskravet, jf. nedenfor pkt.  

 3.1.
Deltagelse i udvalgsarbejde, hovedbestyrelsesmøder,  

 generalforsamlinger, delegeretmøder mm. i en faglig organisation, som  

 der ydes daglønstab for, anses ikke for lønarbejde og kan ikke medregnes til  

 opfyldelse af beskæftigelseskravet.
2.6. Beskæftigelse i særlige ydelsesperioder 2.6.1. Arbejde i en efterløns- eller delefterlønsperiode Lønarbejde, der er udført i en periode med  

 efterløn (eller delefterløn efter lovens før 1. juli  

 1999 gældende kapitel 11 d), kan ikke medregnes til opfyldelse af  

 beskæftigelseskravet i henhold til lovens § 53, stk. 2 og  

 5.
2.6.2. Arbejde i en periode med overgangsydelse Lønarbejde, der udføres i en periode, hvor  

 et medlem modtager overgangsydelse, kan medregnes til opfyldelse af  

 beskæftigelseskravet i henhold til lovens § 53, stk. 2, hvis  

 arbejdet har medført fradrag i overgangsydelsen.
2.6.3. Arbejde i dagpengeperioder med fradragsfri indtægt Lønarbejde, der er udført i en periode med  

 fradragsfri indtægt, jf. § 55, stk. 3, i den før 1.  

 april 1995 gældende lov, og § 55, stk. 6, i den før 1.  

 januar 1996 gældende lov, kan ikke medregnes ved opgørelse af  

 beskæftigelseskravet, hvis beskæftigelsen er indgået i den  

 fradragsfri indtægt.
2.6.4. Arbejde i perioder med iværksætterydelse,  

 etableringsydelse eller igangsætningsydelse Lønarbejde, der er udført i en periode, hvor  

 der modtages iværksætterydelse, etableringsydelse eller  

 igangsætningsydelse, kan medregnes til opfyldelse af  

 beskæftigelseskravet, hvis arbejdet har medført fradrag i  

 ydelsen.
2.6.5. Arbejde i perioder med orlov i henhold til den før 1.  

 januar 2001 gældende lov om orlov eller efter lov om  

 børnepasningsorlov Lønarbejde, der har medført fradrag i  

 orlovsydelsen, kan medregnes til opfyldelse af beskæftigelseskravet,  

 jf. dog nedenfor pkt. 3.2.
2.6.6. Arbejde i en periode med delpension Lønarbejde, der udføres i en periode, hvor  

 et medlem modtager delpension, kan medregnes til opfyldelse af  

 beskæftigelseskravet i henhold til lovens § 53, stk. 2 og  

 5.
2.7. Skolepraktik Der er i henhold til erhvervsuddannelsesloven og  

 bekendtgørelse om skolepraktik etableret en skolepraktikordning, der  

 sikrer, at en elev, der ikke selv kan finde en praktikplads i en virksomhed,  

 tilbydes en praktikplads på skolen.
 En sådan periode med skolepraktik kan ikke medregnes  

 til opfyldelse af beskæftigelseskravet.
 Om opfyldelse af beskæftigelseskravet ved uddannelse  

 henvises i øvrigt til bekendtgørelsens § 2, stk. 4-6,  

 og lovens § 56, 1. pkt. (vejledningens pkt. 7.2.).
2.8. Beskæftigelse i udlandet 2.8.1. Vedrørende beskæftigelse i udlandet  

 henvises til vejledningen om arbejdsløshedsforsikring i relation til  

 EØS-landene, til reglerne om arbejdsløshedsforsikring ved  

 arbejde inden for EØS og i det øvrige udland samt til reglerne  

 om medlems- og dagpengeret efter arbejde eller ophold på  

 Færøerne.
 Der henvises endvidere til bekendtgørelsens  

 § 8 og til pkt. 10.4. nedenfor.
 Vedrørende u-landsfrivillige henvises til  

 bekendtgørelsens § 4, stk. 1, nr. 1, og pkt. 7.4.  

 nedenfor.
 2.8.2. Der må normalt stilles strenge krav  

 til dokumentationens karakter ved beskæftigelse i det øvrige  

 udland, blandt andet på grund af vanskelighederne ved  

 efterfølgende kontrol af oplysningerne.
 2.8.3. Det er en forudsætning for, at  

 beskæftigelse i udlandet kan medregnes ved beregningen af  

 beskæftigelseskravet, at pågældende er ansat på  

 sædvanlige løn- og arbejdsvilkår i  

 ansættelseslandet.
 2.8.4. For forskning ved højere  

 læreanstalter i udlandet gælder, at dette kan godkendes som  

 lønarbejde, hvis der er ydet midler, der svarer til  

 overenskomstmæssig løn i opholdslandet.
 2.8.5. Flytning mellem en dansk  

 arbejdsløshedskasse og en forsikringsordning i et andet  

 EØS-land sidestilles som udgangspunkt med en overflytning.
Et medlem, der før udrejse er indplaceret i en  

 dagpenge- eller aktivperiode, kan ved hjemkomsten fortsætte i den  

 tidligere indplacering under følgende betingelser - medlemmet er udmeldt af en dansk  

 arbejdsløshedskasse som følge af overgang til en  

 forsikringsordning i et andet EØS-land, og - medlemmet ved genindmeldelse i en dansk  

 arbejdsløshedskasse opfylder betingelserne for at medregne arbejds- og  

 forsikringsperioder fra et andet EØS-land.
 Medlemmet har dog forbrugt af referenceperioden under  

 udlandsopholdet.
3. Løntimer 3.1. Timer, for hvilke der udbetales løn, kan  

 medregnes ved opgørelsen af beskæftigelseskravet, hvis den  

 beskæftigelse, hvortil løntimerne er knyttet, kan betragtes som  

 lønarbejde.
 Der kan for eksempel medregnes ferie,  

 fritstillingsperioder, barsel og sygdom, barns 1. sygedag, feriefridage og  

 børnefamiliefridage (»omsorgsdage«), hvis arbejdsgiveren udbetaler  

 løn.
 Fremgår det af lønsedlerne, at der er  

 udbetalt løn for en bestemt beskæftigelsesgrad, skal dette  

 timeantal lægges til grund.
 Perioder, hvor et medlem som følge af sygdom,  

 barsel, opsigelsesregler eller andet modtager nedsat løn, medregnes  

 til beskæftigelseskravet med det timetal, lønnen svarer til.  

 Ydes der for eksempel løn svarende til 2/3 af fuld løn, vil der  

 kunne medregnes 2/3 af 37 timer pr. uge, svarende til 24,6 timer.
Timer, for hvilke der er udbetalt sikring i henhold til  

 lov om Lønmodtagernes Garantifond, sidestilles med lønarbejde  

 og kan medregnes til beskæftigelseskravet, hvis sikringen udbetales i  

 stedet for løn, herunder løn i en opsigelsesperiode.
Det er en  

 betingelse, at lønmodtagerens krav mod arbejdsgiveren vedrører  

 løn eller vederlag for beskæftigelse, der kan betragtes som  

 lønarbejde, og at medlemmet ikke er berettiget til dagpenge for den  

 periode, som udbetalingen fra Lønmodtagernes Garantifond  

 dækker.
3.2. Beskæftigede lønmodtagere skal i  

 henhold til lov om statens voksenuddannelsesstøtte træffe aftale  

 med arbejdsgiveren om orlov til deltagelse i uddannelse.
Hvis arbejdsgiveren  

 udbetaler løn under uddannelsen, kan den  

 voksenuddannelsesstøtte, som lønmodtageren ellers var  

 berettiget til, udbetales til arbejdsgiveren.
Sådanne perioder, hvor  

 arbejdsgiveren udbetaler løn under uddannelse, kan ikke medregnes ved  

 beregningen af beskæftigelseskravet, jf. bekendtgørelsens  

 § 2, stk. 7.
 Perioder, hvor en arbejdsgiver har ydet løn under  

 en orlov, der er givet i henhold til den før 1. januar 2001  

 gældende lov om orlov, efter lov om børnepasningsorlov eller i  

 henhold den før 1. januar 2001 gældende lov om støtte til  

 voksenuddannelse, kan ikke medregnes til beskæftigelseskravet, jf.  

 bekendtgørelsens § 2, stk. 7. Dette gælder fx orlov,  

 der er givet i henhold til Undervisningsministeriets tidligere ordning  

 »Uddannelse og jobrotation for privatansatte« (UVUS-ordningen).
3.3. Til opfyldelse af beskæftigelseskravet  

 kan medregnes alle timer, også timer ud over 37 timer pr. uge, hvor  

 medlemmet har været i beskæftigelse som lønmodtager.
Hvis  

 der efterfølgende sker afspadsering af overarbejde, anses  

 beskæftigelsen for udført i den uge, hvor medlemmet får  

 vederlag for beskæftigelsen.
 For kombinationsforsikrede medlemmer og medlemmer, der  

 udøver selvstændig virksomhed i væsentligt omfang, kan der  

 dog højst medregnes et timetal, der svarer til den almindeligt  

 gældende, fulde arbejdstid inden for det offentlige område (pt.  

 37 timer pr. uge).
Til § 2, stk. 2 4. Omregning Hvis arbejdstiden anses for ukontrollabel, omregnes  

 medlemmets indtægt ved beskæftigelsen med den til enhver tid  

 gældende omregningssats.
Det timeantal, der fremkommer ved omregningen,  

 kan medregnes til beskæftigelseskravet.
For så vidt angår  

 afgrænsning af, hvornår der er tale om kontrollabelt henholdsvis  

 ukontrollabelt arbejde, henvises til reglerne om supplerende dagpenge.
Til § 2, stk. 3 5. Støttet arbejde 5.1. Støttet arbejde kan også være  

 beskæftigelsesfremmende aktiviteter, hvortil der er modtaget  

 støtte fra EU til dækning af lønudgifterne.
5.2. Deltagelse i Erhvervsministeriets  

 »isbryderordning« for højtuddannede med indvandrer- eller  

 flygtningebaggrund og »miljøisbryderordning«, jf. konto 26.33.01  

 på finanslovene for 1997 og 1998, er beskæftigelse, hvortil der  

 ydes offentligt tilskud til lønnen, og kan derfor ikke  

 medregnes til opfyldelse af beskæftigelseskravet.
Tilsvarende  

 gælder for deltagelse i tidligere program for indslusning af  

 højtuddannede i mindre virksomheder (»isbryderprojektet«), jf. konto  

 26.32.03 på finanslovene for 1994 og 1995.
 Deltagelse i »isbryderordning for etniske minoriteter«,  

 som administreres af Arbejdsformidlingen, og som afløser  

 Erhvervsministeriets »isbryderordning« for højtuddannede med  

 indvandrer- eller flygtningebaggrund, og deltagelse i »isbryderordning for  

 nyuddannede personer med handicap«, jf. § 15 i lov om kompensation til  

 handicappede i erhverv, er beskæftigelse, hvortil der ydes offentligt  

 tilskud til lønnen, og kan derfor ikke medregnes til opfyldelse  

 af beskæftigelseskravet.
 Ansættelse i henhold til de regionale  

 forsøgsinitiativer med ansættelse af langvarigt uddannede ledige  

 (LVU-ordningen), der er etableret i henhold til § 143 i  

 bekendtgørelse om en aktiv arbejdsmarkedsindsats, er  

 beskæftigelse, hvortil der ydes offentligt tilskud til lønnen,  

 og kan derfor ikke medregnes til opfyldelse af  

 beskæftigelseskravet.
 Job, der etableres i henhold til § 71 (fleksjob)  

 eller § 75 (skånejob med løntilskud) i lov om aktiv  

 socialpolitik, er støttet arbejde og kan derfor ikke medregnes  

 til opfyldelse af beskæftigelseskravet.
 5.3. Følgende former for beskæftigelse  

 anses dog ikke for støttet arbejde og kan derfor medregnes til  

 opfyldelse af beskæftigelseskravet i henhold til lovens § 53,  

 stk. 2 og 5:
 1)	Beskæftigelse, hvortil der er ydet refusion af  

 lønudgifter i henhold til den før 1. januar 1999 gældende  

 § 27 a i lov om en aktiv arbejdsmarkedspolitik.
 2)	Beskæftigelse, der udføres som led i  

 hjemmeserviceordningen, jf. lov om hjemmeservice.
 3)	Uddannelse eller praktikperioder, der indgår som led i en  

 uddannelsesaftale, der er indgået i henhold til bekendtgørelse  

 om tilskud til virksomheder, der indgår uddannelsesaftale med voksne  

 (»voksenlærlinge«). Der henvises i øvrigt til § 2,  

 stk. 4-6.
 4)	Beskæftigelse, hvortil der er ydet tilskud fra "Den  

 grønne jobpulje".
 5)	Ansættelse, der har udløst præmie efter  

 bekendtgørelse om præmieringsordning for offentlige  

 arbejdsgivere, der fastansætter personer fra støttet arbejde i  

 ordinært arbejde.
5.4. Særligt om ansættelse i servicejob Fra og med den 1. januar 2001 kan beskæftigelse i  

 servicejob, der er etableret i henhold til lov om servicejob, medregnes til  

 opfyldelse af beskæftigelseskravet, jf. § 8, stk. 1, i lov om  

 servicejob.
Dette gælder også for beskæftigelse i et  

 servicejob, der er påbegyndt forud for den 1. januar 2001.
 Beskæftigelse i servicejob forud for den 1. januar  

 2001 kan ikke medregnes til opfyldelse af beskæftigelseskravet.
Til § 3 6. Beskæftigelse, der i henhold til aftale udføres  

 på kortere end normal arbejdstid 6.1. Aften- og nathold mv.
Når der i kraft af overenskomst, husaftaler eller  

 lignende på en arbejdsplads arbejdes kortere tid end den  

 sædvanlige, overenskomstmæssige arbejdstid, eller hvis der  

 overenskomstmæssigt er fastsat en mindre ugentlig arbejdstid for aften-  

 eller nathold, betragtes denne kortere arbejdstid som fuld arbejdstid, hvis  

 der udbetales fuld normal løn.
Den nedsatte arbejdstid skal enten  

 være begrundet i arbejdets særlige karakter eller være en  

 generel arbejdstidsnedsættelse for hele arbejdspladsen.
6.2. Weekendarbejde Hvis der mellem de faglige organisationer er indgået  

 overenskomst om en ugentlig arbejdstid på 24 timer i weekenden til en  

 løn, der svarer til en normal ugeløn inden for faget, og det i  

 overenskomsten er fastsat, at der ikke må være anden  

 lønnet beskæftigelse, kan weekendarbejde godkendes som  

 lønarbejde og medregnes til opfyldelse af beskæftigelseskravet  

 med et timetal, der svarer til fuld, sædvanlig arbejdstid.
Til § 4 7. Aktiviteter, der kan medregnes til beskæftigelseskravet Udover de aktiviteter, der er nævnt i lovens  

 § 56, er der i bekendtgørelsens § 4, stk. 1, opregnet  

 en række aktiviteter, der kan medregnes til beskæftigelseskravet  

 efter bekendtgørelsens § 2, stk. 1, uanset at kravet om, at  

 der skal udbetales en overenskomstmæssig eller tilsvarende løn,  

 ikke er opfyldt.
 7.1. Militærtjeneste, lovens § 56, 1. pkt.
 Bestemmelsen omfatter alene aftjening af almindelig og  

 civil dansk værnepligt, værnepligt ved redningsberedskabet,  

 frivillig tjeneste ifølge kontrakt med det danske forsvar og  

 FN-tjeneste.
 7.2. Uddannelse, lovens § 56, 1. pkt.
 Bestemmelsen omfatter alene uddannelse, på grundlag  

 af hvilken medlemmet rent faktisk er blevet optaget efter lovens § 41,  

 stk. 1, nr. 3, litra b.
Reglen medfører, at et medlem, der er optaget som  

 nyuddannet, har opfyldt beskæftigelseskravet i lovens § 53,  

 stk. 2, i de tidsmæssigt seneste 52 uger forud for afslutningen af  

 den uddannelse, der berettiger til optagelsen.
Der stilles ikke krav om  

 studieaktivitet i 52-ugers-perioden.
For bachelorer betyder dette, at pågældende  

 har opfyldt beskæftigelseskravet i de seneste 52 uger af det  

 uddannelsesforløb, der berettigede til bachelorgraden.
Det er  

 således ikke afgørende, hvornår bachelorbeviset er  

 udstedt.
Et medlem, som udmeldes og efterfølgende genoptages  

 som medlem af en arbejdsløshedskasse, kan medregne en uddannelse til  

 opfyldelse af beskæftigelseskravet efter genoptagelsen under  

 forudsætning af, at medlemmet før udmeldelsen er dimitteret på grundlag  

 af uddannelsen, jf. lovens § 41, stk. 1, nr. 3, litra b, og at de sidste 52 uger af uddannelsen ligger inden for de seneste 3  

 år regnet fra det tidspunkt, hvor medlemmet anmoder om dagpenge efter  

 udløbet af karensperioden, jf. lovens § 53, stk. 1.
 Vedrørende opfyldelse af beskæftigelseskravet  

 ved både lønarbejde og uddannelse henvises til pkt. 1.5.
 Vedrørende uddannelse i et ansættelsesforhold  

 og lønnet praktik under uddannelse henvises til  

 bekendtgørelsens § 2, stk. 4-6.
 7.3. Borgmestre, rådmænd, udvalgsformænd og medlemmer  

 af Folketinget, regeringen og Europaparlamentet, lovens § 56, 2.  

 pkt.
 Beregning af beskæftigelsens omfang ved  

 udførelse af kommunalt hverv som borgmester, rådmand eller  

 udvalgsformand sker ved, at der foretages omregning af det faste vederlag,  

 der medfører fradrag i dagpengene, til arbejdstimer ved hjælp af  

 den til enhver tid gældende omregningssats.
Til § 4, stk. 1, nr. 1 7.4. U-landsfrivillige 7.4.1. Arbejdsløshedskassen kan ved skriftlig  

 henvendelse til Udenrigsministeriet få oplyst, om der er ydet bistand  

 ifølge lovgivningen om internationalt udviklingssamarbejde til et  

 program.
 7.4.2. Told- og Skattestyrelsen udsender lister  

 over de foreninger mv., der er godkendt efter ligningslovens § 12,  

 stk. 3.
 7.4.3. Hvis en beskæftigelse som  

 u-landsfrivillig ikke er omfattet af § 4, stk. 1, nr. 1, kan  

 beskæftigelsen eventuelt tælle med som lønarbejde, jf.  

 pkt. 2.8. vedrørende beskæftigelse i udlandet.
Til § 4, stk. 1, nr. 2 7.5. Ferie Bestemmelsen omfatter al afholdt ferie inden for  

 ferielovens rammer, hvor der ikke er udbetalt løn, jf.  

 bekendtgørelsens § 2, stk. 1.
Er ferien afholdt i et beskæftigelsesforhold, skal  

 den afholdte ferie som udgangspunkt medregnes.
Dette gælder, uanset om  

 der er tale om afholdelse af optjent ferie med feriegodtgørelse, eller  

 om der er tale om afholdelse af supplerende feriedage efter ferielovens  

 § 6 a. (§ 6 a i den før 1. januar 2001 gældende lov om  

 ferie finder anvendelse på ferie, der afholdes til og med den 30. april  

 2002. For ferie afholdt den 1. maj 2002 eller senere fremgår muligheden  

 for supplerende feriedage af § 8 i lov om ferie, der gælder fra 1.  

 januar 2001).
 Feriedage i et beskæftigelsesforhold kan dog ikke  

 sidestilles med beskæftigelse, hvis der er ydet dagpenge eller dagpenge  

 under ferie for feriedagene.
Til beskæftigelseskravet kan der maksimalt medregnes  

 25 dage (5 uger) med ferie pr. ferieår.
Hvor der i overensstemmelse med  

 reglerne i ferieloven er overført optjent ferie fra et ferieår  

 til et andet, kan afholdelse af sådan overført ferie dog  

 medregnes til beskæftigelseskravet, selv om der herved bliver afholdt  

 ferie i mere end 25 dage (5 uger).
 Er ferien afholdt under ledighed, skal der alene medregnes  

 afholdt ferie med feriegodtgørelse.
 Dokumentation for den afholdte ferie sker efter reglerne  

 om arbejdsgiverdokumentation som betingelse for udbetaling af  

 arbejdsløshedsdagpenge og efterløn.
 Medlemmet skal således på tro og love afgive  

 oplysninger om den afholdte ferie.
 Arbejdsløshedskassen skal herefter sikre, at der  

 ikke medregnes flere feriedage end tilladt, herunder at der fradrages de af  

 feriedagene, hvor der i samme ferieår er udbetalt dagpenge eller  

 dagpenge under ferie.
 Feriefridage og børnefamiliefridage (omsorgsdage),  

 hvor der ikke udbetales løn, er ikke omfattet af bestemmelsen.
Til § 4, stk. 1, nr. 3 og 4 7.6. Er et medlem i et beskæftigelsesforhold  

 i fuld beskæftigelse dagen før eller dagen efter en  

 søgnehelligdag eller en overenskomstmæssig fridag, betragtes  

 søgnehelligdagen eller den overenskomstmæssige fridag som  

 knyttet til beskæftigelsesforholdet, medmindre medlemmet har fået  

 udbetalt dagpenge eller feriedagpenge.
 Som overenskomstmæssige fridage betragtes alene  

 faste fridage.
Til § 4, stk. 1, nr. 5 7.7. På det private arbejdsmarked forekommer  

 ordninger, der kan sidestilles med ordningen med rådighedsløn  

 for tjenestemænd.
 Sådanne ordninger kan konkret forelægges  

 direktoratet, der kan godkende, at perioder, hvor en arbejdsgiver yder  

 rådighedsløn, kan medregnes ved opgørelsen af  

 beskæftigelseskravet, hvis direktoratet finder, at den  

 pågældende ordning kan sidestilles med ordningen på  

 tjenestemandsområdet.
 Følgende momenter i aftalen mellem medarbejderen og  

 arbejdsgiveren taler for, at direktoratet vil godkende, at en sådan  

 ordning kan medregnes til opfyldelse af beskæftigelseskravet:
 1)	Medlemmet skal underrette arbejdsgiveren om alt andet arbejde i  

 perioden, uanset arbejdets art og omfang.
 2)	Arbejdsgiveren har ret til modregning.
 3)	Den arbejdsgiverbetalte ydelse svarer til mindst 60 % af den  

 hidtidige løn.
 4)	Der indbetales arbejdsmarkedsbidrag af ydelsen.
 5)	Der indbetales bidrag til pensionsordning.
 6)	Der udbetales ferietillæg.
 7)	Der indbetales til ATP.
Til § 4, stk. 2 7.8. Det er præciseret, at  

 søgnehelligdage og overenskomstmæssige fridage skal medregnes  

 med samme værdier som feriedage i tilfælde, hvor disse  

 medfører fradrag i dagpengene under ledighed.
Til § 5 8. Selvstændig virksomhed 8.1. Optjening af beskæftigelseskravet for  

 selvstændige erhvervsdrivende forudsætter, at der har været  

 drevet selvstændig virksomhed i væsentligt omfang.
 Ved ophør eller udtræden af selvstændig  

 virksomhed med ansøgning om arbejdsløshedsdagpenge eller  

 overgang til efterløn skal der ske en egentlig efterprøvelse  

 af, om medlemmet har drevet virksomheden i væsentligt omfang.
Efterprøvelsen vil i langt de fleste tilfælde  

 ikke volde problemer, når medlemmets oplysninger om det personlige  

 arbejde i virksomheden sammenholdes med virksomhedens karakter og omfang.
I  

 tvivlstilfælde skal den ledige fremlægge yderligere dokumentation  

 for, at væsentlighedskravet har været opfyldt.
Sådan dokumentation kan for eksempel være  

 annoncer med angivelse af åbningstid, dokumentation for  

 omsætningen (momsregnskab), skatteregnskaber, kassekladder,  

 ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Medlemmets  

 oplysninger om priser eller betaling pr. ydelse kan sammenholdes med  

 oplysninger om arbejdsopgavernes tidsmæssige omfang eller  

 udstrækning og indgå i vurderingen af, om  

 beskæftigelseskravet er opfyldt.
Det vil endvidere kunne  

 tillægges betydning, hvis medlemmet i andre relationer, for eksempel  

 ved indgåelse af lønaftale eller ved skattemæssig  

 registrering som medarbejdende ægtefælle, har afgivet  

 erklæring om arten og omfanget af det personlige arbejde.
 Arbejdsløshedskassen skal i tvivlstilfælde og  

 i tilfælde, hvor der konkret opstår mistanke om, at betingelserne  

 ikke er opfyldt, kræve, at den ledige fremlægger dokumentation  

 for, at betingelserne om, at overskud eller underskud fra virksomheden  

 oplyses til skattevæsenet, og at virksomheden har anmeldt lovpligtige  

 momsangivelser, er opfyldt.
 Væsentlighedskravet er det samme, hvad enten  

 medlemmet har været eneindehaver af en virksomhed, een af flere  

 indehavere eller eventuelt medarbejdende ægtefælle.
 Ved opgørelsen af beskæftigelseskravet skal  

 det afgøres, inden for hvilket tidsrum medlemmet senest kan anses for  

 at have udøvet selvstændig virksomhed i væsentligt omfang  

 i sammenlagt 52 uger. »Sæsonmæssig virksomhed« medregnes ved  

 opgørelsen af beskæftigelseskravet kun med den periode, hvor der  

 har været tale om personlig beskæftigelse i væsentligt  

 omfang.
 Såfremt en virksomhed med drift i væsentligt  

 omfang har en periode i tilslutning til ophøret med nedsat aktivitet,  

 anses virksomhedsudøvelsen i denne periode som udgangspunkt også  

 for at have været i væsentligt omfang, medmindre aktiviteten  

 alene har karakter af afviklingsforanstaltninger.
 8.2. Udøvelse af selvstændig  

 virksomhed i væsentligt omfang medregnes altid til  

 beskæftigelseskravet med den almindeligt gældende, fulde  

 arbejdstid inden for det offentlige område (pt. 37 timer pr. uge).
 Hvis et medlem har lønarbejde samtidig med, at  

 medlemmet udøver selvstændig virksomhed i væsentligt  

 omfang, kan der til opfyldelse af beskæftigelseskravet kun medregnes 37  

 timer pr. uge.
8.3. Til opfyldelse af beskæftigelseskravet  

 kan også medregnes enkeltstående opgaver af selvstændig  

 karakter, hvis opgaven har haft en sådan varighed - normalt mindst 1  

 måned - at det sammenholdt med arbejdets art og indtjeningen herved kan  

 dokumenteres, at der har været tale om beskæftigelse i  

 væsentligt omfang.
I sådanne tilfælde er det ikke en  

 betingelse, at kravet i § 5, stk. 4 - hvorefter der skal angives  

 overskud eller underskud af selvstændig virksomhed og svares moms - er  

 opfyldt.
 8.4. Ovenstående finder tilsvarende  

 anvendelse i tilfælde, hvor et medlem fejlagtigt har stået i en  

 arbejdsløshedskasse for lønmodtagere, selv om  

 pågældende har udøvet selvstændig virksomhed i  

 væsentligt omfang.
8.5. Til opfyldelse af beskæftigelseskravet  

 ved medregning af perioder med udøvelse af selvstændig  

 virksomhed i udlandet, på Færøerne eller i Grønland  

 henvises til direktoratets regler om arbejdsløshedsforsikring i  

 relation til EØS-landene, til reglerne om  

 arbejdsløshedsforsikring ved arbejde inden for EØS og i det  

 øvrige udland samt til reglerne om medlems- og dagpengeret efter  

 arbejde eller ophold på Færøerne.
Det skal dog  

 præciseres, at der i det omfang selvstændige erhvervsdrivende kan  

 medregne beskæftigelsesperioder fra udlandet, Færøerne  

 eller Grønland, gælder de samme krav til dokumentation for, at  

 virksomheden har været udøvet i væsentligt omfang, som  

 hvis virksomheden har været udøvet her i landet.
8.6. Kombinationsforsikrede medlemmer kan medregne  

 udøvelsen af den selvstændige virksomhed med 15 timer ugentligt  

 til opfyldelse af beskæftigelseskravet, hvis medlemmet godtgør  

 at have udøvet virksomheden i mindst dette omfang.
Beskæftigelse  

 ved selvstændig virksomhed kan kun medregnes i de uger, hvor medlemmet  

 samtidig har haft lønarbejde.
Der henvises til bekendtgørelse  

 om kombinationsforsikring.
8.7. For så vidt angår  

 selvstændig virksomhed i en delpensionsperiode, har arbejdstiden siden  

 1. januar 1991 i relation til delpensionsreglerne udgjort halvdelen af 37  

 timer.
Udøvelse af selvstændig virksomhed i en  

 delpensionsperiode efter 1. januar 1991 medregnes således med 18 1/2  

 time ugentlig.
 8.8. Udøvelse af selvstændig  

 virksomhed i en periode med efterløn (eller delefterløn efter  

 lovens før 1. juli 1999 gældende kapitel 11 d), kan ikke  

 medregnes til opfyldelse af beskæftigelseskravet.
Bibeskæftigelse kan aldrig medregnes.
Såfremt  

 medlemmet sideløbende med den virksomhed, hvortil der er ydet  

 iværksætterydelse, etableringsydelse eller  

 igangsætningsydelse, udøver anden selvstændig virksomhed,  

 vil sidstnævnte virksomhed således ikke kunne medregnes til  

 opfyldelse af beskæftigelseskravet.
Til § 6 9. Længden af dagpengeperioden og aktivperioden 9.1. Et medlem bevarer retten til dagpenge efter de  

 hidtidige regler og i overensstemmelse med den hidtidige indplacering, hvis  

 medlemmet 1)	er indplaceret i henhold til Arbejdsministeriets  

 bekendtgørelse nr. 906 af 1. december 1993  

 (overgangsbekendtgørelsen), eller 2)	er indplaceret i dagpengeperioden med virkning fra den 23. november  

 1994 eller tidligere (- uden at være omfattet af  

 overgangsbekendtgørelsen), og medlemmet enten er fyldt 60 år eller fylder 60 år inden  

 udløbet af den dagpengeperiode, de er indplaceret i.
 9.2. Øvrige medlemmer, som er indplaceret i  

 henhold til overgangsbekendtgørelsen, og som har ret til at  

 overgå til aktivperioden, er omfattet af de almindelige regler, jf.  

 § 6, stk. 1 og 2, § 13, stk. 1, § 15, stk. 1,  

 og § 20, stk. 2 og 3.
9.3. Et medlem, skal stilles som om, der ikke var  

 sket en afkortning af dagpengeperioden, jf. pkt. 9.1., hvis  

 medlemmet 1)	er indplaceret i henhold til Arbejdsministeriets  

 bekendtgørelse nr. 906 af 1. december 1993  

 (overgangsbekendtgørelsen), eller 2)	er indplaceret i dagpengeperioden med virkning fra den 23. november  

 1994 eller tidligere (- uden at være omfattet af  

 overgangsbekendtgørelsen), og medlemmet har fået afkortet sin dagpengeperiode efter de  

 almindelige regler, men ikke når at overgå til aktivperioden  

 inden det fyldte 60. år.
 9.4. Pkt. 9.1.-9.3. gælder kun for medlemmer,  

 som ikke efterfølgende har optjent beskæftigelseskravet som  

 betingelse for ret til en ny dagpengeperiode.
 9.5. Et medlem har i aktivperioden ret og pligt til  

 tilbud (og eventuelt dagpenge) i sammenlagt 156 uger (ydelsesperioden) inden  

 for en periode på 48 måneder (referenceperioden).
 9.6. Der gælder dog særlige regler for  

 unge under 25 år, jf. bekendtgørelsens § 13 og nedenfor  

 pkt. 15, for medlemmer mellem 50 og 60 år, jf. bekendtgørelsens  

 § 14, og for de over 60-årige, jf. bekendtgørelsens  

 § 15 og nedenfor pkt. 16.
9.7. Særligt om perioder med sygdom Sygdomsperioder, som overstiger 6 uger, og som har  

 forbrugt af en ydelsesperiode, forlænger ydelses- og referenceperioden  

 i aktivperioden med den del, der overstiger 6 uger.
Det gælder uanset,  

 om sygdommen forekommer i dagpenge- eller aktivperioden.
Hver sygdomsperiode  

 opgøres for sig.
For så vidt angår perioder med  

 sygedagpenge i henhold til afsnit IV i lov om dagpenge ved sygdom eller  

 fødsel henvises til bekendtgørelsens § 11, stk. 1,  

 nr. 1, og pkt. 17.
Hvis et medlem har modtaget sygedagpenge samtidig med, at  

 medlemmet har haft beskæftigelse, omregnes de timer, der er udbetalt  

 sygedagpenge for, til uger.
Hvis der herefter er modtaget sygedagpenge for  

 timer, der svarer til mere end 6 uger, kan aktivperioden forlænges med  

 den del, der overstiger 6 uger.
 Ovenstående har virkning for sygdomsperioder, der  

 påbegyndes den 1. januar 1999 eller senere.
 Der henvises i øvrigt til bekendtgørelsens  

 § 9, stk. 1, nr. 3.
 Eksempel:
En ledig, som er indplaceret i dagpengeperioden med 5  

 ugers ledighed, og som bliver syg i 16 uger og modtager sygedagpenge, har ved  

 raskmeldingen forbrugt 21 uger af sin dagpengeperiode.
Når den ledige  

 senere overgår til aktivperioden, vil denne blive forlænget med  

 10 uger, svarende til sygdomsperioden ud over 6 uger.
Til § 7 og § 8 10. Indplacering i dagpengeperioden 10.1. Medlemmer, som modtager sygedagpenge, skal ikke  

 indplaceres, da sygdom kun forbruger af ydelsesperioden ved ledighed,  

 herunder aktivering, jf. bekendtgørelsens § 9, stk. 1, nr.  

 3.
 Medlemmer, der har ret til ydelse efter Attest E 303,  

 indplaceres som udgangspunkt fra det tidspunkt, hvor medlemmet har ret til  

 ydelse efter Attest E 303. Såfremt et medlem over for  

 arbejdsløshedskassen dokumenterer, at der faktisk først er  

 udbetalt ydelse efter Attest E 303 fra et senere tidspunkt, sker  

 indplaceringen fra dette senere tidspunkt.
 10.2. Et medlem, som indplaceres i en  

 dagpengeperiode, og som er udelukket fra ret til dagpenge som følge af  

 effektiv karantæne, indplaceres fra det tidspunkt, hvor medlemmet ville  

 have været berettiget til ydelse, såfremt medlemmet ikke var  

 udelukket fra ret til dagpenge på grund af karantænen.
 Et medlem, der er ophørt med at udøve  

 selvstændig virksomhed, kan ikke få dagpenge for den  

 første uge eller for de første 4 uger efter ophøret, jf.  

 lovens § 63, stk. 3. Et sådant medlem kan først  

 indplaceres, når ugen henholdsvis de 4 uger efter lovens § 63,  

 stk. 3, er gået, da denne uge/disse uger ikke er en effektiv  

 karantæne, men en »karensperiode«.
10.3. Et medlem, der udtræder af  

 efterlønsordningen og anmoder om dagpenge, kan fortsætte i den  

 indplacering, som medlemmet havde forud for overgang til efterløn,  

 idet perioden med efterløn dog skal medregnes ved forbruget af  

 ydelsesperioden, jf. bekendtgørelsens § 9, stk. 1, nr. 13.  

 Et medlem, der forud for overgangen til efterløn har modtaget  

 delefterløn efter lovens før 1. juli 1999 gældende  

 kapitel 11 d uden at være blevet indplaceret, skal ved udtræden  

 af efterlønsordningen stilles som om, medlemmet var blevet indplaceret  

 ved overgangen til delefterløn.
Hvis medlemmets dagpengeret efter  

 § 15 eller efter § 20, stk. 2 og 3, er udløbet,  

 når medlemmet udtræder af efterlønsordningen, er  

 medlemmets ret til dagpenge betinget af, at medlemmet har haft  

 beskæftigelse i sammenlagt 26 uger henholdsvis 17 uger inden for de  

 seneste 3 år, jf. i lovens § 53, stk. 5.
 10.4. Bestemmelsen i § 8 finder anvendelse  

 dels på personer, der er umiddelbart dagpengeberettigede i Danmark  

 på baggrund af medregning af perioder fra andre EØS-lande eller  

 Færøerne, dels på personer, der skal opfylde et krav om  

 beskæftigelse i Danmark for at kunne medregne forsikringsperioder fra  

 andre EØS-lande.
Bestemmelsen anvendes på personer, der ikke er  

 indplaceret i en dagpenge- eller aktivperiode.
Bestemmelsen skal  

 således ikke anvendes på personer, der tidligere er indplaceret  

 og fortsat befinder sig i en dagpenge- eller aktivperiode.
 Ledighedsancienniteten opgøres som forskellen  

 mellem den periode i EØS-landet eller på Færøerne,  

 som ligger til grund for beregningen af beskæftigelseskravet, og  

 medlemmets beskæftigelse i den pågældende periode.  

 Beregningen sker i timer og med udgangspunkt i den lokale  

 overenskomstmæssige arbejdstid, således at det antal timer, der  

 svarer til den lokale overenskomstmæssige ugentlige arbejdstid, ved  

 opgørelsen af ledighedsancienniteten "omregnes" til 37  

 timer.
 Hvis medlemmet fremlægger dokumentation for, at der  

 kun er udbetalt arbejdsløshedsydelser for et antal timer, der er  

 mindre end forskellen mellem den periode i EØS-landet eller på  

 Færøerne, som ligger til grund for beregningen af  

 beskæftigelseskravet, og medlemmets beskæftigelse i den  

 pågældende periode, indplaceres medlemmet med denne mindre  

 ledighedsanciennitet.
 Eksempel:
Et medlem, som ikke er indplaceret i forvejen, har  

 været beskæftiget i et andet EØS-land inden for et fagligt  

 område, hvor den normale ugentlige arbejdstid er 40 timer.
Medlemmet  

 har haft sammenlagt 52 ugers (2080 timers) lønarbejde inden for en  

 periode på 70 uger og 3 dage i det pågældende  

 EØS-land.
Medlemmet vil som udgangspunkt blive indplaceret i  

 dagpengeperioden med en ledighedsanciennitet svarende til forskellen mellem  

 52 uger og 70 uger og 3 dage (70 3/5 x 40 timer - 52 x 40 timer = 744 timer)  

 omregnet til "danske timer" (744 timer : 40 x 37), dvs. med 688,2  

 timer i både ydelsesperioden og referenceperioden.
Hvis medlemmet  

 fremlægger dokumentation fra den kompetente myndighed i  

 EØS-landet for, at der kun er udbetalt arbejdsløshedsydelser  

 for 440 timer inden for perioden på 70 uger og 3 dage, vil medlemmet  

 blive indplaceret i dagpengeperioden med (440 timer : 40 x 37 =) 407 timers  

 forbrug af både ydelsesperioden og referenceperioden.
11. Overgang til aktivperioden Aktivperioden begynder umiddelbart efter afslutningen af  

 dagpengeperioden - dvs. fra det tidspunkt, hvor medlemmet har udtømt  

 dagpengeretten (ydelsesperioden) i dagpengeperioden, eller fra det tidspunkt,  

 hvor referenceperioden er udløbet.
Hvis overgangen til aktivperioden skyldes, at  

 ydelsesperioden er brugt, starter aktivperioden mandagen efter, at sidste  

 ydelsestime i dagpengeperioden er brugt.
Hvis overgangen til aktivperioden  

 skyldes udløb af referenceperioden, starter aktivperioden dagen efter  

 udløbet af referenceperioden i dagpengeperioden.
 Ved overgang til aktivperioden forbruges af  

 referenceperioden straks ved dagpengeperiodens udløb, og der forbruges  

 af ydelsesperioden fra det tidspunkt, hvor medlemmet modtager ydelse eller  

 deltager i aktivering, jf. bekendtgørelsens § 9.
 Hvis medlemmet indtil den 31. december 1998 har modtaget  

 dagpenge efter § 18 i den før 1. januar 1999 gældende  

 bekendtgørelse om beskæftigelseskrav, dagpengeperiode og  

 aktivperiode, anses medlemmet for at forbruge af aktivperioden fra den 1.  

 januar 1999.
Til § 9, § 10, og § 19 12. Forbrug af ydelsesperioderne 12.1. Forbrug af ydelsesperioden i dagpengeperioden Dagpenge, dagpenge under ferie og efterløn  

 medregnes med det antal timer, der faktisk er udbetalt ydelse for, ligesom  

 effektive karantæner medregnes med det antal timer, som der er afviklet  

 karantæne med.
Dage, hvor fuldtidsforsikrede medlemmer har deltaget i  

 tilbud efter lov om en aktiv arbejdsmarkedspolitik, har deltaget i uddannelse  

 med ydelse fra a-kassen, jf. dog nedenfor, eller har modtaget andre ydelser,  

 medregnes ved opgørelsen af ydelsesperioden med 7,4 timer.
For  

 deltidsforsikrede medregnes sådanne dage med 1/5 af det antal timer,  

 der svarer til medlemmets gennemsnitlige ugentlige arbejdstid i den periode,  

 der ligger til grund for den seneste beregning af medlemmets dagpenge.
 Uger, hvor medlemmer har fået bevilget  

 voksenuddannelsesstøtte efter reglerne for ledige eller  

 godtgørelse for tab af arbejdsmulighed efter reglerne for ledige i lov  

 om godtgørelse ved deltagelse i erhvervsrettet voksen- og  

 efteruddannelse, medregnes ved opgørelsen af ydelsesperioderne med det  

 antal timer, der er bevilget voksenuddannelsesstøtte eller  

 godtgørelse for.
 Hvis medlemmet i en uge ud over  

 voksenuddannelsesstøtte eller godtgørelse også får  

 dagpenge, deltager i tilbud eller lignende, forbruger medlemmet dog  

 højst 37 timer (fuldtidsforsikrede) eller 30 timer (deltidsforsikrede)  

 af ydelsesperioden.
 For så vidt angår medregning af perioder med  

 sygedagpenge ved opgørelsen af forbrug af ydelsesperioden henvises  

 nærmere til pkt. 12.3.
12.2. Forbrug af ydelsesperioden i aktivperioden 12.2.1. Den periode, hvor et medlem kan modtage tilbud  

 henholdsvis dagpenge i aktivperioden (ydelsesperioden), opbruges ugevis, jf.  

 dog om medlemmer ansat i servicejob nedenfor pkt. 12.2.2.
 En periode med efterløn forbruger af  

 ydelsesperioden med det antal uger, for hvilke der er udbetalt  

 efterløn for hele eller en del af ugen.
 Hvis medlemmet i samme kalenderuge forbruger af  

 ydelsesperioden i flere relationer (for eksempel afvikler effektiv  

 karantæne i en del af ugen og får dagpenge i resten af ugen),  

 forbruger den pågældende uge kun een ydelsesuge.
 For så vidt angår medregning af perioder med  

 sygedagpenge ved opgørelsen af forbrug af ydelsesperioden henvises  

 nærmere til pkt. 12.3.
Der kan forekomme uger, hvor medlemmet har modtaget  

 dagpenge og samtidig har haft fravær, der begrunder forlængelse,  

 jf. bekendtgørelsens § 11 og nedenfor under pkt. 13. I  

 sådanne tilfælde skal ugen fratrækkes i ydelsesperioderne,  

 og der skal ske forlængelse med fraværets længde af  

 referenceperioderne.
Endvidere vil eventuelt lønarbejde i ugen kunne  

 medregnes til opfyldelse af beskæftigelseskravet i lovens § 53,  

 stk. 2 og 5.
 12.2.2. For medlemmer, der er eller har været  

 ansat i servicejob, opgøres perioder med supplerende dagpenge forud  

 for den 1. januar 2001 i timer, der omregnes til uger, ved opgørelsen  

 af forbruget af ydelsesperioden.
 Hvis medlemmet er ansat i servicejob den 1. januar 2001,  

 sker opgørelsen pr. denne dato.
 Hvis der er tale om flere perioder med nedsatte dagpenge,  

 lægges timerne fra disse perioder sammen, før der sker omregning  

 til uger.
 Timer, der ligger i en uge, hvor medlemmet i øvrigt  

 har forbrugt af ydelsesperioden, jf. ovenfor pkt. 12.2.1., indgår ikke  

 ved omregning af timer til uger.
 For fuldtidsforsikrede sker omregning af timer til uger  

 ved at dividere timetallet med 37. For deltidsforsikrede sker omregning af  

 timer til uger ved at dividere timetallet med 30. Hvis omregningen ikke giver  

 et helt antal uger, sker der oprunding til nærmeste hele antal  

 uger.
 Fra og med den 1. januar 2001 forbruger perioder med  

 nedsatte dagpenge i servicejob af ydelsesperioden efter de almindelige  

 regler, jf. ovenfor pkt. 12.2.1.
12.3. Særligt om perioder, hvor medlemmet modtager  

 sygedagpenge 12.3.1. Perioder med sygedagpenge, bortset fra  

 perioder med sygedagpenge i henhold til afsnit IV i lov om dagpenge ved  

 sygdom eller fødsel, forbruger kun af ydelsesperioden under ledighed,  

 herunder aktivering.
Det får således kun betydning for medlemmer,  

 der er indplaceret i en dagpenge- eller aktivperiode.
 Et medlem er ledigt, hvis pågældende  

 umiddelbart forud for sygdommen har modtaget ydelser, der forbruger af  

 ydelsesperioderne efter § 9, stk. 1 og 2.
 Perioder med sygedagpenge forbruger derfor af  

 ydelsesperioden i følgende tilfælde:
 1)	Hvis medlemmet for dagen før sygeperioden (dog fredagen  

 før, hvis sygeperioden begynder en mandag) af a-kassen får  

 udbetalt en ydelse, der forbruger af ydelsesperioden.
 2)	Hvis medlemmet for dagen før sygeperioden (dog fredagen  

 før, hvis sygeperioden begynder en mandag) har afviklet effektiv  

 karantæne.
 3)	Hvis medlemmet er i aktivering efter lov om en aktiv  

 arbejdsmarkedspolitik, når sygeperioden begynder (jf. dog  

 bekendtgørelsens § 9, stk. 1, nr. 5).
 4)	Hvis medlemmet arbejder på fast nedsat tid og modtager  

 supplerende dagpenge, når sygeperioden begynder.
Perioder med sygedagpenge forbruger endvidere af  

 ydelsesperioden i tilfælde, hvor et medlem, der er indplaceret, hverken  

 er i beskæftigelse dagen før sygeperioden begynder eller er  

 omfattet af nr. 1-4 ovenfor.
Dette kan fx. være tilfældet, hvis  

 medlemmet forud for sygdomsperioden har holdt fri for egen regning.
Der  

 forbruges dog kun af ydelsesperioden, hvis medlemmet i tidsrummet mellem det  

 tidspunkt, hvor medlemmet senest har været i ordinær  

 beskæftigelse, har afholdt egen optjent ferie med  

 feriegodtgørelse eller har været i en periode som nævnt i  

 bekendtgørelsens § 1, stk. 5, nr. 2-9, og det tidspunkt,  

 hvor perioden med sygedagpenge begynder, har fået udbetalt en ydelse,  

 der forbruger af ydelsesperioden, har afviklet effektiv karantæne,  

 eller har deltaget i aktivering efter lov om en aktiv  

 arbejdsmarkedspolitik.
 Hvis et medlem ophører i et tilbud efter lov om en  

 aktiv arbejdsmarkedspolitik på et tidspunkt, hvor medlemmet får  

 fuld løn under sygdom eller barselorlov, og medlemmet efter  

 ophøret får udbetalt sygedagpenge, vil perioden med sygedagpenge  

 forbruge af ydelsesperioden.
 Hvis medlemmet dagen før sygeperioden fx. har  

 været i beskæftigelse (jf. dog nr. 4 ovenfor), har afholdt egen  

 optjent ferie med feriegodtgørelse eller har haft krav på  

 dagpengegodtgørelse, forbruger sygeperioden således ikke af  

 ydelsesperioden.
 Sygdomsperioder fra og med medlemmets 60. år  

 medregnes ikke i de i § 15 nævnte perioder.
 Eksempel:
 Et medlem fylder 60 år den 29. marts 1999. Medlemmet  

 er syg fra den 1. marts 1999 til og med den 18. april 1999. Sygdomsperioden  

 til og med den 28. marts 1999 medregnes i perioderne efter § 15, mens  

 sygdomsperioden fra og med den 29. marts 1999 ikke skal medregnes.
12.3.2. Ved forbrug af ydelsesperioden i  

 dagpengeperioden medregnes dage, hvor fuldtidsforsikrede medlemmer under  

 ledighed har modtaget sygedagpenge, med 7,4 timer.
For deltidsforsikrede  

 medregnes sådanne dage med 1/5 af det antal timer, der svarer til  

 medlemmets gennemsnitlige ugentlige arbejdstid i den periode, der ligger til  

 grund for den seneste beregning af medlemmets dagpenge.
 Hvis et medlem har modtaget sygedagpenge samtidig med, at  

 medlemmet har haft beskæftigelse, medregnes ved opgørelsen kun  

 det antal timer, der er udbetalt sygedagpenge for.
 12.3.3. Ved forbrug af ydelsesperioden i  

 aktivperioden opgøres perioder med sygedagpenge i dage, der herefter  

 omregnes til uger (5 dage). Der skal rundes ned til nærmeste hele antal  

 uger, hvis en periode med sygdom ikke svarer til et helt antal uger.
 Dage med sygedagpenge medregnes ikke, hvis de ligger i en  

 uge, hvor der i øvrigt er forbrugt af ydelsesperioderne.
Hver sygdomsperiode opgøres for sig.
Sygedage ud  

 over "hele uger" medregnes ikke ved senere opgørelser af  

 sygeperioder.
 Eksempel:
18.1.99 19.1.99 11.2.99 13.2.99 27.9.99 1.10.99 ledig syg ferie ledig syg arbejde Et medlem får udbetalt dagpenge for mandag den  

 18. januar 1999. Medlemmet er syg med sygedagpenge fra den 19. januar til og  

 med den 10. februar 1999. Medlemmet afholder egen optjent ferie torsdag den  

 11. februar og fredag den 12. februar 1999. Medlemmet, der herefter er  

 uafbrudt ledig, er igen syg med sygedagpenge fra mandag den 27. september til  

 torsdag den 30. september 1999 og påbegynder ordinært arbejde den  

 1. oktober 1999.
Da medlemmet ved at få dagpenge den 18. januar 1999  

 har forbrugt en uge af ydelsesperioden, vil dagene med sygedagpenge i samme  

 uge ikke forbruge af ydelsesperioden.
Da perioden 25. januar til 10. februar  

 1999 svarer til 2 uger og 3 dage, og da sygdom forbruger af ydelsesperioden  

 med hele uger, vil sygeperioden forbruge 2 uger af ydelsesperioden.
De  

 resterende 3 dage får således ikke betydning for medlemmets  

 forbrug af ydelsesperioden.
De fire sygedage i perioden 27.-30. september  

 1999 forbruger ikke af ydelsesperioden, da sygdom kun forbruger af  

 ydelsesperioden med hele uger.
De fire sygedage skal heller ikke  

 sammenlægges med de 3 overskydende sygedage fra den tidligere  

 sygdomsperiode.
Hvis en periode med sygedagpenge overstiger 6 uger,  

 forlænges aktivperioden med den del, der overstiger 6 uger.
Sygedage i  

 perioden, som ikke forbruger af ydelsesperioden, kan ikke forlænge  

 aktivperioden.
 Eksempel:
23.8.99 24.8.99 29.10.99 1.11.99 ledig syg fri arbejde Et medlem får udbetalt dagpenge for mandag den  

 23. august 1999. Medlemmet er syg med sygedagpenge fra den 24. august til og  

 med den 28. oktober 1999. Medlemmet holder fri for egen regning fredag den  

 29. oktober og begynder i ordinær beskæftigelse mandag den 1.  

 november 1999. Da medlemmet ved at få dagpenge den 23. august har  

 forbrugt en uge af ydelsesperioden, vil dagene med sygedagpenge i samme uge  

 ikke forbruge af ydelsesperioden.
Da perioden 30. august til 28. oktober  

 svarer til 8 uger og 4 dage, og da sygdom forbruger af ydelsesperioden med  

 hele uger, vil sygdomsperioden forbruge 8 uger af ydelsesperioden.
De  

 resterende 4 dage forbruger ikke af ydelsesperioden og vil ikke senere blive  

 sammenlagt med andre sygedage.
Da der således forbruges 8 uger af  

 ydelsesperioden, vil aktivperioden (både ydelsesperioden og  

 referenceperioden) blive forlænget med 2 uger.
 12.4. Særligt om perioder, hvor medlemmet deltager i tilbud,  

 ansættes i servicejob mm.
12.4.1. Perioder, hvor medlemmet har deltaget i tilbud  

 efter lov om en aktiv arbejdsmarkedspolitik, forbruger af ydelsesperioden.  

 Dette gælder dog ikke, hvis medlemmet under tilbudet har været  

 syg eller på barselorlov og har modtaget fuld løn fra  

 arbejdsgiveren under sygdommen eller barselorloven.
Der henvises til pkt.  

 17.1.2. og 17.2.2. Endvidere forbruger deltagelse i uddannelse efter kapitel  

 11 a i lov om en aktiv arbejdsmarkedspolitik kun af ydelsesperioden,  

 når arbejdsløshedskassen har udbetalt ydelse under  

 uddannelsen.
 12.4.2. Ansættelse i henhold til de regionale  

 forsøgsinitiativer med ansættelse af langvarigt uddannede ledige  

 (LVU-ordningen), der er etableret i henhold til § 143 i  

 bekendtgørelse om en aktiv arbejdsmarkedsindsats, betragtes som et  

 tilbud i henhold til lov om en aktiv arbejdsmarkedspolitik og forbruger  

 således af ydelsesperioden.
 12.4.3. Deltagelse i »isbryderordning for etniske  

 minoriteter«, som administreres af Arbejdsformidlingen, betragtes som et  

 tilbud i henhold til lov om en aktiv arbejdsmarkedspolitik og forbruger  

 således af ydelsesperioden.
12.4.4. I følgende tilfælde forbruges  

 der ikke af ydelsesperioden - 	deltagelse i »isbryderordning for nyuddannede personer med  

 handicap«, jf. § 15 i lov om kompensation til handicappede i  

 erhverv, - 	deltagelse i Erhvervsministeriets »isbryderordninger«, jf. konto  

 26.33.01 på finanslovene for 1997 og 1998, - 	uddannelsesaftaler, der er indgået i henhold til  

 bekendtgørelse nr. 560 af 2. juli 1999 om tilskud til virksomheder,  

 der indgår uddannelsesaftale med voksne, og bekendtgørelse nr.  

 710 af 10. september 1999 om forsøg med tilskud til (amts)kommuner,  

 der indgår elevkontrakt med voksne (»voksenlærlinge«), -	ansættelse i servicejob, jf. lov om servicejob, - 	job, der etableres i henhold til § 71 eller § 75 i lov om  

 en aktiv socialpolitik, og - 	ledighedsydelse i henhold til § 74 i lov om en aktiv  

 socialpolitik.
12.5. Særligt om perioder, hvor et medlem modtager dagpenge under  

 ferie Perioder, hvor der er modtaget dagpenge under ferie,  

 fratrækkes kun, såfremt 1)	ferie med dagpenge under ferie er afholdt, efter at medlemmet er  

 blevet indplaceret, eller 2)	ferie med dagpenge under ferie er afholdt, før medlemmet er  

 indplaceret, når medlemmet efterfølgende ikke har optjent  

 beskæftigelseskravet, jf. bekendtgørelsens § 1.
Et medlem, som er i et beskæftigelsesforhold, og som  

 ikke er indplaceret, kan således få udbetalt dagpenge under  

 ferie, uden at der skal ske indplacering af medlemmet.
Hvis medlemmet  

 efterfølgende bliver ledigmeldt og anmoder om dagpenge, skal perioden  

 med dagpenge under ferie fratrækkes ydelsesperioden,  

såfremt perioden med dagpenge under ferie ligger inden for den  

 periode, hvor beskæftigelseskravet senest er optjent.
I  

 sådanne tilfælde afkortes dagpengeperioden svarende til det antal  

 timer, der er udbetalt dagpenge under ferie for, og referenceperioden  

 afkortes med en hel uge for hver uge, hvori der er udbetalt dagpenge under  

 ferie, uanset hvor mange timer med dagpenge under ferie, medlemmet  

 måtte have holdt i ugen.
Medlemmets dagpengeperiode regnes i  

 øvrigt fra den 1. dag, som medlemmet får udbetalt dagpenge  

 for.
12.6. Særligt om uger, hvor et ledigt medlem har haft  

 orlov til uddannelse efter den før 1. januar 2001 gældende lov  

 om orlov eller har fået AMU-godtgørelse 12.6.1. I relation til orlov til uddannelse efter den  

 lov om orlov, der var gældende før 1. januar 2001, anses et  

 medlem for ledigt, hvis medlemmet har fået bevilget orloven efter  

 reglerne for ledige.
12.6.2. I relation til godtgørelse eller  

 elevstøtte i forbindelse med deltagelse i arbejdsmarkedsuddannelser  

 efter den lov om arbejdsmarkedsuddannelser, der var gældende før  

 1. januar 2001, anses et medlem for ledigt, hvis medlemmet ikke var i et  

 ansættelsesforhold, da medlemmet startede på uddannelsen.
Dette  

 gælder dog ikke, hvis medlemmet startede på uddannelsen i  

 umiddelbar forlængelse af et ansættelsesforhold, og aftale om  

 deltagelse i uddannelsen var indgået, før at medlemmet blev  

 afskediget.
Et deltidsbeskæftiget medlem anses ikke for ledig i  

 forbindelse med deltagelse i arbejdsmarkedsuddannelser.
 Eksempel:
 Medlemmet bliver afskediget den 30. marts 1999 til  

 fratrædelse den 30. april 1999. Den 19. april 1999 bliver medlemmet  

 optaget på et AMU-kursus med start den 3. maj 1999. Medlemmet anses for  

 at være ledig den 3. maj, hvor uddannelsen påbegyndes.
 12.6.3. Hvis perioden med orlov henholdsvis  

 arbejdsmarkedsuddannelse er påbegyndt forud for den 1. januar 1996,  

 forbruger perioden dog kun af ydelsesperioden fra og med 1. januar 1996.  

 Perioder med godtgørelse i forbindelse med arbejdsmarkedsuddannelser  

 forbruger ikke af ydelsesperioden forud for det tidspunkt, hvor medlemmet har  

 ret til dagpenge, jf. lovens § 53, stk. 1, og § 54.
 Der henvises i øvrigt til § 19 i  

 bekendtgørelsen.
12.7. Særligt om bekendtgørelsens § 9, stk. 1,  

 nr. 13 Et medlem, der udtræder af  

 efterlønsordningen, kan fortsætte i sin tidligere indplacering,  

 jf. § 7, stk. 3, men perioden med efterløn bruger af  

 ydelsesperioden.
Den særlige regel i § 5, stk. 3, i lov nr.  

 276 af 12. maj 1999 gælder for medlemmer, der overgår fra  

 delefterløn til efterløn pr. 1. juli 1999. Reglen  

 indebærer, at en periode med efterløn fra den 1. juli 1999, til  

 et medlem fylder 63 år, under visse betingelser ikke bruger af  

 ydelsesperioden.
Der henvises til reglerne i bekendtgørelse om  

 overgang til, udtræden af og genindtræden i  

 efterlønsordningen samt optjening af præmie.
12.8. Særligt om bekendtgørelsens § 9, stk. 1,  

 nr. 17 Med bekendtgørelsens § 9, stk. 1, nr. 17,  

 er der åbnet mulighed for, at andre ydelser, der træder i stedet  

 for dagpenge, forbruger af ydelsesperioden.
Bestemmelsen vil kun kunne  

 omfatte ydelser, som et dagpengeberettiget medlem får i stedet for  

 dagpenge.
Ydelser efter for eksempel lov om aktiv socialpolitik og lov om  

 social service er således ikke omfattet af bestemmelsen.
 Delefterløn efter lovens før 1. juli 1999  

 gældende kapitel 11 d betragtes ikke som en ydelse, der træder i  

 stedet for dagpenge, og en periode med delefterløn efter de  

 dagældende regler forbruger derfor ikke af ydelsesperioden.
 Deltagelse i Erhvervsministeriets isbryderordninger (jf.  

 ovenfor under pkt. 5.2.) forbruger ligeledes ikke af ydelsesperioden.
Til § 11, § 18 og § 21 13. Forlængelse af referenceperioderne 13.1. Referenceperioderne forlænges med perioder  

 med sygedagpenge i henhold til afsnit IV i lov om dagpenge ved sygdom eller  

 fødsel.
Afsnit IV i lov om dagpenge ved sygdom eller fødsel  

 omhandler dagpenge ved graviditet, barsel, adoption og pasning af alvorligt  

 sygt barn.
For så vidt angår perioder med sygedagpenge i  

 øvrigt, fremgår det af § 11, stk. 4, at  

 sygdomsperioder, der overstiger 6 uger, forlænger referenceperioden i  

 aktivperioden med den del, der overstiger 6 uger.
Dette gælder uanset,  

 om der er tale om sygdom i dagpengeperioden eller i aktivperioden.  

 Ydelsesperioden i aktivperioden forlænges i samme omfang som  

 referenceperioden i aktivperioden.
Der henvises i øvrigt til § 6,  

 stk. 4.
 Sygdom, som er påbegyndt før den 1. januar  

 1999, forlænger referenceperioderne i henhold til den før 1.  

 januar 1999 gældende § 10, stk. 1, nr. 1, uanset at medlemmet  

 først raskmeldes efter den 31. december 1998.
 Referenceperioderne kan desuden forlænges med  

 orlovsperioden for medlemmer, der er omfattet af overgangsbestemmelsen i  

 bekendtgørelsens § 19, stk. 2, jf. stk. 3.
Barsel mv. afholdt i et andet EØS-land  

 forlænger referenceperioderne.
Der kan højst ske  

 forlængelse i samme omfang som efter de danske regler, jf.  

 bekendtgørelsens § 1, stk. 6, og ovenfor pkt. 1.6.
 Bestemmelserne vedrørende støtte til pasning  

 af handicappet barn eller nærtstående, der ønsker at  

 dø i eget hjem, omfatter udbetalt erstatning for tabt  

 arbejdsfortjeneste efter § 29 og § 104 i lov om social service.  

 Eventuel støtte til hjælpemidler mv. er ikke omfattet af  

 bestemmelsen.
 Hvis der i en periode betales delvis erstatning for tabt  

 arbejdsfortjeneste med for eksempel 20 timer om ugen, omregnes disse 20 timer  

 til hele uger efter formlen:
antal uger x 20 : 37 og de herved fremkomne uger nedrundes til nærmeste hele antal uger,  

 hvormed referenceperioden forlænges.
 Hvis et medlem har modtaget voksenuddannelsesstøtte  

 til heltidsuddannelse efter reglerne for beskæftigede  

 lønmodtagere eller selvstændige erhvervsdrivende og  

 medarbejdende ægtefæller i henhold til lov om statens  

 voksenuddannelsesstøtte samtidig med, at medlemmet har haft  

 beskæftigelse, omregnes de timer, der er bevilget  

 voksenuddannelsesstøtte for, til uger (antal timer : 37  

 (fuldtidsforsikrede) eller 30 (deltidsforsikrede) = antal uger).
 Der kan alene ske forlængelse med hele uger, hvorfor  

 der skal rundes ned til nærmeste hele uge, hvis den samlede  

 opgørelse over perioder, der medfører forlængelse, ikke  

 svarer til et helt antal uger.
 Ved opgørelsen skal der medregnes timer, hvor  

 medlemmet har modtaget ydelser som nævnt i § 11, stk. 1, nr.  

 2-4, for en del af en dag, og timer, hvor medlemmet har været ansat i  

 servicejob på mindre end fuld tid, jf. nedenfor pkt. 13.2.
 Opgørelse af beskæftigelseskravet går  

 forud for afgørelsen af, om der skal ske forlængelse af  

 referenceperioden.
Eksempel ledig arbejde ledig barsel ledig arbejde ledig 1 md.
 12 mdr.
 1 md.
 5 mdr.
 2 mdr.
 2 mdr.
 I henhold til den oprindelige indplacering er der et  

 opgørelsestidspunkt 20 måneder efter indplaceringen (= 4  

 måneder før udløbet af den "oprindelige"  

 referenceperiode), dvs. 1 måned efter barselperioden.
Da medlemmet på dette tidspunkt har optjent  

 beskæftigelseskravet, indplaceres medlemmet i en ny dagpengeperiode med  

 start lige efter de 12 måneders arbejde.
Arbejdsløshedskassen  

 kan samtidig forlænge den »nye« referenceperiode med  

 barselperioden.
13.2. Særligt om perioder med ansættelse i servicejob For et medlem, der i aktivperioden har været i  

 servicejob, der er afsluttet forud for den 1. januar 2001, forlænges  

 referenceperioden i aktivperioden med den periode, hvor medlemmet har  

 været ansat i et servicejob.
For et medlem, der er i servicejob den 1. januar 2001,  

 forlænges referenceperioden i aktivperioden med perioder, hvor  

 medlemmet har været ansat i et servicejob.
Referenceperioden kan for  

 disse medlemmer også forlænges med perioder, hvor medlemmet har  

 været ansat i et servicejob efter den 1. januar 2001. Der kan dog kun  

 ske forlængelse af referenceperioden, indtil medlemmet har genoptjent  

 beskæftigelseskravet efter lovens § 53, stk. 5.
 Hvis et medlem i en periode har været ansat på  

 mindre end fuld tid og samtidigt har modtaget ydelse fra a-kassen, omregnes  

 de timer, hvor medlemmet har været ansat i servicejob, til hele uger,  

 hvormed referenceperioden forlænges.
 Perioder med ansættelse i servicejob, der starter  

 efter den 1. januar 2001, kan ikke forlænge referenceperioden i  

 aktivperioden.
Til § 12 14. Ret til ny dagpengeperiode Afgørelsen af, om et medlem har ret til en ny  

 dagpengeperiode, skal træffes på det tidspunkt, hvor  

 arbejdsløshedskassen i henhold til bekendtgørelsens § 12,  

 stk. 2-5, skal opgøre medlemmets hidtidige  

 beskæftigelse.
14.1. Opgørelsestidspunkter i dagpengeperioden Medlemmets hidtidige beskæftigelse skal i  

 dagpengeperioden opgøres i følgende tilfælde:
 1)	Når der er 510 timer (deltidsforsikrede) eller 630 timer  

 (fuldtidsforsikrede) henholdsvis 17 uger tilbage af ydelsesperioden eller 4  

 måneder (17 uger) tilbage af referenceperioden for medlemmer, der  

 modtager dagpenge efter § 6, stk. 1 og 2.
 2)	Når der er 390 timer (deltidsforsikrede) eller 481 timer  

 (fuldtidsforsikrede)  henholdsvis 13 uger tilbage af ydelsesperioden eller 3  

 måneder (13 uger) tilbage af referenceperioden for medlemmer, der  

 modtager dagpenge efter § 13, stk. 1.
 3)	Når medlemmet har gennemført en uddannelse som  

 nævnt i lovens § 41, stk. 1, nr. 3, litra b, og medlemmet  

 gør brug af sine dimittendrettigheder.
 4)	Når medlemmet fylder 60 år, hvis medlemmet er omfattet  

 af bekendtgørelsens § 20, stk. 2 eller 3.
 Opgørelsen af beskæftigelsen skal for  

 60-årige ske løbende, uanset om de er i dagpengeperioden eller  

 aktivperioden, jf. § 15.
Der skal ikke ske en ny indplacering i forbindelse med, at  

 medlemmet overgår fra deltids- til fuldtidsforsikring, eller i  

 forbindelse med, at der ved udbetaling af supplerende dagpenge skal ske en  

 opgørelse efter lovens § 60, stk. 1, idet der i disse  

 tilfælde ikke sker en egentlig opgørelse af  

 beskæftigelseskravet, jf. lovens § 53, stk. 2. Et medlem, der  

 overgår fra deltids- til fuldtidsforsikring eller omvendt,  

 fortsætter i den hidtidige indplacering og forbruger af den resterende  

 ydelsesperiode efter de regler, der gælder for medlemmets aktuelle  

 forsikringsstatus.
Der skal først ske ny indplacering, når  

 medlemmet efterfølgende opfylder beskæftigelseskravet som  

 henholdsvis fuldtids- eller deltidsforsikret.
 14.2. Starttidspunkt for ny dagpengeperiode mm.
 14.2.1. Der skal tælles bagud fra  

 opgørelsestidspunktet, jf. pkt. 14.1., indtil der første gang  

 foreligger 52 henholdsvis 34 ugers beskæftigelse eller 52 ugers  

 selvstændig erhvervsvirksomhed i væsentligt omfang inden for en  

 3-års-periode.
 Ret til en ny dagpengeperiode løber fra og med 1.  

 ledige dag med forbrug af ydelsesperioden efter den beskæftigelse  

 henholdsvis selvstændige erhvervsvirksomhed, der er medgået til  

 opfyldelse af beskæftigelseskravet, jf. eksemplet nedenfor.
Det er en betingelse for ret til en ny dagpengeperiode, at  

 beskæftigelseskravet er opfyldt inden for de seneste 3 år.
De 3  

 år regnes fra det tidspunkt, hvor en ny dagpengeperiode i givet fald  

 skal løbe fra.
 3-års-perioden kan forlænges i  

 overensstemmelse med bekendtgørelsens § 1, stk. 5 og 6.
Eksempel 1. indplacering 1.9.99 1.2.00 1.7.00 1.8.00 1.3.01 1.6.01 ledig beskæftigelse ledig beskæftigelse ledig 5 mdr.
 5 mdr.
 1 md.
 7 mdr.
 3 mdr.
 Medlemmet bliver første gang ledigmeldt 1.  

 september 1999. Medlemmet skal have opgjort beskæftigelseskravet den 1.  

 maj 2001, som er 4 måneder før ydelsesperiodens udløb  

 (dvs. efter 8 måneders ledighed).
 Ved at gå tilbage i dagpengeperioden kan det  

 konstateres, at beskæftigelseskravet er opfyldt i perioden 1. februar  

 2000 til 28. februar 2001.
 Da en ny dagpengeperiode i givet fald skal løbe fra  

 1. marts 2001, som er 1. ledighedsdag efter sidste dag i  

 beskæftigelsesperioden, og da medlemmet opfylder  

 beskæftigelseskravet inden for de seneste 3 år, regnet fra den 1.  

 marts 2001, indplaceres medlemmet i en ny dagpengeperiode pr. 1. marts  

 2001.
14.2.2. Hvis et medlem med  

 opgørelsestidspunkt efter den 31. december 1996 ikke opfylder  

 beskæftigelseskravet på 52 henholdsvis 34 ugers  

 beskæftigelse inden for 3 år, skal medlemmet på  

 opgørelsestidspunktet stilles, som om der forud for den 1. januar 1997  

 havde været en opgørelse af beskæftigelseskravet.
Dette  

 betyder, at for et medlem, der har genoptjent beskæftigelseskravet  

 forud for den 1. januar 1997 efter de dagældende regler, regnes den ny  

 dagpengeperiode fra 1. ledige dag efter det tidspunkt, hvor medlemmet ved  

 ledighed senest har genoptjent beskæftigelseskravet forud for den 1.  

 januar 1997.
Eksempel 1. indplacering 1.5.96 1.6.96 1.12.96 1.1.97 1.1.98 1.1.99 1.3.99 1.6.99 ledig beskæftigelse ledig sygdom ledig beskæftigelse ledig 1 md.
 6 mdr.
 1 md.
 12 mdr.
 12 mdr.
 3 mdr.
 3 mdr.
 Medlemmet indplaceres første gang den 1. maj  

 1996 med en dagpengeperiode på 104 uger (ydelsesperiode) inden for 36  

 måneder (referenceperiode).
 Medlemmets sygdom fra den 1. januar 1997 til den 1. januar  

 1998 forbruger ikke af dagpengeperioden og forlænger referenceperioden  

 i henhold til de dagældende regler og § 18, stk. 2.
 Den 1. januar 1999 afkortes medlemmets dagpengeperiode til  

 91 uger (ydelsesperioden) inden for 33 måneder (referenceperioden).
 Medlemmet har efter de dagældende regler et  

 opgørelsestidspunkt pr. 1. juni 1999 (dvs. 4 måneder før  

 ydelsesperioden på 91 uger udløber).
 Da medlemmet på opgørelsestidspunktet ikke  

 har haft 52 ugers beskæftigelse, men ved ledighedens indtræden  

 den 1. december 1996 har optjent beskæftigelseskravet efter de  

 dagældende regler, vil en ny dagpengeperiode løbe fra den 1.  

 december 1996. Beskæftigelsen fra den 1. januar 1999 til den 1. marts  

 1999 vil kunne indgå i en senere opgørelse, hvor medlemmet skal  

 have haft 52 ugers beskæftigelse inden for 3 år for at opfylde  

 beskæftigelseskravet.
14.3. Genoptjening af beskæftigelseskravet i aktivperioden For et medlem, der er indplaceret i en aktivperiode, skal  

 beskæftigelsen opgøres løbende i forbindelse med  

 udbetaling af dagpenge og andre ydelser, der forbruger af  

 ydelsesperioden.
Medlemmet optjener ret til en ny dagpengeperiode  

 første gang, der forud for en dagpengeudbetaling foreligger mindst 52  

 henholdsvis 34 ugers beskæftigelse eller 52 ugers udøvelse af  

 selvstændig erhvervsvirksomhed i væsentligt omfang inden for de  

 seneste 3 år.
Indplaceringen foretages i dette tilfælde på  

 grundlag af de seneste 52 ugers beskæftigelse.
14.4. Opgørelse af beskæftigelseskravet for medlemmer  

 omfattet af lovens § 55, stk. 4 Medlemmer, der er omfattet af lovens § 55,  

 stk. 4, er omfattet af reglen om generhvervelse af retten til dagpenge i  

 lovens § 53, stk. 5, idet der er tale om medlemmer, hvis dagpenge-  

 og aktivperiode er udløbet.
Disse medlemmer kan derfor starte forfra i  

 dagpengeperioden efter 26 henholdsvis 17 ugers beskæftigelse inden for  

 de seneste 3 år.
Beskæftigelseskravet skal opgøres  

 løbende, jf. bekendtgørelsens § 12, stk. 4.
14.5. Generhvervelse af dagpengeretten for medlemmer, der har mistet  

 dagpengeretten i medfør af bekendtgørelse om selvforskyldt  

 ledighed Et medlem, som i henhold til bekendtgørelse om  

 selvforskyldt ledighed har fået pålagt et  

 beskæftigelseskrav svarende til lovens § 53, stk. 2, som  

 betingelse for dagpenge, og som optjener beskæftigelseskravet,  

 generhverver samtidig ret til indplacering i en ny dagpengeperiode, jf.  

 bekendtgørelsens § 9, stk. 6.
 Beskæftigelse, der ligger forud for et afslag  

 på tilbud mm., kan medregnes til opfyldelse af  

 beskæftigelseskravet, hvis beskæftigelsen ligger efter medlemmets  

 seneste indplacering i dagpengeperioden, og beskæftigelsen ikke  

 tidligere har været medregnet til at opnå ret til dagpenge igen  

 efter afslag på tilbud mm.
14.6. Generhvervelse af dagpengeretten for medlemmer, hvis dagpengeret  

 er udløbet Et medlem, der ved udløb af aktivperioden er ledig  

 og har haft beskæftigelse i mindst 26 henholdsvis 17 uger, men mindre  

 end 52 henholdsvis 34 uger, inden for de seneste 3 år, opfylder  

 betingelserne for generhvervelse af dagpengeretten, jf. lovens § 53,  

 stk. 5. Ny dagpengeperiode starter første ledige dag med forbrug  

 af ydelsesperioden efter aktivperiodens udløb.
For medlemmer, der  

 først efter udløbet af aktivperioden opfylder  

 generhvervelseskravet, løber den nye dagpengeperiode fra første  

 ledige dag med dagpenge eller andet, der forbruger af ydelsesperioden, efter  

 sidste dag i beskæftigelsesperioden.
Til brug for opfyldelse af  

 generhvervelseskravet kan der bruges beskæftigelse, der ligger forud  

 for udløbet af aktivperioden.
 Tilsvarende gælder for medlemmer, som er fyldt 60  

 år, og som har opbrugt dagpengeretten, jf. lovens § 55,  

 stk. 5.
14.7. Ophør med overgangsydelse for at modtage dagpenge Et medlem, der efter overgang til overgangsydelse  

 ønsker at ophøre med at modtage denne ydelse, kan kun få  

 dagpenge, hvis medlemmet opfylder beskæftigelseskravet i lovens  

 § 53, stk. 2. Beskæftigelse forud for overgangen til  

 overgangsydelse kan ikke medregnes til optjening af ny dagpengeret.  

 Beskæftigelse, der ikke har medført fradrag i overgangsydelsen,  

 kan heller ikke medregnes til optjening af ny dagpengeret.
14.8. Generelle forhold vedrørende opgørelse af  

 beskæftigelseskravet og ret til ny dagpengeperiode 14.8.1. Opgørelsen af, om et medlem har ret til  

 en ny dagpengeperiode, skal kun ske i forbindelse med, at medlemmet får  

 udbetalt dagpenge eller andre ydelser, der forbruger af ydelsesperioden, jf.  

 bekendtgørelsens § 9, stk. 1 og 2, og ovenfor pkt. 12. Dette  

 gælder for eksempel også, hvis et medlem ved udløbet af  

 referenceperioden i dagpengeperioden er i beskæftigelse - i så  

 fald skal opgørelsen af beskæftigelseskravet ske første  

 gang, medlemmet efterfølgende får udbetalt dagpenge eller i  

 øvrigt forbruger af en ydelsesperiode.
 14.8.2. Et medlem, der efter indplacering i en  

 dagpengeperiode overgår fra fuldtids- til deltidsforsikring, skal ved  

 efterfølgende opgørelse af beskæftigelseskravet alene  

 opfylde beskæftigelseskravet for deltidsforsikrede, jf. lovens  

 § 53, stk. 2, litra b, for at få ret til en ny  

 dagpengeperiode.
 14.8.3 I tilfælde, hvor et medlem har optjent  

 ret til en ny dagpengeperiode, og hvor medlemmet indplaceres med virkning  

 forud for den 20. september 1999, skal forbruget af ydelsesperioden i den nye  

 dagpengeperiode opgøres i uger frem til og med den 19. september 1999  

 efter samme regler, som gælder for forbruget af ydelsesperioden i  

 aktivperioden, jf. § 10, stk. 5.
Til § 13 og § 17 15. Medlemmer under 25 år § 13 finder anvendelse på alle unge under 25  

 år.
I bestemmelsen præciseres det, at der gælder en  

 særlig dagpenge- og aktivperiode for medlemmer under 25 år.
Det afgørende for, om et medlem er omfattet af den  

 kortere dagpengeperiode, er, om medlemmet er fyldt 25 år på  

 tidspunktet for 26 ugers henholdsvis 962 timers ledighed inden for  

 referenceperioden på 18 måneder.
Hvis medlemmet overgår til  

 aktivperioden, inden medlemmet fylder 25 år, forbliver medlemmet  

 omfattet af den særlige aktivperiode for unge, selv om medlemmet fylder  

 25 år, mens medlemmet er i aktivperioden.
Eksempel 1. indplacering 25 år 1.3.98 31.3.98 31.3.99 31.8.99 15.9.99 ledig uddannelse arbejde ledig ledig 1 md.
 12 mdr.
 5 mdr.
 ½ md.
Et medlem fylder 25 år den 15. september 1999.  

 Den 31. august 1999 er medlemmets referenceperiode på 18 måneder  

 udløbet, uden at medlemmet har optjent et nyt  

 beskæftigelseskrav.
Medlemmet er omfattet af den kortere  

 dagpengeperiode og skal overgå til aktivperioden den 1. september  

 1999.
 Medlemmer under 25 år er i øvrigt omfattet af  

 de almindelige regler, herunder reglerne om optjening af ny dagpengeperiode,  

 tidspunkt for opgørelse af beskæftigelseskravet  

 (bekendtgørelsens § 12) og forbrug af ydelsesperioderne  

 (bekendtgørelsens §§ 9 og 10).
15.1. Overgangsordning For medlemmer under 25 år, som har gennemført  

 en uddannelse, jf. lovens § 41, stk. 1, nr. 3, litra b, og som er  

 indplaceret før den 1. januar 1999, regnes de 26 ugers henholdsvis 962  

 timers ledighed inden for 18 måneder i dagpengeperioden fra den 12.  

 oktober 1998.
 Eksempel:
 Et medlem, der har været uafbrudt ledig siden den  

 12. oktober 1998 vil overgå til aktivperioden den 12. april 1999.
For medlemmer under 25 år, der ved overgang til  

 aktivperioden har modtaget dagpenge eller aktivering i mere end 26 uger  

 henholdsvis 962 timer, fratrækkes ledigheden ud over de 26 uger  

 henholdsvis 962 timer i medlemmets aktivperiode.
Dette gælder, uanset  

 om medlemmet har en uddannelse eller ej.
Til § 15 og § 20 16. Medlemmer over 60 år 16.1. Medlemmer, som er indplaceret den 24. november 1994 eller senere, og  

 som ikke er omfattet af overgangsbekendtgørelsen 16.1.1. Medlemmer, som er fyldt 60 år, har en  

 dagpengeperiode på 962 timer og en aktivperiode på 104 uger, jf.  

 § 15.
I perioderne efter § 15 medregnes perioder med  

 dagpenge mm. og tilbud, som ligger forud for det fyldte 60. år, men  

 efter det tidspunkt, hvor medlemmet senest er blevet indplaceret i eller har  

 optjent ret til en ny dagpengeperiode.
I perioderne medregnes også  

 perioder med dagpenge efter § 18 i den før 1. januar 1999  

 gældende bekendtgørelse nr. 532 af 8. juli 1998 om  

 beskæftigelseskrav, dagpengeperiode og aktivperiode.
 Hvis et medlem således forud for det fyldte 60.  

 år har modtaget ydelser eller tilbud, jf. lovens § 55,  

 stk. 6, i mere end 130 uger (962 henholdsvis 780 timer + 104 uger),  

 bortfalder dagpengeretten ved det fyldte 60. år, medmindre medlemmet  

 har optjent beskæftigelseskravet, jf. lovens § 53, stk. 5,  

 på ny.
Hvis et fuldtidsforsikret medlem forud for det fyldte 60.  

 år har brugt mere end 962 timer men mindre 1924 timer  

 (fuldtidsforsikrede) af ydelsesperioden i dagpengeperioden, omregnes timerne  

 ud over 962 timer til uger (timer : 37). Hvis et deltidsforsikret medlem  

 forud for det fyldte 60. år har brugt mere end 780 timer men mindre end  

 1560 timer af ydelsesperioden i dagpengeperioden, omregnes timerne ud over  

 780 timer til uger (timer : 30). Hvis omregningen ikke giver et helt antal  

 uger, sker der oprunding til nærmeste hele antal uger.
Medlemmet  

 indplaceres ved det fyldte 60. år herefter i aktivperioden med et  

 forbrug svarende til det antal uger, der er fremkommet ved omregningen.
 16.1.2. Perioderne efter § 15, er at betragte  

 som ydelsesperioder, og der forbruges derfor af perioderne efter  

 bestemmelserne i § 9, stk. 1 og 2. I relation til § 15  

 gælder der ingen referenceperiode.
 Perioder med sygedagpenge fra og med medlemmets 60.  

 år medregnes ikke i perioderne efter § 15, jf. § 9,  

 stk. 3.
 Sygdomsperioder før det fyldte 60. år er  

 omfattet af de almindelige regler, jf. § 6, stk. 4, og § 9,  

 stk. 1, nr. 3. Disse perioder vil således forbruge af  

 ydelsesperioderne samt forlænge aktivperioden for den del af  

 sygdomsperioden, der overstiger 6 uger.
Eksempel 1. indplacering 60 år 5.7.99 1.8.99 26.9.99 3.10.99 10.1.00 ledig syg syg ledig 4 uger 8 uger 1 uge Medlemmet er indplaceret i en dagpengeperiode med en  

 ydelsesperiode på 3367 timer inden for 33 måneder pr. 5. juli  

 1999. Medlemmet fylder 60 år den 26. september 1999. Medlemmet er syg i  

 perioden fra den 1. august 1999 til den 3. oktober 1999. Sygdomsperioden fra  

 den 1. august 1999 til den 26. september 1999 (i alt 8 uger) forbruger af  

 ydelsesperioden, således at medlemmet pr. 26. september 1999 har  

 forbrugt 444 timer af dagpengeperioden og har 2923 timer tilbage i  

 dagpengeperioden.
Sygdomsperioden fra medlemmets 60. år forbruger ikke  

 af ydelsesperioden.
Da medlemmet fylder 60 år den 26. september 1999,  

 skal medlemmets dagpengeperiode pr. 27. september 1999 afkortes til 962  

 timer.
Medlemmet har herefter 518 timer til rest i dagpengeperioden.
Ved  

 uafbrudt ledighed fra den 3. oktober 1999 vil medlemmets dagpengeperiode  

 udløbe den 9. januar 2000, og medlemmet vil pr. 10. januar 2000  

 overgå til aktivperioden.
Medlemmet har herefter en aktivperiode (med  

 ret og pligt til aktivering, da medlemmet både er fyldt 60 år og  

 er indplaceret i en dagpengeperiode efter den 30. juni 1999) på 104  

 uger.
Aktivperioden forlænges med den del af sygdomsperioden forud for  

 det 60. år, der overstiger 6 uger, dvs. 2 uger.
Medlemmet kan  

 således få ydelser i endnu 106 uger fra den 10. januar 2000. Ved  

 uafbrudt ledighed fra den 10. januar 2000 vil medlemmet have brugt sin  

 aktivperiode den 20. januar 2002.
 16.1.3. § 15 omfatter såvel medlemmer,  

 der indplaceres for 1. gang, som medlemmer, hvor arbejdsløshedskassen  

 ved et opgørelsestidspunkt konstaterer, at medlemmet på ny har  

 opfyldt beskæftigelseskravet i lovens § 53, stk. 2 eller  

 5.
 § 15 gælder uanset om medlemmet er fyldt 60  

 år før eller efter den 1. juli 1999.
 Et medlem, der efter det fyldte 60. år opfylder  

 beskæftigelseskravet i lovens § 53, stk. 2 eller 5, erhverver  

 ret til en ny dagpenge- og aktivperiode efter § 15.
16.2. Medlemmer, som er indplaceret senest den 23. november 1994, og  

 som ikke er omfattet af overgangsbekendtgørelsen Medlemmer, som er indplaceret med virkning fra den 23.  

 november 1994 eller tidligere, og som ikke er omfattet af  

 overgangsbekendtgørelsen, kan efter det fyldte 60. år  

 højst få dagpenge i dagpengeperioden i 30 måneder.
De kan  

 endvidere efter det fyldte 60. år ikke overgå til  

 aktivperioden.
 Hvis medlemmet er overgået til aktivperioden inden  

 det fyldte 60. år, bevarer medlemmet retten til dagpenge henholdsvis  

 aktivering i hele aktivperioden.
16.3. Medlemmer, som er indplaceret efter  

 overgangsbekendtgørelsen Medlemmer, som senest er indplaceret efter  

 overgangsbekendtgørelsen, er ikke omfattet af en  

 30-måneders-begrænsning.
De kan efter det fyldte 60. år  

 ikke overgå til aktivperioden.
 Hvis medlemmet indtil den 31. december 1998 har modtaget  

 dagpenge efter § 18 i den før 1. januar 1999 gældende  

 bekendtgørelse om beskæftigelseskrav, dagpengeperiode og  

 aktivperiode, anses medlemmet for at forbruge af aktivperioden fra den 1.  

 januar 1999.
17. Generelt om perioder med sygdom og barsel 17.1. Om perioder med sygdom mm.
 17.1.1. Hvis et medlem i et ordinært  

 beskæftigelsesforhold i en periode får udbetalt løn under  

 sygdom, kan perioden medregnes til opfyldelse af beskæftigelseskravet,  

 jf. pkt. 3.1.
 Hvis medlemmet i et ordinært  

 beskæftigelsesforhold i en periode får udbetalt sygedagpenge  

 efter lov om dagpenge ved sygdom eller fødsel - bortset fra  

 sygedagpenge efter lovens afsnit IV - eller i øvrigt er syg eller  

 uarbejdsdygtig uden at modtage løn, kan perioden ikke medregnes til  

 opfyldelse af beskæftigelseskravet, men perioden kan forlænge den  

 periode, inden for hvilken beskæftigelseskravet skal være  

 opfyldt, jf. § 1, stk. 5.
17.1.2. Hvis et medlem under deltagelse i tilbud  

 efter lov om en aktiv arbejdsmarkedspolitik i en periode får udbetalt  

 fuld løn under sygdom, kan perioden ikke medregnes til opfyldelse af  

 beskæftigelseskravet.
Perioden vil ikke forbruge af ydelsesperioden,  

 jf. § 9, stk. 1, nr. 5, og den vil kunne forlænge  

 referenceperioden, jf. § 11, stk. 2, nr. 5.
 Hvis medlemmet under deltagelse i tilbud efter lov om en  

 aktiv arbejdsmarkedspolitik i en periode får udbetalt sygedagpenge  

 efter lov om dagpenge ved sygdom eller fødsel - bortset fra  

 sygedagpenge efter lovens afsnit IV - vil perioden forbruge af  

 ydelsesperioden, jf. § 9, stk. 1, nr. 3. Der henvises i  

 øvrigt til pkt. 12.3. Hvis perioden er over 6 uger, vil ydelses- og  

 referenceperioden i aktivperioden blive forlænget med den periode, der  

 ligger ud over 6 uger, jf. § 6, stk. 4, og pkt. 9.7.
 17.1.3. Hvis et medlem i øvrigt under  

 ledighed i en periode får udbetalt sygedagpenge efter lov om dagpenge  

 ved sygdom eller fødsel - bortset fra sygedagpenge efter lovens afsnit  

 IV - vil perioden forbruge af ydelsesperioden, jf. § 9, stk. 1, nr.  

 3. Der henvises i øvrigt til pkt. 12.3. Hvis perioden er over 6 uger,  

 vil ydelses- og referenceperioden i aktivperioden blive forlænget med  

 den periode, der ligger ud over 6 uger, jf. § 6, stk. 4, og pkt.  

 9.7.
 17.1.4. Det er kun perioder med sygedagpenge, som  

 er startet den 1. januar 1999 eller senere, der forbruger af ydelsesperioden,  

 jf. § 18.
 Perioder med sygedagpenge, der ligger fra og med et  

 medlems fyldte 60. år, forbruger ikke af ydelsesperioderne, jf.  

 § 9, stk. 3, og pkt. 16.1.2.
 17.2. Om perioder med barsel mm.
 17.2.1. Hvis et medlem i et ordinært  

 beskæftigelsesforhold i en periode får udbetalt løn under  

 barsel, kan perioden medregnes til opfyldelse af beskæftigelseskravet,  

 jf. pkt. 3.1.
 Hvis medlemmet i et ordinært  

 beskæftigelsesforhold i en periode får udbetalt sygedagpenge  

 under barsel mm. efter afsnit IV i lov om dagpenge ved sygdom eller  

 fødsel eller i øvrigt har fravær på grund af barsel  

 eller adoption efter lov om ligebehandling af mænd og kvinder med  

 hensyn til beskæftigelse og barselorlov m.v., kan perioden ikke  

 medregnes til opfyldelse af beskæftigelseskravet, men perioden kan  

 forlænge den periode, inden for hvilken beskæftigelseskravet skal  

 være opfyldt, jf. § 1, stk. 5.
17.2.2. Hvis et medlem under deltagelse i tilbud  

 efter lov om en aktiv arbejdsmarkedspolitik i en periode får udbetalt  

 fuld løn under barsel, kan perioden ikke medregnes til opfyldelse af  

 beskæftigelseskravet.
Perioden vil ikke forbruge af ydelsesperioden,  

 jf. § 9, stk. 1, nr. 5, og den vil kunne forlænge  

 referenceperioden, jf. § 11, stk. 2, nr. 5.
 Hvis medlemmet under deltagelse i tilbud efter lov om en  

 aktiv arbejdsmarkedspolitik i en periode får udbetalt sygedagpenge  

 efter afsnit IV i lov om dagpenge ved sygdom eller fødsel, vil  

 perioden heller ikke forbruge af ydelsesperioden, jf. § 9, stk. 1,  

 nr. 3. Perioden kan endvidere forlænge referenceperioden, jf.  

 § 11, stk. 1, nr. 1.
 17.2.3. Hvis et medlem i øvrigt under  

 ledighed i en periode får udbetalt sygedagpenge efter afsnit IV i lov  

 om dagpenge ved sygdom eller fødsel, vil perioden ikke forbruge af  

 ydelsesperioden, jf. § 9, stk. 1, nr. 3, og den kan forlænge  

 referenceperioden, jf. § 11, stk. 1, nr. 1.
18. Ophævelse af tidligere vejledning Denne vejledning erstatter vejledning nr. 92 af 21. juni  

 1999 om beskæftigelseskrav, dagpengeperiode og aktivperiode.
