Handelsværdier pr. 19/5 1993 Reference:  ABL § 4, jf. § 19, stk. 3, i lov nr. 421 af 25/6 1993 om  

 ændring af aktieavancebeskat ningsloven og forskellige andre skattelove, LV 1994 S.G.2.4.4.2.5 Spørgsmål:
Kan handelsværdien på anparterne i X ApS pr. 19/5 1993  

 ansættes til kurs 769? Svar:
Nej.
Kursen kan ansættes til 208.
 Sagsfremstilling og begrundelse:
 Ligningsrådet blev anmodet om at godkende kurs 769 som værende  

 handelskursen pr. 19. maj 1993 for 7 minoritetsaktionærer.
 Selskabet, hvis anpartskapital var 80.000 kr., var stiftet den 24.6.1977  

 under navnet Y ApS med formål bl.a. at drive handel og investering.
Den 3.6.1992 ændrede selskabet navn til X ApS og blev overtaget af  

 de nuværende anpartshavere til pari kurs.
I forbindelse hermed  

 ændrede selskabet sit formål.
Anpartshaverne var hver især  

 ejer af selskaberne 1 ApS, 2 ApS mfl.
De var derfor gået sammen om  

 fælles markedsføring mv. i X ApS.
Anpartshaverne havde ikke forud herfor haft andel i selskabet.
Selskabet  

 havde kalenderårsregnskab.
 X ApS' repræsentant opgjorde handelskursen pr. 19.5.1993 pr. 100 kr.  

 anpart således:
Egenkapital pr. 1.1.1993 166.083 kr.
Andel i resultatet 1.1.-19.5.1993 (4 2/3 x 127.195:12) 49.465 kr.
Goodwill pr. 18.5.1993 vurderet på grundlag af beregnet goodwill,  

 jf.
SD-cirkulære 1988-17/1990-7 400.000 kr.
Værdi af egenkapital pr. 19.5.1993 615.548 kr.
Kurs pr. 19.5.1993 herefter 769 Told- og skatteregionen udtalte, at revisorens beregningsregler  

 forudsætter, at der tages udgangspunkt i virksomhedens skattepligtige  

 resultater de sidste 3 år før overdragelsen.
Reglen  

 forudsætter således, at virksomheden har bestået i mindst 3  

 år, jf.
LV 1993 E.I.4.7.1. Den 19. maj 1993 havde virksomheden  

 imidlertid ikke eksisteret i 3 år (påbegyndt i 1992), og  

 beregningsreglen var allerede af denne grund ikke anvendelig.
Ifølge § 4 i selskabets vedtægter af 26. marts 1992 havde de  

 øvrige anpartshavere ved overgang af anparter forkøbsret i  

 forhold til deres besiddelse af anparter.
Anparterne tilbydes gennem  

 selskabets bestyrelse til den kurs, der vedtages på hvert års  

 ordinære generalforsamling efter forslag fra selskabets revisor, jf.  

 vedtægternes § 7.
 Af vedtægternes § 7 fremgik, "at hvert år inden den  

 ordinære generalforsamling beregner selskabets revisor en kurs på  

 selskabets anparter, hvorved der tages hensyn til ikke blot den  

 regnskabsmæssige egenkapital men også til skjulte reserver,  

 merværdier for aktiver mv.
 Revisors begrundede kursberegning fremsendes til anpartshaverne senest 8  

 dage forud for den ordinære generalforsamling.
Efter regnskabets godkendelse på generalforsamlingen  

 forelægges kursudkastet til godkendelse." Ifølge revisor blev der på X ApS' generalforsamlinger den 14.  

 marts 1993 og den 17. april 1994 vedtaget fastsat som foreslået af  

 revisor henholdsvis kurs 208 og kurs 279 svarende til den indre  

 værdi.
 Den på generalforsamlingen den 14. marts 1993 vedtagne kurs fremkom  

 således:
 Formue pr. 31.12.1992:
 Aktiver:
Tilgodehavende fra salg 24.531 kr.
Likvide beholdninger 232.713 kr.
I alt 257.244 kr.
 Passiver:
Skyldig selskabsskat 61.978 kr.
Skyldige omkostninger 29.183 kr.
 91.161 kr.
Egenkapital (heraf anpartskapital 80.000 kr.) 166.083 kr.
 Egenkapital 166.083 kr.: 80.000 (anpartskapital) = 208 svarende til den  

 regnskabsmæssigt opgjorte indre værdi.
 Såfremt anpartshaverne den 19.5.1993 ønskede at sælge  

 sine anparter, havde de således ifølge selskabets  

 vedtægter pligt til at tilbyde de øvrige anpartshavere  

 anparterne til kurs 208. Det samme gælder såfremt ejerforholdet  

 ændres for en juridisk person, der er anpartshaver i selskabet.
 Ifølge foreliggende oplysninger var der følgende  

 værdier:
Formueskattekurs Skattemæssig indre værdi alm. modific.
pr. 1.1.1993 kurs 200 kurs 207 pr. 1.1.1994 kurs 1120 1015 kurs 279 (Den høje modificerede kurs pr. 1.1.1994 skyldes en udbytteprocent  

 på 87,5. Uden udbytte ville den modificerede formueskattekurs pr.  

 1.1.1994 være 200) Forrentning af egenkapital:
1991 (40.500 kr.) 1992 (166.083 kr.) før skat 54 pct.
 - 22.197 kr.
 112 pct.
 - 187.561 kr.
efter skat 54 pct.
 - 22.197 kr.
 75 pct.
 - 125.583 kr.
 Ud fra de foreliggende oplysninger herunder om grundlaget for  

 anpartsselskabets virke antog regionen, at de øvrige anpartshavere den  

 19.5.1993 ville have udnyttet deres forkøbsret, såfremt  

 anparterne var blevet udbudt til salg på dette tidspunkt.
 Told- og skatteregionen fandt herefter, at den skattemæssige  

 handelsværdi af anparterne den 19.5.1993 udgjorde 208, svarende til den  

 regnskabsmæssige indre værdi.
Selskabets repræsentant henviste overfor Told- og Skattestyrelsen  

 til Erik Werlauff i TfS 1995,126 og dennes henvisning til LV 1993 A.H.3.3.1:  

 'Værdiansættelsen af en aktiepost skal foretages uden hensyntagen  

 til en forkøbsret, selvom der er fastsat en bestemt kurs, hvortil salg  

 iht. forkøbsretten skal ske, jf. lsr 1971.12 og lsr. 1971.113.' Told- og Skattestyrelsen bemærkede, at nævnte 2  

 landsskatteretskendelser angik formueopgørelsen, der for så vidt  

 angår unoterede aktier foretages på grundlag af den skematisk  

 beregnede skattekurs.
 Som det bl.a. fremgår af LV 1993 A.H.3.1.1 side 447 næstsidste  

 afsnit, kan skattekursen ikke uden videre forventes godkendt som grundlag for  

 overdragelser eller ved afgiftsberegninger.
 Styrelsen henviste i øvrigt til rådsafgørelserne i TfS  

 1994,632 og TfS 1995,318.
 Ligningsrådet tiltrådte regionens og Told- og Skattestyrelsens  

 indstilling om kursansættelsen 208.
