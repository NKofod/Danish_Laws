Efter § 12 i lov om dagpenge ved sygdom eller fødsel (dagpengeloven) fastsættes:
 § 1.  Arbejdsgiveren kan i de tilfælde, som er angivet  

 i stk. 2, ved aftale med lønmodtageren blive fritaget for at betale dagpenge.
 Stk. 2.  Aftale om arbejdsgiverens fritagelse for  

 dagpengeforpligtelse kan indgås:
 Fritagelsen omfatter indlæggelser eller behandlinger samt  

 efterbehandlinger eller kontrolundersøgelser og eventuel nødvendig rekreation  

 i forbindelse hermed.
 Stk. 3.  Ved arbejdsbetingede lidelser gælder  

 arbejdsgiverens fritagelse for at udbetale dagpenge dog ikke, hvis den  

 aktuelle sygeperiode skyldes arbejdsgiverens tilsidesættelse af bestemmelser  

 i arbejdsmiljølovgivningen.
Stk. 4.  Aftalen skal være skriftlig og skal godkendes  

 af det sociale udvalg i den kommune, hvor lønmodtageren har bopæl ved  

 aftalens indgåelse.
Den skal indeholde oplysning om arbejdsgiverens og  

 lønmodtagerens navn og adresse samt sygdommens art.
Fritagelsen har virkning  

 fra aftalens indgåelse og omfatter kun det bestående ansættelsesforhold.
§ 2.  Det sociale udvalg kan indhente lægeerklæring  

 om, at lønmodtagerens langvarige eller kroniske lidelser i væsentligt omfang  

 forøger den normale fraværsrisiko, samt dokumentation for, hvornår  

 indlæggelse eller behandling er besluttet og har fundet sted.
Erklæringerne  

 betales af det sociale udvalg.
Stk. 2.  Det sociale udvalg kan endvidere i det enkelte  

 fraværstilfælde indhente lægeerklæring til belysning af, om fraværet skyldes  

 den pågældende lidelse.
Erklæringen betales af det sociale udvalg.
§ 3.  Ved fravær, som omfattes af fritagelsen for  

 arbejdsgiveren, udbetales der dagpenge af det sociale udvalg.
Dagpengene  

 beregnes i de første 13 uger af sygefraværet efter samme regler, som gælder  

 for arbejdsgivernes udbetaling, jf. dagpengelovens §§ 9 og 10.
§ 4.  Arbejdsgiveren, der udbetaler løn under  

 fraværet, er berettiget til at få udbetalt de dagpenge, lønmodtageren ellers  

 ville have ret til, dog højst med beløb svarende til den udbetalte løn for  

 samme tidsrum.
Refusionskrav fremsættes over for lønmodtagerens  

 bopælskommune.
§ 5.  Det sociale udvalgs afgørelser i henhold til  

 denne bekendtgørelse kan indbringes for Amtsankenævnet, i Københavns og  

 Frederiksberg Kommuner for Den Sociale Ankestyrelse, inden 4 uger efter, at  

 klageren har fået meddelelse om afgørelsen.
Amtsankenævnet og Ankestyrelsen  

 kan se bort fra overskridelsen af klagefristen, når der er særlig grund  

 hertil.
Afgørelse herom træffes af formanden for Amtsankenævnet eller chefen  

 for Ankestyrelsen.
 § 6.  Bekendtgørelsen har virkning fra den 1. april  

 1988. Samtidig ophæves bekendtgørelse nr. 21 af 19. januar 1978.
