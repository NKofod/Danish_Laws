Nr LSF 171 Forslag til Lov om visse hovedlandevejsstrækninger Fremsat af trafikministeren (Knud Østergaard) den 12. januar 1989 Vedtaget ved tredjebehandling den 25. maj 1989 Lov nr. 392 af 07/06/1989 § 1. Trafikministeren bemyndiges til som motorvej med de fornødne tilslutninger til det eksisterende vejnet at lade anlægge en ny hovedlandevej fra landevej 539, Tarphagevej, Vestkystvej, sydøst for Tarp, til hovedlandevej 50, motorvejen Frøslev-Kolding, vest for Kolding.
 § 2. Ministeren bemyndiges til som hovedlandevej med de fornødne  

 tilslutninger til det eksisterende vejnet at lade anlægge:
 1) En vejstrækning fra begyndelsespunktet af den i § 1 nævnte  

 hovedlandevej til hovedlandevej 327, Esbjerg-Kærgård, øst for Gammelby.
 2) En forlægning af hovedlandevej 362, Kalvslund-Grindsted, fra  

 hovedlandevej 301, Esbjerg-Kolding, vest for Holsted, til Lintrup, nord for  

 Holsted.
 3) En vejstrækning fra den i § 1 nævnte hovedlandevej ved Lejrskov til  

 hovedlandevej 301, Esbjerg-Kolding, syd for Lejrskov.
 § 3. Ministeren bemyndiges til at nedlægge følgende vejstrækninger som  

 hovedlandeveje:
 1) Hovedlandevej 301, Esbjerg-Kolding, for så vidt angår strækningerne:
a) fra hovedlandevej 327, Esbjerg-Kærgård, til hovedlandevej 332,  

 Varde-Ribe, b) fra hovedlandevej 337, Korskro-Grindsted-Give, til tilslutningen af den  

 i § 2, nr. 2, nævnte forlægning af hovedlandevej 362, Kalvslund-Grindsted,  

 vest for Holsted, c) fra hovedlandevej 362, Kalvslund-Grindsted i Holsted, til hovedlandevej  

 361, Andst-Ribe, sydøst for Vejen og d) fra den i § 2, nr. 3, nævnte vejstræknings tilslutning til  

 hovedlandevej 301, Esbjerg-Kolding syd for Lejrskov, til den i § 1 nævnte  

 hovedlandevej syd for Asbøl.
 2) Hovedlandevej 362, Kalvslund-Grindsted, for så vidt angår strækningen  

 fra hovedlandevej 301, Esbjerg-Kolding, til tilslutningen af den i § 2, nr.  

 2, nævnte forlægning af hovedlandevej 362 ved Lintrup.
Oprindeligt fremsat forslag § 1. Trafikministeren bemyndiges til som motorvej med de fornødne tilslutninger til det eksisterende vejnet at lade anlægge en ny hovedlandevej fra landevej 539, Tarphagevej, Vestkystvej, sydøst for Tarp, til hovedlandevej 50, motorvejen Frøslev-Kolding, vest for Kolding.
 § 2. Ministeren bemyndiges til som hovedlandevej med de fornødne  

 tilslutninger til det eksisterende vejnet at lade anlægge:
 1) En vejstrækning fra begyndelsespunktet af den i § 1 nævnte  

 hovedlandevej til hovedlandevej 327, Esbjerg-Kærgaard, øst for Gammelby.
 2) En forlægning af hovedlandevej 362, Kalvslund-Grindsted, fra  

 hovedlandevej 301, Esbjerg-Kolding, vest for Holsted, til Lintrup, nord for  

 Holsted.
 3) En vejstrækning fra den i § 1 nævnte hovedlandevej ved Lejrskov til  

 hovedlandevej 301, Esbjerg-Kolding, syd for Lejrskov.
 § 3. Ministeren bemyndiges til at nedlægge følgende vejstrækninger som  

 hovedlandeveje:
 1) Hovedlandevej 301, Esbjerg-Kolding, for så vidt angår strækningerne:
a) fra hovedlandevej 327, Esbjerg-Kærgaard, til hovedlandevej 332,  

 Varde-Ribe, b)fra hovedlandevej 337, Korskro-Grindsted-Give, til tilslutningen af den  

 i § 2, stk. 2, nævnte forlægning af hovedlandevej 362, Kalvslund-Grindsted,  

 vest for Holsted, c)fra hovedlandevej 362, Kalvslund-Grindsted i Holsted, til hovedlandevej  

 361, Andst-Ribe, sydøst for Vejen og d)fra den i § 2, stk. 3, nævnte vejstræknings tilslutning til  

 hovedlandevej 301, Esbjerg-Kolding syd for Lejrskov, til den i § 1 nævnte  

 hovedlandevej, syd for Asbøl.
 2) Hovedlandevej 362, Kalvslund-Grindsted, for så vidt angår strækningen  

 fra hovedlandevej 301, Esbjerg-Kolding, til tilslutningen af den i § 2, stk.  

 2, nævnte forlægning af hovedlandevej 362 ved Lintrup.
Bemærkninger til lovforslaget I henhold til § 14, stk. 1, i lov om offentlige veje, jf.  

 lovbekendtgørelse nr. 368 af 6. august 1985, bestemmes det ved særlig lov,  

 hvilke offentlige veje der skal være hovedlandeveje, og hvilke nye  

 hovedlandeveje der skal anlægges.
Nedlæggelse af offentlige veje som  

 hovedlandeveje sker ligeledes ved lov.
 Anlæg af motorvejsstrækningen Esbjerg-Kolding, jf. forslagets § 1 og § 2  

 (bilag 1).
 Projektet for denne motorvejsstrækning er udført i henhold til § 3 i lov  

 nr. 225 af 22. april 1987 om visse hovedlandevejsstrækninger.
 Projektet er resultatet af de med hjemmel i denne lov gennemførte  

 undersøgelser af vejstandard og linjeføring under hensyn til den  

 indskrænkning af interesseområdet for den planlagte vejforbindelse, der blev  

 vedtaget under folketingets behandling af det pågældende lovforslag.  

 Undersøgelserne er udført af Vejdirektoratet i samarbejde med Ribe  

 Amtskommune.
 Der er i undersøgelserne indgået dels etablering af en 4-sporet motorvej  

 straks, dels en trinvis løsning med 2-sporet motortrafikvej (8 m kørebane) i  

 første trin forberedt for senere udbygning til 4-sporet motorvej.  

 Undersøgelserne viser, at denne motortrafikvejsløsning allerede i åbningsåret  

 har et utilstrækkeligt serviceniveau.
Der har herefter været rejst spørgsmål, om ikke en såkaldt bred 2-sporet  

 motortrafikvej (11 m kørebane) ville være tilstrækkelig som første trin af en  

 senere motorvej.
Det ligger her klart, at en sådan motortrafikvej i  

 åbningsåret og en række år herefter vil have tilstrækkelig kapacitet til en  

 tilfredsstillende afvikling af trafikken.
På den anden side svarer de  

 forventede trafiktal på en motorvej her til de forventede trafiktal på  

 motorvejen mellem Århus og Aalborg på lange strækninger.
Hertil kommer, at  

 der i de senere år har været en kraftigere erhvervsudvikling i Vestjylland  

 end i den øvrige del af landet.
Hvis denne udvikling fortsætter, vil  

 kapaciteten på selv en bred, 2-sporet motortrafikvej hurtigt kunne blive  

 utilfredsstillende.
På denne baggrund foreslås det at anlægge motorvej  

 straks.
 Forslaget omfatter anlæg af ca. 60 km motorvej fra et punkt nord for  

 Esbjerg, sydøst for Tarp, til den eksisterende motorvej, hovedlandevej 50,  

 Frøslev-Kolding, vest for Kolding, i det nuværende tilslutningsanlæg mellem  

 motorvejen og hovedlandevej 301, Esbjerg-Kolding, samt anlæg af ca. 6 km  

 hovedlandevej, Højdevej, fra motorvejsstrækningens begyndelsespunkt til  

 hovedlandevej 327, Esbjerg-Kærgaard, øst for Gammelby.
 Fra Asbøl, nordøst for Lunderskov, til motorvejen ved Kolding, ca. 5 km,  

 består anlægget af en udvidelse til 4-sporet motorvej af den eksisterende  

 hovedlandevej 301, der er udført som 2-sporet motortrafikvej.
 Under hensyn til etablering af et tilslutningsanlæg ved Holsted omfatter  

 forslaget desuden en ca. 3 km lang forlægning af hovedlandevej 362,  

 Kalvslund-Grindsted, fra den eksisterende hovedlandevej 301, vest for  

 Holsted, til Lintrup, nord for Holsted.
 Endelig omfatter forslaget anlæg af ca. 1 km hovedlandevej syd for  

 Lejrskov som forbindelse mellem den foreslåede motorvej og den nuværende  

 hovedlandevej 301, Esbjerg-Kolding, som fra tilslutningen af hovedlandevej  

 361, sydøst for Vejen, til et punkt syd for Lejrskov ved forslaget bliver en  

 fortsættelse af hovedlandevej 361, Andst-Ribe.
 Det foreslåede anlæg afløser den nuværende hovedlandevej 301,  

 Esbjerg-Kolding, i hele dens længde, med undtagelse af 2 korte delstrækninger  

 ved Korskroen og Holsted og den ovenfor nævnte delstrækning fra sydøst for  

 Vejen til syd for Lejrskov.
Den nuværende hovedlandevejsstrækning har en stærkt varierende standard.  

 Dens vestligste del forløber i Esbjergs byområde, og strækningen frem til  

 Asbøl, ca. 5 km vest for motorvejen ved Kolding, går gennem en række mindre  

 bysamfund i Andrup, Skast, Grimstrup, Endrup, Holsted, Vejen og Store Andst,  

 ligesom den i øvrigt er præget af randbebyggelse.
Den nuværende hovedlandevej  

 indeholder mange delstrækninger med dårlige kurveforhold, såvel i linjeføring  

 som i længdeprofil med deraf følgende manglende oversigt.
Vejen er desuden  

 karakteriseret ved mange vejkryds og adgange til ejendomme og  

 landbrugsarealer.
På lange strækninger må den nuværende hovedlandevej  

 betegnes som utidssvarende i forhold til dens trafikbelastning og dens  

 funktion som landsdelsforbindelse og Europavej.
Enkelte delstrækninger er ombygget i 60'erne og 70'erne.
Det gælder en ca.  

 5 km lang strækning nord om Nørre Vejrup og en ca. 4 km lang strækning gennem  

 Holsted, og disse strækninger har en væsentlig højere standard end  

 hovedlandevejen i øvrigt frem til Asbøl.
 Fra Asbøl til motorvejen ved Kolding blev den tidligere hovedlandevej i  

 70'erne forlagt til en ca. 5 km lang 2-sporet motortrafikvej, der er  

 facadeløs og med alle skæringer ude af niveau.
Årsdøgntrafikken på den eksisterende hovedlandevej 301 varierer fra ca.  

 5.400 til ca. 9.000 køretøjer (trafikniveau 87) over de enkelte  

 delstrækninger.
De største trafikbelastninger findes - ud over i Esbjergs  

 byområde - på strækningerne fra Esbjerg til Korskroen og fra Vejen til  

 Kolding.
De mindst trafikbelastede strækninger ligger mellem Korskroen og  

 Nørre Vejrup og mellem Holsted og Brørup.
Den forventede årsdøgntrafik på den foreslåede vejforbindelse ligger i  

 1996, hvor den eller de første delstrækninger påregnes at være åbnet for  

 trafik, mellem ca. 7.000 og 12.000 køretøjer med en fordeling over  

 delstrækningerne, der svarer til fordelingen i 1986 på den nuværende  

 hovedlandevej.
Den tilbageværende årsdøgntrafik på den afløste hovedlandevej  

 påregnes at blive fra ca. 500 til ca. 1.600 køretøjer.
 På Højdevej forventes en årsdøgntrafik i 1996 på fra ca. 6.000 til 11.000  

 køretøjer på de enkelte delstrækninger mellem de planlagte niveaukryds.
 Anlægget af den foreslåede hovedlandevejsforbindelse fra Esbjerg til  

 Kolding forventes at reducere antallet af uheld med personskade i åbningsåret  

 for den samlede strækning 1998 med ca. 26.
Fra vejanlæggets begyndelsespunkt sydøst for Tarp forløber linjeføringen  

 parallelt med Esbjerg Lufthavns sydlige grænse i en afstand af ca. 400 m og  

 skærer hovedlandevej 332, Varde-Ribe, ca. 900 m syd for det nuværende  

 Korskrokryds.
Linjen er derfra placeret omtrent midt mellem den nuværende  

 hovedlandevej og Bramming.
Linjeføringen går nord om Holsted i en afstand af  

 ca. 1.5 km fra den eksisterende hovedlandevej, som den derefter føres  

 parallelt med nord for i en afstand af 0.5-1.0 km.
 Brørup passeres ca. 0.7 km nord for krydset Brørup Korsvej.
 Linjen forløber nord om Estrup Skov, mellem denne og Vejen Mose, i en  

 afstand af ca. 700 m fra herregården Estrup.
 Ved Vejen er linjeføringen placeret ca. 500 m fra den nærmestliggende,  

 samlede bebyggelse i Vejen by og er ført syd om Revsing Plantage, hvorefter  

 den går nord om Gamst og Gejsing og syd om Lejrskov til forbindelse med den  

 nuværende hovedlandevej ved Asbøl.
Højdevejs linjeføring udgår fra motorvejens begyndelsespunkt og forløber  

 mod syd til hovedlandevej 327, Esbjerg-Kærgaard, Darumvej, ca. 1.2 km øst for  

 indmundingen af den nuværende hovedlandevej 301. Højdevej er placeret under  

 størst mulige hensyn til eksisterende og planlagt bymæssig bebyggelse og  

 rekreative arealer.
Den mindste afstand til nuværende bebyggelse er ca. 200  

 m.
 Motorvejsstrækningen forudsættes anlagt som 4-sporet motorvej med belagte  

 nødspor og med en kronebredde på 26 m.
 Højdevej forudsættes anlagt som 4-sporet hovedlandevej med en kronebredde  

 på 26 m og udlagt som facadeløs motortrafikvej med enkelte niveaukryds.
 Projektet indebærer omlægning, forlægning eller regulering af et  

 betydeligt antal skærende veje ud over anlæg af de tidligere omtalte  

 hovedlandevejsstrækninger ved Holsted og Lejrskov.
 Det bemærkes, at udformningen af tilslutningen af Højdevej til  

 hovedlandevej 327, Esbjerg-Kærgaard, Darumvej, vil blive undersøgt nærmere  

 ved den videre projektering, bl.a. under hensyn til en eventuel senere  

 forlægning af den pågældende hovedlandevej mod syd.
 Projektet omfatter etablering af følgende tilslutningsanlæg:
 Ved motorvejens begyndelsespunkt udføres et anlæg, der etablerer  

 forbindelse mellem motorvejen, Højdevej og en forlægning af landevej 539,  

 Tarphagevej, Vestkystvej, der er anlagt som 2-sporet motortrafikvej.
 Forbindelsesanlægget skal udformes under hensyn til en eventuel, senere  

 tilslutning af en forlægning af hovedlandevej 336, Varde-Esbjerg.
 Syd for Korskroen ved skæring med hovedlandevej 332, Varde-Ribe.
 Nord for Bramming ved kommunevej 1, Bramming Kommune, Størsbølvej.
 Øst for Nørre Vejrup ved skæring med den nuværende hovedlandevej 301,  

 Esbjerg-Kolding.
 Nord for Holsted ved skæring med den foreslåede forlægning af  

 hovedlandevej 362, Kalvslund-Grindsted.
 Nord for Brørup ved skæring med landevej 507, Vester Torsted-Foldingbro.
 Nord for Vejen ved skæring med landevej 532, Asbo-Skodborghus.
 Nordøst for Vejen et halvt, østvendt anlæg ved skæring med landevej 546,  

 Gestenvejen.
 Nordvest for Lunderskov ved skæring med landevej 520, Lunderskov-Hejnsvig.
 Syd for Lejrskov et halvt, østvendt anlæg ved skæring med kommunevej 114,  

 Lunderskov Kommune, Lejrskovvej.
 En ombygning af det eksisterende anlæg ved skæring med motorvejen,  

 hovedlandevej 50, Frøslev-Kolding.
 Det bemærkes, at det ved den videre projektering kan vise sig  

 hensigtsmæssigt at ændre tilslutningsanlæggenes antal, placering og  

 udformning.
Det samlede anlæg vil blive udført i trafikalt tilfredsstillende etaper.  

 Dette er hensigtsmæssigt ud fra trafik- og anlægsøkonomiske samt  

 administrative synspunkter.
Etapegrænserne vil blive placeret ved  

 motorvejslinjens skæringspunkter med det overordnede vejnet.
En prioriteret  

 planlægning af en etapevis udbygning af motorvejsanlægget foreligger endnu  

 ikke, da den må baseres på nøjere undersøgelser og på forhandlinger med de  

 lokale myndigheder.
 Forslaget har været forelagt Ribe Amtsråd, Vejle Amtsråd, Esbjerg og  

 Kolding Byråd, kommunalbestyrelserne i Helle, Bramming, Holsted, Brørup,  

 Vejen og Lunderskov kommuner samt Miljøministeriet og Landbrugsministeriet  

 til udtalelse.
Ribe Amtsråd tilslutter sig forslaget og henstiller indtrængende, at den  

 foreslåede investeringstidsplan gennemføres.
Amtsrådet ønsker færdiggørelsen  

 i etaper gennemført således, at motorvejen først færdiggøres, hvor den  

 nuværende vej er dårligst, og at der sikres den bedst mulige fremkommelighed  

 på strækningen som helhed i 1996, når den faste bilforbindelse over Store  

 Bælt åbner.
Disse hensyn vil selvsagt indgå i arbejdstilrettelæggelsen.
Vejle Amtsråd anbefaler forslaget, idet amtsrådet forudsætter, at den  

 strækning af den nuværende hovedlandevej syd for Lejrskov, som  

 nedklassificeres, forbindes med kommunevejen Esbjergvej fra Asbøl til  

 Kolding.
En sådan forbindelse indgår i projektet.
 Amtsrådet forudsætter endvidere at få lejlighed til en mere konkret  

 stillingtagen til detaljer i projektet i projekteringsfasen, hvilket vil ske  

 som det er sædvanlig praksis.
Yderligere forventer amtsrådet at skulle medvirke ved anlægget af de  

 hovedlandevejsstrækninger, der ikke er motorveje.
Det drejer sig om den 500 m  

 lange vejstrækning syd for Lejrskov, der er nævnt i lovforslagets § 2, punkt  

 3. Efter sædvanlig praksis omfattes dette anlæg af motorvejsprojektet og  

 projekteres og udføres ved Vejdirektoratets foranstaltning, men som ovenfor  

 anført i et samarbejde med amtsrådet.
Amtsrådet ser helst, at motorvejens krydsning af Åkjær Ådal udføres som  

 broanlæg.
Dette spørgsmål vil i det videre projekteringsarbejde blive drøftet  

 med de to amtsråd og Skov- og Naturstyrelsen, der er af samme opfattelse som  

 Vejle Amtsråd.
I det projekt, der ligger til grund for lovforslaget, er der  

 regnet med en dæmning med et broanlæg for åen.
Broanlægget er som normalt  

 udført i en bredde, som tillader passage for såvel mennesker som dyr.
Endelig peger amtsrådet på råstofforekomster i vejlinien.
Dette spørgsmål  

 vil blive nærmere drøftet med amtsrådet under den videre projektering.
Esbjerg Byråd udtrykker tilfredshed med forslaget, ligesom Kolding Byråd  

 tilslutter sig forslaget.
Det samme gør Helle og Lunderskov  

 Kommunalbestyrelser samt Bramming, Holsted og Brørup Byråd.
Vejen Byråd er ligeledes positivt indstillet over for forslaget.
Byrådet  

 forudsætter, at der udføres en mindre forlægning af landevej 532,  

 Asbo-Skodborghus, således at Asbovej tilsluttes den nuværende hovedlandevej  

 301 ud for kommunevejen Boulevarden i Vejen bys vestside.
Forlægningen er  

 indeholdt i motorvejsprojektet.
Byrådet foreslår endvidere, at tilslutningsanlægget for landevej 546,  

 Gestenvej, udformes således, at en påtænkt forlægning af landevej 361 øst om  

 Vejen By senere kan tilsluttes i samme punkt.
Også dette imødekommes i  

 motorvejsprojektet.
 Miljøministeriet tilslutter sig lovforslaget.
 Landbrugsministeriet har ikke bemærkninger til lovforslaget, idet det  

 forudsætter, at jordfordelingskontoret på sædvanlig måde bliver inddraget i  

 det videre projekteringsarbejde.
 Overslagssummen for det samlede anlæg incl. udgifter til arealerhvervelse,  

 projektering, tilsyn og administration, men excl. moms, andrager 1.055 mio.  

 kr. i prisniveau januar 1988.
 Udgifterne excl. moms, projekterings-, tilsyns- og administrationsudgifter  

 andrager 960 mio. kr.
Udgiftsforløbet er kun i ringe grad afhængigt af etapeopdelingen og  

 rækkefølgen i udførelsen af de enkelte etaper.
Udgiften påregnes at fordele  

 sig således:
 Vejanlægget forventes i sin helhed åbnet i 1998.
 Som konsekvens af bestemmelsen i lovforslagets § 1 og § 2 er i forslagets  

 § 3 medtaget bestemmelse om nedklassificering dels af hovedlandevej 301,  

 Esbjerg-Kolding, undtagen delstrækninger ved Korskroen og Holsted (der af  

 hensyn til kontinuiteten i hovedlandevejsnettet må opretholdes som  

 hovedlandeveje) og undtagen delstrækningen fra sydøst for Vejen til syd for  

 Lejrskov (som fortsat vil være en del af hovedlandevejsforbindelsen fra  

 Kolding til Ribe), dels af en delstrækning af hovedlandevej 362,  

 Kalvslund-Grindsted, der afløses af den foreslåede forlægning ved Holsted.
