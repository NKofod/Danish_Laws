Bekendtgørelse om protokol af 21. maj 2003 om registre over udledninger og overførsel af forurenende stoffer til konventionen af 25. juni 1998 om adgang til oplysninger, offentlig deltagelse i beslutningsprocesser samt adgang til klage og domstolsprøvelse på miljøområdet Danmark undertegnede den 21. maj 2003 i Kiev protokollen af samme dato om registre over udledninger og overførsel af forurenende stoffer til konventionen af 25. juni 1998 om adgang til oplysninger, offentlig deltagelse i beslutningsprocesser samt adgang til klage og domstolsprøvelse på miljøområdet, jf.
Udenrigsministeriets bekendtgørelse nr. 10 af 13. marts 2003, Lovtidende C.
Protokollen indeholder bestemmelser om oprettelsen af registre for nærmere angivne virksomheders udledning til luft og overfladevand, og i visse tilfælde jord, af 86 navngivne stoffer over en vis mængde, der er fastsat for det enkelte stof.
Endvidere indeholder protokollen bestemmelser om registrering af affald.
Danmark ratificerede den 13. oktober 2008 protokollen, som er offentliggjort i Den Europæiske Unions Tidende nr.
L 32 af 4. februar 2006, side 54 - 79, og kan ses på adressen: http://eur-lex.europa.eu/LexUriServ/LexUriServ.do?uri=OJ:L:2006:032:0054:0079:DA:PDF.
 Protokollen, som ikke gælder for Færøerne og Grønland, trådte i medfør af artikel 27, stk. 1, i kraft den 8. oktober 2009.
 Oplysninger om andre landes tiltrædelse m.v. kan fås hos De Forenede Nationer på adressen: http://treaties.un.org/Pages/Home.aspx?lang=en.
