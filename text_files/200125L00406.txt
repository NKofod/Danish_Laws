Tillægsbetænkning afgivet af  

 Arbejdsmarkedsudvalget den 22. maj 2002 Tillægsbetænkning over Forslag til lov om ændring af lov om  

 Arbejdsmarkedets Tillægspension, arbejdsmarkedsfondsloven,  

 ligningsloven, pensionsbeskatningsloven og lov om en  

 satsreguleringsprocent (Ændring af Den Særlige Pensionsopsparing  

 m.v.) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 9. januar 2002 og var til 1.  

 behandling den 23. januar 2002. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den  

 24. april 2002. Lovforslaget var til 2. behandling den 14. maj 2002,  

 hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Samråd Udvalget har stillet 1 samrådsspørgsmål  

 til ministeren for ligestilling til mundtlig besvarelse, som denne har  

 besvaret i et samråd den 22. maj 2002. Det talepapir, der lå til  

 grund for ministerens besvarelse af spørgsmålet, og et  

 forudgående spørgsmål til beskæftigelsesministeren  

 til skriftlig besvarelse om lovforslagets ligestillingsmæssige  

 konsekvenser og dennes svar herpå er optrykt som bilag 2 til  

 tillægsbetænkningen.
Spørgsmål Udvalget har stillet 1 spørgsmål til  

 beskæftigelsesministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse.
 Et mindretal i udvalget (V, DF og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 46 omdelt efter  

 afgivelse af betænkning Bilagsnr.
Titel 23 Betænkning 24 Svar på spm. 28 om ligestillingsmæssige konsekvenser, fra  

 beskæftigelsesministeren 25 Udkast til tillægsbetænkning 26 Samrådsspm.
A om lovforslagets ligestillingsmæssige  

 konsekvenser, til ministeren for ligestilling 27 Spm. 29 om nettoudgiften, til beskæftigelsesministeren 28 Svar på spm. 29 om nettoudgiften, fra beskæftigelsesministeren 29 Talepapir fra samråd 22/5-02 med ligestillingsministeren  

 vedrørende samrådsspørgsmål A Bilag 2 Talepapiret fra samrådet den 22. maj 2002 med  

 ligestillingsministeren og et af udvalgets spørgsmål til  

 beskæftigelsesministeren og dennes svar herpå Talepapiret og spørgsmålet og beskæftigelsesministerens  

 svar herpå er optrykt efter ønske fra Socialdemokratiet.
 Talepapir:
 Talepapir til brug for samråd i Folketingets  

 Arbejdsmarkedsudvalg om L 46 (Ændring af Den Særlige  

 Pensionsopsparing m.v.) onsdag den 22. maj 2002 kl. 10.
 Udvalget har bedt mig uddybe mit svar  

 (spørgsmål 28) om de ligestillingsmæssige konsekvenser af  

 L 46.
I mit svar konkluderede jeg, at en ændring af den  

 særlige pensionsordning vil betyde, at kvinder i et begrænset  

 omfang vil få en mindre pensionsopsparing end mænd.
Det vil blive  

 resultatet, når SP   ligesom arbejdsmarkedspension   vil blive  

 afhængig af livsindkomsten.
 Kvinder tjener generelt mindre end mænd, både  

 fordi de arbejder mindre og har en lavere løn.
Beskæftigelsesministeriet har beregnet, at 62 pct.  

 af alle kvindelige indbetalende til SP under den nuværende ordning  

 får godskrevet mere, end de har indbetalt.
Det samme gælder for  

 40 pct. af mændene.
 Det kan man som ligestillingsminister selvfølgelig  

 have en vis sympati for.
Spørgsmålet er imidlertid, om man skal rette  

 op på den ulige fordeling af indkomst gennem pensionen eller rette op  

 på de ulige forhold på arbejdsmarkedet, bl.a.  

 kønsarbejdsdelingen.
Det er regeringens opfattelse, at det er den  

 sidste model, der skal arbejdes med.
 Den manglende ligestillling gennem et helt arbejdsliv er  

 ikke et problem, staten skal løse ved at indlægge et  

 skatteelement i en pensionsordning.
 Jeg synes, at det er vigtigt, at der bliver udarbejdet  

 ligestillingsmæssige konsekvenser af lovforslag, og jeg synes, at  

 Beskæftigelsesministeriet har gjort det flot i denne  

 sammenhæng.
 Her er der imidlertid andre principper, der har vejet  

 tungere.
 Tidligere har der måske været en tendens til,  

 at ligestillingsmæssige konsekvenser kun blev nævnt, hvis de var  

 positive.
 Med udbredelse af at ligestillingsvurdere lovforslag vil  

 vi i højere grad få ligestilling ind i en samlet vurdering.
 Spørgsmål 28:
 Ministeren bedes uddybe det i bemærkningerne til  

 lovforslaget anførte vedrørende lovforslagets  

 ligestillingsmæssige konsekvenser og indhente ligestillingsministerens  

 vurdering af lovforslaget.
 Svar:
Som det fremgår af bemærkningerne til  

 lovforslaget, betaler lidt flere kvinder end mænd mindre i SP-bidrag,  

 end de får godskrevet.
Af ATP s årsrapport for SP 2001, som er  

 vedlagt min besvarelse af spørgsmål nr. 22, fremgår det,  

 at denne forskel bl.a. skyldes, at kvinder har en lavere gennemsnitlig  

 løn og beskæftigelsesgrad end mænd.
 Jeg har indhentet følgende udtalelse fra  

 ligestillingsministeren:
» Ligestillingsafdelingen har tidligere i et  

 høringssvar dateret d. 21. december 2001 vurderet de  

 ligestillingsmæssige konsekvenser af ændringen af  

 arbejdsmarkedets tillægspension, arbejdsmarkedsfondsloven,  

 ligningsloven, pensionsbeskatningsloven og personskatteloven.
 Min vurdering er, at en ophævelse af omfordelingen i  

 et vist omfang vil få større betydning for kvinder end for  

 mænd, fordi kvinder typisk har en lavere indtægt og en mindre  

 stabil tilknytning til arbejdsmarkedet end mænd.
Jeg deler således fuldt ud de bemærkninger,  

 som Beskæftigelsesministeriet har angående de  

 ligestillingsmæssige konsekvenser af lovforslaget.« Til udvalgets orientering vedlægger jeg kopi af  

 Ligestillingsafdelingens høringssvar af 21. december 2001.  

 Høringssvaret er ikke optrykt i betænkningen.
