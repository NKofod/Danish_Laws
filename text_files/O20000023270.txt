Resumé  



  

 Ved besættelsen af en præstestilling havde et mindretal i menighedsrådet  

 indstillet en bestemt ansøger.
Da der var flere præstestillinger i  

 pastoratet,  

 skulle der tages hensyn til mindretallet ved ansættelsen.
Kirkeministeriet  

 havde imidlertid ansat en anden ansøger der af flertallet i menighedsrådet og  

 af biskoppen var indstillet som nr. 1.
Ombudsmanden udtalte at de hensyn der var lagt vægt på ved  

 ansættelsen, var saglige.
Dog kritiserede ombudsmanden at ministeriet bl.a.  

 havde lagt vægt på at mindretallet i menigheden i et vist omfang bestod af  

 sognebåndsløsere, uden at ministeriet havde oplysninger om i hvilket omfang  

 sognebåndsløserne havde valgret til det pågældende menighedsråd, og om de  

 havde  

 udsat ophørstidspunktet for sognebåndsløsningen. (J.nr. 1999-0244-810).
Mindretalsbeskyttelse ved præsteansættelse.
Sognebåndsløseres  

 status Det fremgår af sagen at  

 Menighedsrådet for X Sogn i et brev af 20. maj 1998 foretog indstilling om  

 ansættelse af en ny præst i sognet.
Indstillingen omfattede tre kandidater  

 der  

 var nævnt i prioriteret rækkefølge således at kandidat A blev indstillet som  

 nr. 1 og kandidat B som nr. 3. Indstillingen blev den 2. juni 1998 fremsendt  

 af  

 Biskoppen over Århus Stift til Kirkeministeriet.
I en påtegning på  

 indstillingen anførte biskoppen følgende:
 Fremsendes til  

  

 Kirkeministeriet,  

  

 idet jeg indstiller  

 den af  

 (X) menighedsråd som nr. 1  

 indstillede, pastor (A), som sognepræst ved (X) Kirke i ( ) fra den 1. juli  

 1998.
Ligeledes fremsendes  

 skrivelse fra mindretalsgruppen i (X) menighedsråd, (C) og (D), der ønsker  

 mindretalsbeskyttelsen jf.
Lov om ansættelse i folkekirken, § 11, stk. 3,  

 taget  

 i anvendelse.
 Selv om jeg har stor  

 forståelse for mindretallets ønske om at få en præst ansat med tilknytning  

 til Indre  

 Mission/Luthersk Missionsforening og også har forståelse for, at man finder  

 det  

 rimeligt netop i (X) Pastorat, hvor den afgåede præst netop har haft en sådan  

 tilknytning, finder jeg dog ikke, at mindretalsbeskyttelsen bør tages i  

 anvendelse i dette tilfælde, idet langt den overvejende del af denne menighed  

 består af sognebåndsløsere, og hvad væsentligere er, har (X) sogn været  

 stærkt  

 splittet i mange år, fordi langt den overvejende del af sognets egne beboere  

 ikke ønskede sig betjent af den afgåede sognepræst.
 Menighedsrådets flertal har  

 derfor meget stærkt gjort gældende over for mig, at det både af  

 samarbejdsmæssige årsager, men også af hensyn til den folkekirkelige  

 sammenhæng  

 vil det være af stor betydning, at den nye sognepræst både i holdning og  

 arbejde  

 udtrykker den folkekirkelige bredde.
Den af mig indstillede, (A),  

 er af en økumenisk observans og den nuværende kirkebogsførende sognepræst (F)  

 har en grundtvigsk holdning, af hvilken grund der ikke vil være tale om nogen  

 ensidig holdning i teologisk henseende. I brev af 6. juli 1998  

 ansatte Kirkeministeriet A i stillingen.
 C og D rettede henvendelse  

 til Kirkeministeriet om sagen i et brev af 11. juli 1998 hvor de bl.a.  

 anmodede  

 om en begrundelse for at der var set bort fra mindretallets kandidat, B.  

 Ministeriet besvarede brevet i et brev af 27. juli 1998. I brevet var det  

 bl.a.  

 anført at kirkeministeren havde ansat A i stillingen den 3. juli 1998 med  

 virkning fra 1. august 1998, og at de officielle skrivelser herom blev  

 afsendt  

 fra ministeriet den 6. juli 1998. Det blev desuden anført at ministeren med  

 denne beslutning havde vægtet hensynet til X Sogns tarv højere end hensynet  

 til  

 mindretallet.
I et brev af 10. august 1998  

 klagede C og D til mig over Kirkeministeriets afgørelse.
I brevet gjorde C og  

 D  

 gældende at hensynet til beskyttelsen af mindretallet var blevet tilsidesat  

 fordi den af mindretallet indstillede kandidat, B, ikke var blevet ansat, og  

 i  

 den forbindelse henviste de til § 11, stk. 3, i lov om ansættelse i  

 stillinger  

 i folkekirken m.v.
C og D oplyste bl.a. i klagen at Menighedsrådet for X Sogn  

 består af 9 medlemmer valgt for den grundtvigske Sogneliste og 2 medlemmer  

 valgt for Kirkelig Fællesliste, Indre Mission og Luthersk Missionsforening.  

 Desuden oplyste klagerne at der var 90 sognebåndsløsere til den afgåede  

 sognepræst, E, og 40 til sognets anden sognepræst, F.
C og D anførte i den  

 forbindelse at sognebåndsløsere i forbindelse med bedømmelsen af om der  

 foreligger et mindretal i menigheden, må tælle som fuldgyldige medlemmer af  

 menighedsrådet og sognet.
 Jeg oversendte den 18.  

 september 1998 Cs og Ds brev til Kirkeministeriet som en  

 anmodning fra dem om  

 at ministeriet oplyste om der ved afgørelsen var lagt vægt på at der var tale  

 om en indstilling fra en menighed som for den overvejende dels vedkommende  

 bestod af sognebåndsløsere.
 Kirkeministeriet besvarede  

 henvendelsen i et brev af 3. november 1998. Ministeriet anførte bl.a.  

 følgende:
 Det tilhørsforhold, der  

 gennem sognebåndsløsning måtte være skabt til en sognemenighed, ophører ved  

 skifte i præstestillingen, jf. herved § 9 i Kirkeministeriets bekendtgørelse  

 nr. 58 af 24. januar 1992 om Sognebåndsløsning og sognebåndsløseres valgret,  

 som ændret ved bekendtgørelse nr. 572 af 21. juni 1996.
Ministeriets valg blandt de  

 indstillede ansøgere samt spørgsmålet om, hvilken vægt hensynet til et  

 mindretal i pastoratet, jf. herved § 11, stk. 3, i lov nr. 310 af 16. maj  

 1990  

 om ansættelse i stillinger i folkekirken m.v. er sket efter en skønsmæssig  

 vurdering, hvor ministeriet har lagt biskoppens indstilling af 2. juni 1998  

 til  

 grund. Den 4. januar 1999 klagede C  

 og D til mig igen.
De fremhævede bl.a. at der i hele  

 X  

 Kirkes levetid havde været stærk  

 tradition for at denne kirke var et af de steder hvor missionsfolket i  

 området  

 kunne samles til gudstjeneste.
Endvidere nævnte de at skønt der var ansat ca.  

 15 præster inden for kommunen, befandt ingen af dem sig bare i nærheden af  

 den  

 gamle missionske observans.
Derfor var det ikke sagligt at lægge vægt på at  

 en  

 del af mindretallet i menigheden bestod af sognebåndsløsere.
Kirkeministeriet  

 havde efter mindretalsgruppens opfattelse krænket hensynet til det ikke  

 ubetydelige mindretal og ikke levet op til lovens hensigt om at sikre  

 menighedens liv og vækst.
Efter sognepræst Es ophør havde det været  

 nødvendigt  

 at arrangere tilkaldegudstjenester, men det var på længere sigt en uholdbar  

 løsning.
I et brev af 30. marts 1999  

 bad jeg om en udtalelse til sagen fra Kirkeministeriet samt om oplysning om  

 hvorvidt der på tidspunktet for afgørelsen var sognebåndsløsere i X Sogn som  

 havde udsat ophørstidspunktet for sognebåndsløsningen, og som havde valgt at  

 udøve deres valgret i sognet.
I brevet var bl.a. anført følgende:
Kirkeministeriet har i brevet til (C) og (D) af 3. november 1998  

 oplyst at det tilhørsforhold der gennem sognebåndsløsning måtte være skabt  

 til  

 en sognemenighed, ophører ved skifte i præstestillingen.
Ministeriet redegør  

 samtidig for retsvirkningerne af sognebåndsløsning, herunder for at  

 sognebåndsløsere  

 kan vælge at udøve deres valgret i den menighedskreds hvor  

 sognebåndsløserpræsten  

 er ansat.
 I medfør af § 11, stk. 3, 2. pkt., i lov nr. 352 af 6. juni 1991 om  

 medlemskab  

 af folkekirken, kirkelig betjening og sognebåndsløsning har en  

 sognebåndsløser  

 ret til at udsætte ophørstidspunktet for sognebåndsløsningen indtil en ny  

 præst er ansat.
Bestemmelsen svarer indholdsmæssigt til den tidligere bestemmelse i §  

 6, stk. 2, 2. pkt., i lov nr. 284 af 30. juni 1922 med senere ændringer om  

 Sognebaandsløsning og Brugen af Kirkerne.
I forarbejderne til denne  

 bestemmelse er bl.a. anført følgende (Rigsdagstidende 1921-22, tillæg A, sp.  

 6223):
 '...
Bestemmelser, der kræves af Hensyn til den Adgang, der i Menighedsraadsloven  

 er givet Sognebaandsløseren til at begære Valgret og opnaa Valgbarhed til  

 Menighedsraadene  

 i den Menighed, til hvis Præst der er løst Sognebaand.
Af samme Hensyn er  

 Bestemmelsen i § 6, 2det Stk [senere ændret til § 11, min bemærkning],  

 foreslaaet, angaaende en Sognebaandsløsers Ret til i Tilfælde af, at den  

 Præst,  

 til hvem der er løst Sognebaand afgaar fra Embedet, at opsætte Afgørelsen af,  

 om han vil vende tilbage til sin Sognemenighed, indtil den nye Præst er  

 udnævnt, og han derefter kan skønne over, hvorvidt han vil bevare sin  

 Tilslutning til denne Menighed.
...' Bestemmelsen er således indsat i loven af hensyn til sognebåndsløserens  

 mulighed for at opretholde tilknytningen til den pågældende menighed, og  

 altså  

 ikke blot til den præst hvortil der er løst sognebånd.
Det følger heraf at  

 sognebåndsløseren kan udøve valgret til og være valgbar til menighedsrådet  

 frem  

 til tidspunktet for udnævnelse af den nye præst.
Sognebåndsløseren har dermed  

 mulighed for at blive repræsenteret ved valg til menighedsråd helt frem til  

 dette tidspunkt.
På baggrund heraf er det herefter min foreløbige opfattelse at de  

 sognebåndsløsere  

 der har udskudt tidspunktet for ophør af sognebåndet, og som har valgt at  

 udøve valgret i sognet, ikke kan udelukkes fra begrebet 'mindretal i  

 pastoratet' i § 11, stk. 3, i lov nr. 310 af 16. maj 1990 med senere  

 ændringer  

 om ansættelse i stillinger i folkekirken m.v.
Det vil således efter denne  

 opfattelse ikke være et lovligt kriterium ved udøvelsen af skønnet efter §  

 11,  

 stk. 3, at lægge vægt på om et mindretal i pastoratet består af  

 sognebåndsløsere  

 eller af bosiddende. I et brev af 16. juli 1999  

 afgav Kirkeministeriet en udtalelse.
Ministeriet anførte bl.a. følgende:
 "I denne sag har  

 kirkeministeren principielt været frit stillet med hensyn til udnævnelse  

 blandt  

 de indstillede ansøgere, idet den som nr. 1. indstillede ansøger, der blev  

 ansat i stillingen, ved første afstemning ikke opnåede alle stemmer, der blev  

 afgivet på indstillingsmødet, jf. herved § 11, stk. 2, i ansættelsesloven.  

 Spørgsmålet har derfor været, hvilken vægt ministeren har skullet lægge på  

 hensynet til at tilgodese mindretallets holdninger, jf. § 11, stk. 3, ved  

 valget mellem ansøgerne ud fra de foreliggende oplysninger, om hvilke  

 kirkelige  

 tilhørsforhold ansøgerne repræsenterede.
En forudsætning for at bringe  

 ansættelseslovens § 11, stk. 3, i anvendelse, er, at der er et mindretal i  

 pastoratet, og at dette mindretal har manifesteret sig om et teologisk  

 retningsbestemt mindretal.
Det er endvidere en forudsætning, at mindretallet  

 er  

 repræsenteret med en sådan vægt i menighedsrådet, at mindretallets kandidat  

 bliver omfattet af menighedsrådets indstilling.
 I denne sag valgte ministeren  

 at udnævne den ansøger som menighedsrådet og biskoppen havde indstillet som  

 nr.  

 1. Grunden hertil var et ønske om at prioritere hensynet til at sikre  

 niveauet  

 for og bredden i den kirkelige betjening af sognemenigheden som sådan højere,  

 end hensynet til at fastholde niveauet for den kirkelige betjening af det  

 markante mindretal, som primært modtog kirkelig betjening af den afgåede  

 sognepræst.
Der er efter den gældende ordning  

 i lov nr. 352 af 6. juni 1991 om medlemskab af folkekirken mv., imidlertid  

 ikke  

 mulighed for at løse sognebånd eller på anden måde etablere et tilhørsforhold  

 til en anden sognemenighed, et sogn eller kirke som sådan.
Sognebåndsløsning  

 betragtes primært som et personligt forhold  typisk etableret af  

 forkyndelsesmæssige årsager  mellem sognebåndsløseren og den  

 sognepræst, der  

 løses sognebånd til.
Dette betyder, at sognebåndsløsningsinstituttet har en  

 teologisk begrundelse knyttet til muligheden for at vælge en forkyndelse, der  

 passer til den enkelte persons ståsted.
Dette understreges da også af, at  

 sognebåndsløsningen ophører, når den præst, til hvem der er løst sognebånd  

 til,  

 forflyttes, dør eller afskediges, jf. medlemskabslovens § 11, stk. 3, 1.  

 pkt.,  

 medmindre sognebåndsløseren ved sognebåndsløserpræstens fratræden vælger at  

 udsætte ophørstidspunktet, indtil en ny præst er ansat, jf. medlemskabslovens  

 §  

 11, stk. 3.
Spørgsmålet om mulighed for  

 at løse sognebånd til en anden menighed, kirke eller et andet sogn (i  

 modsætning til at løse sognebånd til præsten) har været behandlet i flere  

 udvalg  senest i kirkeministeriets udvalg af 3. juni 1986 (betænkning  

 1176/1989). Det var imidlertid ikke muligt i dette udvalg at opnå enighed om  

 indførelse af en ordning, hvor der  ved siden af den traditionelle  

 sognebåndsløsning  skulle være mulighed for at vælge tilknytning til en  

 anden  

 sognemenighed.
De nugældende regler om sognebåndsløsning blev til på baggrund  

 af ovennævnte betænkning.
Det er derfor ministeriets  

 opfattelse, at det er et lovligt kriterium ved udøvelsen af skønnet efter  

 ansættelseslovens § 11, stk. 3, at tillægge det vægt, at et mindretal i  

 pastoratet består af sognebåndsløsere, al den stund at det ikke er muligt at  

 løse sognebånd til en anden menighed, kirke eller andet sogn.
Ved  

 sognebåndsløsning opnås således ikke et ændret sognetilhør, men en løsning  

 fra  

 bopælspræsten og tilknytning til en anden præst." Med et brev af 5. oktober  

 1999 sendte Kirkeministeriet en erklæring fra den kirkebogsførende sognepræst  

 i  

 X Pastorat hvoraf det fremgik at der den 6. juli 1998 ikke havde været  

 sognebåndsløsere der havde anmodet om udsættelse af ophørstidspunktet for  

 sognebåndsløsningen.
Samtidig fremsendte ministeriet en erklæring fra  

 Biskoppen  

 over Århus Stift hvor han fremhævede at hans argumentation for ikke at følge  

 mindretallets indstilling i forbindelse med ansættelse af den nye præst ikke  

 alene skyldtes at dette mindretal i det store og hele bestod af  

 sognebåndsløsere, men også at sognet i en lang periode havde været splittet.
C og D kommenterede  

 ministeriets udtalelse og erklæringerne i et brev af 8. november 1999. De  

 fremhævede at den afgående sognepræst, E, stadig var i embedet den 2. juni  

 1998  

 da biskoppen afgav sin indstilling til Kirkeministeriet, da han først afgik  

 fra  

 embedet den 30. juni 1998. Derfor havde de ikke været opmærksom på muligheden  

 for at udsætte tidspunktet for ophør af sognebåndsløsningen, og de havde ikke  

 forestillet sig at en anmodning herom ville blive tillagt betydning i  

 forbindelse  

 med ansættelse af den nye præst.
De repræsenterede et teologisk  

 retningsbestemt  

 mindretal.
Desuden anførte de at det i forbindelse med spørgsmålet om  

 mindretalsbeskyttelse ikke kunne tillægges betydning at biskoppen havde  

 oplyst  

 at den nyansatte præst var af økumenisk observans mens den anden præst havde  

 en  

 grundtvigsk holdning.
Ombudsmandens udtalelse Folkekirken er omfattet af ombudsmandens virksomhed bortset fra  

 spørgsmål der direkte eller indirekte vedrører kirkens lære eller  

 forkyndelse, jf. § 9 i lov nr. 473 af 12. juni 1996 om Folketingets  

 Ombudsmand.
Det fremgår af § 11 i ansættelsesloven (lov nr. 310 af 16. maj 1990 om  

 ansættelse i stillinger i folkekirken m.v. med senere ændring) at  

 kirkeministeren træffer afgørelse om ansættelse i stillinger som sognepræst  

 efter indstilling fra det pågældende menighedsråd.
Under visse omstændigheder  

 der fremgår af lovens § 11, stk. 2, er ministeren forpligtet til at ansætte  

 en bestemt ansøger, men bortset herfra kan ministeren beslutte hvilken af de  

 indstillede ansøgere som skal ansættes.
Det er bestemt i § 11, stk. 3, at ved  

 ansættelse i præstestillinger i pastorater med flere præstestillinger skal  

 kirkeministeren tage hensyn til mindretal i pastoratet.
Det fremgår af  

 forarbejderne til loven (Folketingstidende 1989-90, tillæg A, sp.  

 3727f, og tillæg B, sp. 1054) at det er en forudsætning at mindretallet er  

 repræsenteret i menighedsrådet med en sådan vægt at mindretallets kandidat  

 bliver omfattet af menighedsrådets indstilling.
Desuden fremgår det af  

 bemærkningerne  

 til lovforslaget (Folketingstidende 1989-90, tillæg A, sp.  

 3727f  

 ) at bestemmelsen kun tager sigte  

 på teologisk retningsbestemte mindretal.
Det er samme sted anført at  

 Kirkeministeriet kan tilslutte sig ansættelseslovudvalgets bemærkninger om  

 bestemmelsen hvorefter der jævnlig lægges en med bestemmelsen ikke tilsigtet  

 bastant forståelse af denne for dagen.
Mindretalssynspunktet er kun et blandt  

 flere hensyn der bør indgå i kirkeministerens overvejelser.
 I betænkningen fra  

 ansættelseslovudvalget, betænkning nr. 1182/1989 angående ansættelse i  

 stillinger i folkekirken m.m., er bl.a. anført følgende, s. 30:
Udvalget har foreslået, at  

 den nugældende bestemmelse, hvorefter kirkeministeren ved ansættelse i  

 præstestillinger i pastorater med flere præstestillinger skal tage hensyn til  

 mindretal i pastoratet, videreføres.
Udvalget har overvejet at udelade reglen  

 under hensyn til, at den for så vidt er selvfølgelig, og at der jævnlig  

 lægges  

 en utilsigtet bastant forståelse af bestemmelsen for dagen.
Man er dog veget  

 tilbage herfra under hensyn til, at bestemmelsen har gammel hævd og  

 indeholder  

 et væsentligt princip.
Udvalget vil dog for sit vedkommende understrege, at  

 mindretalssynspunktet kun er et blandt flere synspunkter, som må indgå i  

 ministerens overvejelser.
Hvilket, der i det enkelte tilfælde bør have  

 prioritet forud for de øvrige, må afhænge af omstændighederne i den enkelte  

 sag. I Liv, Arbejde og  

 Forvaltning (1995), s. 156, har Preben Espersen bl.a. anført følgende:
Det er i ansættelseslovens §  

 11 bestemt, at ved ansættelse i stillinger i pastorater med flere  

 præstestillinger skal kirkeministeren tage hensyn til mindretal i pastoratet.  

 Mindretalssynspunktet er dog kun et blandt flere synspunkter, som må indgå i  

 ministerens overvejelser.
Hvilket, der i det enkelte tilfælde bør have  

 prioritet forud for de øvrige, må afhænge af omstændighederne i den enkelte  

 sag.
Biskoppen har, når der er tale om pastorater med flere præstestillinger,  

 et særligt ansvar for, at ministeren sættes i stand til at vurdere, om  

 hensynet  

 til et kirkeligt mindretal giver rimelig begrundelse for at udnævne en  

 ansøger,  

 som er indstillet som nr. 2 eller 3.
Selv om det hensyn, der skal  

 tages, er til et kirkeligt mindretal i pastoratets menighed og ikke til et  

 mindretal i menighedsrådet, er det dog i Kirkeministeriets praksis stillet  

 som  

 en betingelse, at ønsket om hensyn skal formidles gennem et eller flere  

 menighedsrådsmedlemmer i forbindelse med ansættelsesproceduren ved besættelse  

 af den ledige præstestilling.
Den kreds i menigheden, der skal tilgodeses som  

 mindretal, må altså selv være repræsenteret i menighedsrådet, eller der må  

 være  

 mindst ét menighedsrådsmedlem i øvrigt, der vil formidle ønsket om  

 mindretalshensyn. De nærmere regler om  

 menighedsråds indstilling er fastsat i bekendtgørelsen om menighedsråds  

 medvirken ved ansættelse i præstestillinger m.m. (bekendtgørelse nr. 467 af  

 18.  

 juni 1991 med senere ændring). Indstillingen skal omfatte 3 af ansøgerne til  

 stillingen i prioriteret rækkefølge, og hvis der er flere præstestillinger i  

 pastoratet, skal biskoppen i sin indstilling til kirkeministeren udtale sig  

 om  

 hvorvidt der er grundlag for at hensyn til mindretal i pastoratet inddrages i  

 overvejelserne, jf. bekendtgørelsens §§ 7 og 8.
I den foreliggende sag  

 anbefalede Biskoppen over Århus Stift over for Kirkeministeriet at den som  

 nr.  

 1 indstillede ansøger blev ansat, og ikke den af mindretallet anbefalede  

 ansøger der var indstillet som nr. 3. Som begrundelse anførte biskoppen at  

 langt den overvejende del af menigheden (det vil sige den del af menigheden  

 der  

 havde samlet sig om den afgåede sognepræst) bestod af sognebåndsløsere, og  

 som  

 noget væsentligere fremhævede biskoppen at sognet havde været stærkt splittet  

 i  

 mange år fordi langt den overvejende del af sognets egne beboere ikke ønskede  

 sig betjent af den afgåede sognepræst.
Han betonede at menighedsrådets  

 flertal  

 meget stærkt havde gjort gældende over for ham at det af samarbejdsmæssige  

 årsager, men også af hensyn til den folkekirkelige sammenhæng ville være af  

 stor betydning at den nye sognepræst både i holdning og arbejde udtrykte den  

 folkekirkelige bredde.
I ministeriets brev til Dem  

 af 3. november 1998 er det anført at afgørelsen om ansættelse er sket efter  

 en  

 skønsmæssig vurdering hvor ministeriet har lagt biskoppens indstilling til  

 grund.
I ministeriets brev af 16. juli 1999 er det anført at ministeren i  

 denne  

 sag valgte at udnævne den ansøger som menighedsrådet og biskoppen havde  

 indstillet som nr. 1. Som begrundelse anføres et ønske om at prioritere  

 hensynet til at sikre niveauet for og bredden i den kirkelige betjening af  

 sognemenigheden som sådan højere end hensynet til at fastholde niveauet for  

 den  

 kirkelige betjening af det markante mindretal som primært modtog kirkelig  

 betjening af den afgåede sognepræst.
Det siges samtidig at det efter  

 ministeriets opfattelse er lovligt ved udøvelsen af skønnet efter  

 ansættelseslovens § 11, stk. 3, at tillægge det vægt at et mindretal i  

 pastoratet består af sognebåndsløsere da det ikke er muligt at løse sognebånd  

 til en anden menighed, kirke eller et andet sogn.
Bestemmelsen i  

 ansættelseslovens § 11, stk. 3, indebærer at kirkeministeren har pligt til at  

 tage hensyn til mindretal inden for menigheden i sager om ansættelse af  

 præster  

 i pastorater hvor der er flere præstestillinger.
Det er en forudsætning at  

 der  

 er tale om et teologisk retningsbestemt mindretal, og at mindretallet er  

 repræsenteret i menighedsrådet med en sådan vægt at mindretallets kandidat er  

 omfattet af indstillingen fra menighedsrådet.
Disse forudsætninger er opfyldt  

 i denne sag.
Ministeren havde derfor pligt til at tage hensyn til det  

 mindretal  

 i menigheden som De tilhører.
Men det indebærer ikke at ministeren er  

 afskåret  

 fra at tage andre saglige hensyn i betragtning.
De hensyn som Biskoppen over  

 Århus Stift og Kirkeministeriet har anført i denne sag, er efter min  

 opfattelse  

 saglige.
Jeg har derfor ikke bemærkninger til at de er indgået i sagen.
Det  

 må  

 dog give anledning til nærmere overvejelser om der kunne lægges vægt på at  

 langt den overvejende del af mindretallet bestod af sognebåndsløsere.
Kirkeministeriet har peget på  

 at det ikke er muligt at løse sognebånd til en anden menighed eller kirke  

 eller  

 et andet sogn.
Når der løses sognebånd, etableres der et personligt forhold  

 mellem sognebåndsløseren og den pågældende præst hvor præsten påtager sig  

 udførelsen af kirkelige handlinger og sjælesorg for sognebåndsløseren mens  

 sognepræsten i bopælssognet bliver fritaget herfor.
Som nævnt er det kun  

 mindretal i menigheden som er repræsenteret i menighedsrådet med en sådan  

 styrke at mindretallets kandidat bliver omfattet af menighedsrådets  

 indstilling  

 til Kirkeministeriet der er omfattet af reglen om mindretalsbeskyttelse i  

 ansættelseslovens § 11, stk. 3. Mindretallets repræsentation i menighedsrådet  

 afhænger af stemmeafgivningen ved valg til menighedsrådet.
En sognebåndsløser  

 skal vælge mellem at have valgret ved valg til menighedsrådet i enten den  

 menighedsrådskreds hvor den pågældende bor, eller i den menighedsrådskreds  

 hvor  

 sognebåndsløserpræsten er ansat, jf. § 5 i lov om valg til menighedsråd  

 (dengang lovbekendtgørelse nr. 30 af  

 24.  

 januar 1996). Valgbar til menighedsrådet er sognebåndsløseren i den  

 menighedsrådskreds hvor den pågældende har valgret.
Har en sognebåndsløser  

 valgret til menighedsrådet for den menighed hvis præst der er løst sognebånd  

 til, vil den pågældende ikke have mulighed for at blive repræsenteret i  

 menighedsrådet i det sogn hvor den pågældende bor.
Sognebåndsløseren kan  

 derfor  

 ikke ved sin stemmeafgivning medvirke til at en bestemt ansøger til en  

 præstestilling i dette sogn bliver omfattet af menighedsrådets indstilling  

 til  

 Kirkeministeriet.
Disse omstændigheder tilsiger efter min opfattelse at en  

 sådan sognebåndsløser i forbindelse med præsteansættelser betragtes som en  

 del  

 af den menighed hvor sognebåndsløserpræsten er ansat, på lige fod med de  

 medlemmer som er bosat i sognet.
Der må dog også lægges vægt  

 på at sognebåndsløsningen har karakter af et personligt bånd mellem det  

 enkelte  

 medlem af folkekirken og sognebåndsløserpræsten.
Hvis den nye præst skal  

 afløse  

 sognebåndsløserpræsten, vil dette bånd blive ophævet ved ansættelsen.
Det kan  

 da synes mindre rimeligt at sognebåndsløseren skal betragtes som en del af  

 mindretallet i forbindelse med ansættelsen af den nye præst.
I hvert fald må sognebåndsløseren  

 kunne lades ude af betragtning fra det tidspunkt hvor sognebåndsløsningen er  

 ophørt.
Sognebåndsløsningen ophører normalt først på det tidspunkt hvor den  

 præst der er løst sognebånd til, fratræder sin stilling, jf. § 11, stk. 1 og  

 2,  

 i lov om medlemskab af folkekirken, kirkelig betjening og sognebåndsløsning  

 (lov nr. 352 af 6. juni 1991). Træffes afgørelsen om ansættelse af en ny  

 præst  

 på et tidspunkt hvor sognebåndsløserpræsten er fratrådt, må det derfor  

 normalt  

 anses for udelukket at sognebåndsløsere i forhold til  

 mindretalsbeskyttelsesreglen i ansættelseslovens § 11, stk. 3, betragtes som  

 en  

 del af mindretallet i den menighed hvor sognebåndsløserpræsten var ansat.
I  

 den  

 foreliggende sag fratrådte sognepræst (E) den 30. juni 1998, og  

 kirkeministeren  

 traf efter det oplyste afgørelsen om at ansætte (A) den 3. juli 1998.  

 Sognebåndsløsningen til sognepræst (E) var således ophørt på tidspunktet for  

 afgørelsen.
I hvert fald under disse omstændigheder kunne sognebåndsløserne  

 ikke i forhold til ansættelseslovens § 11, stk. 3, betragtes som en del af  

 mindretallet i menigheden i (X) Sogn, bortset fra de eventuelle  

 sognebåndsløsere der havde udsat tidspunktet for ophør af  

 sognebåndsløsningen,  

 jf. nedenfor.
De har fremhævet at i denne sag var sognepræst  

 (E) endnu ikke fratrådt på det tidspunkt hvor Biskoppen over Århus Stift  

 afgav  

 sin indstilling til Kirkeministeriet hvor han anbefalede ministeriet at  

 ansætte  

 den af flertallet i menighedsrådet indstillede ansøger.
Indstillingen blev  

 afgivet den 2. juni 1998, og sognepræst (E) fratrådte den 30. juni 1998. Jeg  

 er  

 ikke enig i at der kan lægges vægt på dette.
Det afgørende tidspunkt må være  

 tidspunktet for ministerens afgørelse da det er ministeren og ikke biskoppen  

 der har kompetencen til at ansætte sognepræsten.
I mit brev af 30. marts 1999  

 til Kirkeministeriet lagde jeg vægt på bestemmelsen i § 11, stk. 3, 2. pkt.,  

 i  

 lov om medlemskab af folkekirken, kirkelig betjening og sognebåndsløsning.  

 Efter denne bestemmelse har en sognebåndsløser ret til at udsætte  

 ophørstidspunktet  

 for sognebåndsløsningen indtil en ny præst er ansat.
Det siges i  

 forarbejderne  

 til denne bestemmelse at den har til formål at give en sognebåndsløser  

 mulighed  

 for at vente med at tage stilling til om den pågældende vil bevare sin  

 tilknytning til den menighed hvis præst der er løst sognebånd til indtil den  

 nye præst er udnævnt.
Som nævnt i mit brev til Kirkeministeriet må en  

 sognebåndsløser der har benyttet sig af denne ret, kunne udøve valgret til og  

 være valgbar til menighedsrådet i denne menighed frem til tidspunktet for  

 udnævnelsen af den nye præst.
Uanset om udnævnelsen af en ny præst bliver  

 foretaget før eller efter det tidspunkt hvor den præst der var løst sognebånd  

 til er fratrådt, må en sådan sognebåndsløser således betragtes som en del af  

 den pågældende menighed på lige fod med de medlemmer af menigheden der var  

 bosiddende i sognet.
Ved brugen af bestemmelsen i § 11, stk. 3, i  

 ansættelsesloven kan det forhold at en del af mindretallet i pastoratet  

 består  

 af sognebåndsløsere således ikke sagligt tillægges nogen betydning hvis der  

 er  

 tale om sognebåndsløsere der har valgret til menighedsrådet for menigheden  

 hvor  

 sognebåndsløserpræsten er ansat, og som har udsat ophørstidspunktet for  

 sognebåndsløsningen indtil en ny præst er ansat.
 For en offentlig  

 forvaltningsmyndighed gælder at myndigheden ved behandlingen af sine sager er  

 ansvarlig for at de nødvendige oplysninger foreligger  og dermed for at  

 de  

 nødvendige undersøgelser er foretaget  inden myndigheden træffer en  

 afgørelse.  

 Denne regel kaldes med et fagudtryk officialprincippet.
 Reglen indebærer at hvis  

 Kirkeministeriet i en sag om ansættelse af en præst hvor der skal tages  

 hensyn  

 til et mindretal i pastoratet agter at tillægge det betydning at mindretallet  

 i  

 et vist omfang består af sognebåndsløsere, er ministeriet forpligtet til at  

 tilvejebringe oplysninger om i hvilket omfang der er tale om sognebåndsløsere  

 der har valgret til menighedsrådet for den menighed hvis præst der er løst  

 sognebånd til, og i hvilket omfang de har udsat ophørstidspunktet for  

 sognebåndsløsningen indtil en ny præst er ansat.
I sin indstilling til  

 Kirkeministeriet lagde Biskoppen over Århus Stift vægt på  som ét  

 blandt flere  

 forhold  at mindretallet i (X) Sogn der stod bag indstillingen af  

 kandidat  

 (B), hovedsagelig bestod af sognebåndsløsere.
Jeg må forstå Kirkeministeriets  

 udtalelse sådan at dette forhold også indgik ved ministerens afgørelse om at  

 ansætte den af flertallet i menighedsrådet indstillede ansøger.
Der er ikke  

 oplysninger i sagen der tyder på at Kirkeministeriet forinden havde  

 tilvejebragt oplysninger om i hvilket omfang disse sognebåndsløsere havde  

 valgret til menighedsrådet for (X) Sogn, og om de havde udsat  

 ophørstidspunktet  

 for sognebåndsløsningen.
Disse oplysninger blev først  

 tilvejebragt på min foranledning ved brevet af 24. september 1999 fra  

 Biskoppen  

 over Århus Stift.
Erklæringen der blev fremsendt med dette brev, oplyste at  

 der  

 den 6. juli 1998 ikke var sognebåndsløsere i (X) Sogn der havde udsat  

 ophørstidspunktet for sognebåndsløsningen.
