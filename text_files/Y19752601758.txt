Et firma annoncerede med, at man p.g.a.
Toldvæsenets udpantning måtte  

 foretage en tvangsrealisation af et parti ure.
Urene var i annoncen opdelt i  

 4 grupper med faste priser under vurderingen.
 Forbrugerombudsmanden udtalte, at annoncering med  

 »tvangsrealisation« var uberettiget, idet der ikke på  

 annonceringstidspunktet var foretaget udpantning af Toldvæsnet, samt at  

 inddelingen i forskellige vurderingsgrupper var en fiktiv værdifastsættelse,  

 der antydede, at urene blev solgt til en pris, der lå væsentligt under deres  

 værdi, og at en sådan reklameform forudsatte, at »vurderingsprisen«  

 kunne dokumenteres.
 2. Et urfirma benyttede ved sin markedsføring blandt andet sålydende  

 dagbladsannoncer:
»Tvangsrealisation Til dækning af toldvæsenets udpantning for importmoms bortsælges omgående  

 et større parti kostbare schweizerure«.
 Andre af firmaets annoncer havde følgende indhold:
 »Urene er opdelt i fire vurderingsgrupper:
 Endvidere var enkelte annoncer forsynet med overskriften »Sidste 14  

 dage« eller »Sidste 8 dage«.
Forbrugerombudsmanden gjorde overfor urfirmaet opmærksom på, at den nævnte  

 annoncering måtte anses for at være urigtig og vildledende, idet anvendelsen  

 af overskriften »Tvangsrealisation« var uberettiget, da det rent  

 faktisk ikke på annonceringstidspunktet var foretaget udpantning af  

 toldvæsenet.
Yderligere blev det gjort gældende, at inddelingen i forskellige  

 vurderingsgrupper var en fiktiv værdiangivelse, der antydede, at urene blev  

 solgt til priser, der lå væsentligt under deres værdi, og det måtte være en  

 forudsætning for en sådan reklameform, at firmaet var i stand til at  

 dokumentere, at urene var så værdifulde, som det blev påstået.
 Da urfirmaet ikke ønskede at følge henstillingen om en ændring af  

 annonceringen, blev sagen af Forbrugerombudsmanden indbragt for Sø- og  

 Handelsretten i København med påstand om, at det blev forbudt urfirmaet at  

 benytte denne annonceringsform.
Under retssagen erkendte fimaet, at den foretagne annoncering under  

 overskriften »Tvangsrealisation« havde været uberettiget i en række  

 tilfælde, idet der ikke havde været foretaget udpantning af toldvæsenet, og  

 annonceringen var derfor vildledende, da forbrugerne måtte få indtryk af, at  

 urfirmaet var tvunget til hurtig realisation af sit varelager og derfor  

 solgte til lavere priser end normalt.
Urfirmaet erkendte samtidig i retten,  

 at man ikke kunne dokumentere påstanden om, at urene var blevet solgt til  

 priser, som lå væsentligt under deres værdi.
Endelig erkendte firmaet, at  

 anvendelsen af overskriften »Sidste 14 dage« og »Sidste 8  

 dage« var misvisende set i relation til, at annoncerne senere gentoges  

 med de samme overskrifter også udover de nævnte 14 og 8 dage.
 (* 1) Offentliggjort i Forbrugerombudsmandens Årsberetning 1975-1977, side  

 45, nr. 2.
