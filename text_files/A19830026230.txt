 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Anvendelsesområde § 1.  Denne lov omfatter undersøgelser og  

 foranstaltninger med hensyn til affaldsprodukter, der Stk. 2.  Loven gælder, uanset om affaldsprodukterne er  

 uemballeret eller anbragt i emballage eller særlige indretninger.
 § 2.  Københavns og Frederiksberg kommunalbestyrelser  

 varetager tillige de opgaver, der ved loven er henlagt til amtsrådet.
 Undersøgelser og afværgeforanstaltninger m.v.
 § 3.  Amtsrådet udarbejder i samarbejde med  

 kommunalbestyrelsen oversigter over, på hvilke pladser og lokaliteter der bør  

 foretages undersøgelser eller træffes foranstaltninger for at sikre, at  

 kemikalieaffald, der er henlagt eller nedgravet, ikke medfører forurening af  

 omgivelserne eller indebærer risiko herfor (afværgeforanstaltninger).
 Stk. 2.  Oversigterne skal indeholde en angivelse af den  

 tidsmæssige rækkefølge for udførelsen af undersøgelser og foranstaltninger,  

 jfr. stk. 1.
 Stk. 3.  Oversigterne revideres en gang om året og  

 indsendes til miljøstyrelsen.
 Stk. 4.  Miljøstyrelsen udarbejder nærmere  

 retningslinier for indholdet af oversigter og oplysninger m.v. efter stk. 1  

 og 2.
 § 4.  Miljøstyrelsen afgør, i hvilket omfang og på  

 hvilke pladser og lokaliteter der skal iværksættes afværgeforanstaltninger i  

 det følgende år.
 § 5.  Amtsrådet udfører de undersøgelser vedrørende  

 kemikalieaffaldsdepoter, der er nævnt i § 3.
 Stk. 2.  Miljøstyrelsen kan efter drøftelse med  

 amtsrådet i særlige tilfælde bestemme, at der skal foretages andre eller  

 yderligere undersøgelser end de af amtsrådet forudsatte.
§ 6.  Amtsrådet udarbejder i samarbejde med  

 kommunalbestyrelsen forslag til projekter til afværgeforanstaltninger.  

 Forslagene skal godkendes af miljøstyrelsen.
Amtsrådet forestår udførelsen af  

 projekterne.
Stk. 2.  Såfremt amtsrådets forslag til et projekt til  

 afværgeforanstaltninger indebærer, at oppumpet, forurenet grundvand skal  

 udledes i vandløb, søer eller havet, skal amtsrådet offentliggøre sit forslag  

 herom, således at der gives offentligheden adgang til at afgive indsigelser  

 imod forslaget inden for en frist af 4 uger.
Fremkomne indsigelser fremsendes  

 med amtsrådets bemærkninger hertil til miljøstyrelsen sammen med amtsrådets  

 projektforslag, jfr. stk. 1.
 Stk. 3.  Amtsrådet underretter miljøstyrelsen om  

 resultatet af afværgeforanstaltningerne og om tilsynet med disse, jfr. § 7.
 § 7.  Kommunalbestyrelsen forestår driften af  

 afværgeforanstaltninger, der er gennemført efter § 6.
Stk. 2.  Kommunalbestyrelsen fører tilsyn med pladser og  

 lokaliteter med kemikalieaffald.
Såfremt amtsrådet har iværksat  

 undersøgelser, jfr. § 5, eller tilsynet efter lov om miljøbeskyttelse  

 påhviler amtsrådet, føres tilsynet dog af amtsrådet.
 Stk. 3.  Kommunalbestyrelsen underretter amtsrådet om  

 resultaterne af driften efter stk. 1 og tilsynet efter stk. 2.
Finansiering § 8.  Miljøstyrelsen afholder inden for beløbsrammer,  

 der fastsættes på de årlige bevillingslove, udgifterne til  

 afværgeforanstaltninger, der er godkendt efter § 6, og udgifter til  

 ekspropriationserstatninger og andre erstatninger efter §§ 12-13. Den del af  

 en beløbsramme, der ikke er udnyttet i et finansår, kan overføres til  

 følgende finansår.
 Stk. 2.  Amtsrådet afholder udgifterne til gennemførelse  

 af registrering og indberetning efter § 3, ved gennemførelse af undersøgelser  

 efter § 5 og ved tilsyn efter § 7, stk. 2, 2. pkt.
 Stk. 3.  Kommunalbestyrelsen afholder udgifterne til  

 drift af iværksatte afværgeforanstaltninger, jfr. § 7, stk. 1, samt udgiften  

 ved tilsyn efter § 7, stk. 2, 1. pkt.
 Stk. 4.  Miljøministeren kan i særlige tilfælde  

 beslutte, at miljøministeriet afholder en del af de udgifter til drift af  

 afværgeforanstaltninger, der er nævnt i stk. 3.
 Forholdet til grundejeren m.v.
 § 9.  Kommunalbestyrelsen, amtsrådet, miljøstyrelsen  

 eller personer, der af disse myndigheder er bemyndiget hertil, har uden  

 retskendelse adgang til offentlige og private ejendomme for at tilvejebringe  

 oplysninger til brug for beslutninger efter loven eller efter de regler, der  

 er fastsat med hjemmel i loven.
 Stk. 2.  Legitimation skal forevises på forlangende.
§ 10.  Enhver ejer eller bruger af offentlige eller  

 private ejendomme skal efter anmodning give de myndigheder eller personer,  

 der er nævnt i § 9, oplysninger til brug for myndighedernes udførelse af  

 opgaver efter loven eller efter de regler, der er fastsat med hjemmel i  

 loven.
Det samme gælder den, der er ansvarlig for, at kemikalieaffaldet er  

 henlagt eller nedgravet.
§ 11.  Før der udføres undersøgelser eller  

 foranstaltninger efter loven, skal amtsrådet underrette vedkommende grundejer  

 samt den, der har været ansvarlig for de forhold, der giver anledning til  

 undersøgelser eller foranstaltninger.
Amtsrådet skal ved underretningen så  

 vidt muligt angive omfanget af de påtænke undersøgelser eller  

 foranstaltninger og de udgifter, der er forbundet hermed.
Der skal samtidig  

 gives den pågældende lejlighed til at udtale sig.
§ 12.  Amtsrådet kan på fremmed grund foretage  

 opmålinger, nivellementer, pejlinger, boringer og andre tekniske forarbejder  

 og undersøgelser, der er nødvendige for bedømmelsen af, om der skal udføres  

 foranstaltninger efter loven.
Bestemmelserne i § 39, stk. 4, i lov nr. 299 af  

 8. juni 1978 om vandforsyning m.v. finder tilsvarende anvendelse.
Stk. 2.  Amtsrådet kan til gennemførelse af  

 foranstaltninger i medfør af denne lov ekspropriere rettigheder over fremmed  

 ejendom.
Bestemmelserne i vandforsyningslovens § 37, § 40, stk. 3, og §§  

 41-44 finder tilsvarende anvendelse.
Ved fastsættelsen af erstatning for en  

 ekspropriation skal ejendommens værdi beregnes uden hensyn til den  

 værdinedsættelse, der skyldes forureningsfare fra kemikalieaffaldsdepotet,  

 når der foreligger god tro hos den, over for hvem ekspropriationen  

 gennemføres.
 Stk. 3.  Før amtsrådet træffer beslutning om  

 ekspropriation eller indgår aftale om erhvervelse af ret over fast ejendom,  

 skal miljøstyrelsens godkendelse indhentes.
 Stk. 4.  På ubebyggede arealer, som tilhører det  

 offentlige, kan amtsrådet foretage undersøgelser og foranstaltninger, uden at  

 stk. 1, 2. pkt., og stk. 2 kommer til anvendelse.
§ 13.  Amtsrådet kan bestemme, at et  

 vandindvindingsanlæg, som er truet af forurening fra et  

 kemikalieaffaldsdepot, ikke længere må benyttes, eller at det skal ændres på  

 nærmere angiven måde.
Amtsrådet kan i denne forbindelse bestemme, at et anlæg  

 helt eller delvis skal sløjfes.
Stk. 2.  Amtsrådet kan efter drøftelse med  

 kommunalbestyrelsen bestemme, at brugere af anlægget i stedet skal have vand  

 fra et nyoprettet eller bestående alment vandforsyningsanlæg, hvorved  

 reglerne i vandforsyningslovens § 29 finder tilsvarende anvendelse.
Amtsrådet  

 kan endvidere bestemme, at en enkelt eller nogle få ejendomme skal have vand  

 fra et bestående ikke alment anlæg, hvorved vandforsyningslovens § 45, stk.  

 2, finder tilsvarende anvendelse.
 Stk. 3.  Før amtsrådet træffer beslutning efter stk. 1  

 og 2, skal miljøstyrelsens godkendelse indhentes.
 Stk. 4.  Når et vandforsyningsanlæg i medfør af stk. 1  

 skal ændres eller ikke længere må benyttes, har anlæggets ejer krav på  

 erstatning, herunder for anlægsudgifter ved vandforsyning, der tilvejebringes  

 efter stk. 2.
Stk. 5.  Erstatningen kan nedsættes eller bortfalde  

 under hensyn til det tidligere anlægs alder, eller hvis de hidtidige  

 vandforsynings- eller spildevandsforhold ikke var lovlige eller  

 kvalitetsmæssigt tilfredsstillende, uden at dette skyldes  

 kemikalieaffaldsdepotet.
Erstatningen kan afkortes med den forøgelse i værdi,  

 som forsyningen fra det nye anlæg måtte tilføre anlægsejeren.  

 Vandforsyningslovens § 31, stk. 2, 2. pkt., finder tilsvarende anvendelse.
Stk. 6.  Miljøstyrelsen skal godkende aftaler om  

 erstatningens størrelse.
I mangel af enighed afgøres erstatningsspørgsmålet  

 af landvæsensretten.
Forskellige administrative bestemmelser § 14.  Miljøministeren nedsætter et råd, som rådgiver  

 ministeren i forbindelse med udfærdigelse af regler i medfør af loven.
Rådet  

 skal endvidere følge hovedlinierne i myndighedernes administration af loven.
 Stk. 2.  Rådet sammensættes af repræsentanter for  

 miljøstyrelsen, Amtsrådsforeningen i Danmark, Kommunernes Landsforening samt  

 Københavns og Frederiksberg kommuner.
 § 15.  Godkendelse, tilladelse, planudarbejdelse og  

 dispensation m.v. i henhold til lov om kommuneplanlægning, lov om by- og  

 landzoner, lov om lands- og regionplanlægning, lov om regionplanlægning i  

 hovedstadsområdet, naturfredningsloven, råstofloven, miljøbeskyttelsesloven,  

 vandforsyningsloven, vandløbsloven, skovloven og sandflugtsloven er ufornødne  

 i forbindelse med udførelse af undersøgelser og afværgeforanstaltninger i  

 medfør af denne lov.
 § 16.  Miljøministeren kan fastsætte nærmere regler om  

 amtsrådenes og kommunalbestyrelsernes udførelse eller deltagelse i udførelsen  

 af opgaver efter loven.
§ 17.  Miljøstyrelsens beslutninger efter denne lov  

 kan ikke påklages til anden administrativ myndighed.
Det samme gælder  

 amtsrådets beslutninger om ekspropriation efter § 12 og amtsrådets afgørelser  

 efter § 13.
 § 18.  Såfremt der foretages undersøgelser eller  

 foranstaltninger i medfør af denne lov, kan der ikke træffes afgørelse over  

 for ejeren af den pågældende ejendom vedrørende samme forhold efter §§ 11 og  

 14 i lov om miljøbeskyttelse.
 Stk. 2.  Loven bevirker ingen indskrænkninger i adgangen  

 til at foretage undersøgelser eller foranstaltninger med hensyn til  

 forurenende virksomheder, der ikke ejes eller drives af det offentlige, i  

 medfør af kapitel 5 i lov om miljøbeskyttelse eller forskrifter udfærdiget i  

 medfør af lov om miljøbeskyttelse.
 Stk. 3.  Loven berører ikke myndighedernes adgang til  

 ved civilt søgsmål at søge udgifter, der i medfør af denne lov er afholdt til  

 undersøgelser og foranstaltninger, godtgjort af den, der er ansvarlig for  

 kemikalieaffaldsdepotet.
Straf § 19.  Medmindre højere straf er forskyldt efter den  

 øvrige lovgivning, straffes med bøde eller hæfte den, der 1) forsætligt  

 undlader at give oplysninger efter § 10, 2) undlader at efterkomme påbud  

 eller overtræder forbud, som er meddelt i medfør af § 13, stk. 1-2.
 Stk. 2.  For overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.
 Ikrafttræden m.v.
 § 20.  Loven træder i kraft den 1. juli 1983.
 § 21.  Loven gælder ikke for Færøerne og Grønland.
Givet på Christiansborg slot, den 8.  

 juni 1983 Under Vor kongelige Hånd og Segl MARGRETHE R.
