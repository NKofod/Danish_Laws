 Ankenævnet stadfæstede direktoratets afgørelse, hvorefter en  

 indsigelse mod udstedelse af patent på et »sving- eller  

 vippevindue« ikke blev taget til følge, idet ansøgningen vedrørte een  

 opfindelse og denne opfindelse adskilte sig væsentligt fra kendt teknik.
År 1985, den 22. oktober afsagde patentankenævnet (Beyer,  

 Grønning-Nielsen, Asger Nielsen, Niordson, Terndrup Pedersen) følgende k e n d e l s e i sagen j.nr.
P. 21/83: Klage fra A/S J.
Petersens Beslagfabrik, Nibe, v/Nørrejysk Patentbureau ApS over patentdirektoratets afgørelse af 28. september 1983 af patentansøgning nr.  

 5324/77 fra KVA-Spil Ltd., Norge, v/Th.
Ostenfeld Patentbureau A/S.
Den 29. marts 1982 fremlagdes under nr. 144.573 en af Kva-Spil Ltd.,  

 Norge, den 30. november 1977 indleveret ansøgning om patent på et sving-  

 eller vippevindue.
Ansøgningen indeholdt følgende 4 krav:
 »1. Sving- eller vippevindue med svinglejer (12), hvor hvert  

 svingleje har en svingtap (13) på den ene ende af en ledarm (14) i en  

 ledarmsforbindelse, som forbinder en vendbar vinduesramme (10) med en  

 tilhørende vindueskarm, hvor svinglejet er hylsterformet, kopformet eller  

 udformet på lignende måde og er indskudt aksialt i og fastgjort uforskydeligt  

 i en tilhørende boring (11) i vinduesrammen, og hvor et spærreorgan (35) er i  

 indgreb med et modhold (34) på svingtappen (13) for at tillade drejning, men  

 forhindre utilsigtet forskydning af svingtappen i forhold til svinglejet,  

 idet spærreorganet (35) samvirker med en udsparing i svinglejet (12), k e n d  

 e t e g n e t ved, at spærreorganet (35) befinder sig inden for en  

 tilstødende sideflade (26) i vinduesrammen (10) og kan aksialforskydes til og  

 fra spærreindgreb i et tilstødende spor (15) i den nævnte sideflade (26) i  

 vinduesrammen (10).
 2. Vindue ifølge krav 1, k e n d e t e g n e t ved, at udsparingen i  

 svinglejet (12) udgøres af en boring (36) i et hovedparti (23) ved  

 svinglejets (12) yderende, og at svinglejets eller hovedpartiets (23)  

 endeflade (25) flugter med den nævnte sideflade (26) i vinduesrammen (10),  

 mens hovedpartiets (23) modstående flade (27) danner støtteanlæg mod  

 bundfladen (28) i det nævnte spor (15).
 3. Vindue ifølge krav 1 eller 2, k e n d e t e g n e t ved, at sporet (15)  

 er udformet hovedsageligt kun ved svinglejets (12) ene sideparti, som  

 indeholder spærreorganet (35).
4. Vindue ifølge krav 2 eller 3, k e n d e t e g n e t ved, at svinglejets  

 (12) hovedparti (23) er udformet asymmetrisk i forhold til svinglejets (12)  

 svingningsakse og har størst tykkelse på den side, der bærer  

 spærreorganet.« I beskrivelsen anføres det side 2, linie 14-24:
»Det har også været foreslået at fastgøre svingtappen i et  

 forholdsvis let udløseligt snapindgreb med svinglejet ved hjælp af et  

 elastisk eftergivende spærreorgan.
Herved opnår man en let montage af  

 svingtappen i svinglejet og en let demontering af svingtappen fra svinglejet,  

 Imidlertid vil det let udløselige snapindgreb ikke være helt acceptabelt i  

 brug, idet det ikke giver tilstrækkelig sikring af vinduet under alle  

 brugsforhold, f.eks. i udadsvinget stilling, når det udsættes for eksempelvis  

 vindstød.
Fra mange brugeres side er det et krav, at svingtappen er sikret  

 (låst) på plads i svinglejet under alle brugsforhold, og dette krav er en  

 forudsætning ifølge opfindelsen.« Klageren i denne sag nedlagde ved skrivelse af 16. juni 1982 indsigelse  

 mod udstedelse af patent, idet klageren bl.a. anførte følgende:
»Beskrivelse og krav ses ikke at opfylde bestemmelserne i  

 Handelsministeriets bekendtgørelse nr. 548 vedrørende ansøgninger om patent §  

 16 og § 17, og patentlovens bestemmelse om, at en ansøgning kun må angå  

 sammenhørende opfindelser.
I øvrigt angiver den fremlagte beskrivelse med  

 krav efter vor formening ikke anden teknisk information, end den en fagmand  

 må kunne slutte sig til ud fra kendskabet til den teknik, der var kendt før  

 ansøgningens prioritetsdag.
I overensstemmelse med den af Patentdirektoratet dokumenterede kendte  

 teknik er det, som forudsætning for opfindelsen, angivet i krav 1's  

 indledning, at »svingtappen (13)» fastholdes i »svinglejet  

 (12)» ved hjælp af et »spærreorgan (35)».
Kravets  

 kendetegnende del angiver herefter kun den banalitet, at der skal være en  

 udsparing i vinduesrammens kantflade for at muliggøre indsætningen af  

 spærreorganet.
Enhver håndværker vil kunne fastslå nødvendigheden af denne  

 udsparing, dersom man ønsker, at lejebøsningen (»svinglejet«) skal  

 flugte med kantfladen af vinduesrammen.
Krav 2 angiver tre foranstaltninger, der helt klart kan anvendes uafhængig  

 af hinanden og lige så klart ikke samvirker på nogen måde.
Ej heller er nogen  

 af dem en logisk konsekvens af en eller begge de andres tilstedeværelse.
Det  

 er derfor misvisende at sammenkæde dem i et enkelt krav.
Kravet starter med  

 at karakterisere den »udsparing« i lejebøsningen, som  

 »spærreorganet« griber igennem og fastholder  

 »svingtappen« ved, at det udgøres af en »boring« - i  

 virkeligheden et hul boret gennem lejebøsningen forskudt så meget fra  

 midterakslen, at det korresponderer med rillen i lejetappen.
Dette har ingen  

 mening, hvis det ikke samtidig fastslås, at »spærreorganet« har den  

 beskrevne hårnålefacon.
Denne foranstaltning er iøvrigt helt uafhængig af, om  

 vinduesrammen er forsynet med et »spor« eller ikke, dvs. at denne  

 del at krav 2 kun angår den teknik, der ifølge krav 1 er forudsætningen for  

 opfindelsen.
I øvrigt fremgår det af beskrivelsen side 2, linie 5-8, at denne  

 »udsparing« i lejebøsningen er kendt, ganske vist anbragt i den  

 anden ende af lejebøsningen, men det skulle næppe volde en fagmand hovedbrud,  

 at anbringe »spærreorganet« i den yderste ende af lejebøsningen,  

 hvis han ønsker en lettere adgang til den.
Den anden angivelse i kravet: at lejebøsningens udvendige endeflade skal  

 flugte med kantfladen af vinduesrammen, ses ikke at være et  

 »kendetegn« for nogen opfindelse.
Som nævnt ovenfor er grunden til  

 at lave et »spor«, dvs. en udsparing, som muliggør indstikningen af  

 spærreorganet, netop at ellers må lejebøsningen rage et stykke uden for  

 vinduesrammen.
 Den tredie uafhængige foranstaltning, som angives i krav 2 er, at  

 lejebøsningen har en fortykkelse med en flade, der danner  

 »støtteanlæg« mod bundfladen af »sporet« i vinduesrammen.  

 Denne foranstaltning ses heller ikke at have nogen mening, medmindre den  

 sammenholdes med den »asymmetriske« udformning af lejebøsningen,  

 som angivet i krav 4, og som har til formål, at forhindre en forkert  

 indpresning af lejebøsningen.
Med hensyn til krav 3 skal kun bemærkes, at det i kravet omhandlede kun  

 har mening under forudsætning af et »ensidigt« spærreorgan, og at  

 det kun angiver den banalitet, at man bør skære så lidt væk af vinduesrammen  

 som muligt.' Ansøgeren anførte hertil i skrivelse af 10. januar 1983 bl.a. følgende:
»Indsigernes eneste reelle argument imod det fremlagte krav 1 synes  

 at være anført i sidste afsnit på side 1 i indsigelsen, hvor det anføres, at  

 den kendetegnende del i krav 1 kun angiver »den banalitet, at der skal  

 være en udsparing i vinduesrammens kantflade for at muliggøre indsætningen af  

 spærreorganet«.
Dette må for det første siges at være en fordrejning af  

 kravets indhold, og for det andet er der ikke tale om en hvilken som helst  

 »udsparing« i rammekantfladen.
Derimod er der tale om et  

 tilstødende spor, der er særligt velegnet og let at fremstille i forbindelse  

 med vinduesrammer af træværk og i øvrigt ofte fremstilles i forvejen i  

 sådanne rammer til andre formål.
 Det forhold, at spærreorganet (indsigerne nævner svinglejebøsningen i  

 denne sammenhæng) befinder sig inden for en tilstødende sideflade i  

 vinduesrammen, er desuden væsentligt for løsningen ifølge opfindelsen, idet  

 dette træk i sig selv giver anledning til ret begrænsede muligheder for  

 påvirkning eller betjening af spærreorganet.
 På denne baggrund kan vi ikke se, at det skulle være en banalitet at sørge  

 for en speciel udsparing (et spor) i rammekanten for at kunne muliggøre en  

 let indsætning og udtagning af spærreorganet.
 Uanset indsigernes argumentationer for det modsatte må vi fastholde, at  

 den foreliggende opfindelse angår et vindue (ikke et svingleje), som er i  

 besiddelse af væsentlige konstruktive og brugsmæssige fordele på grund af de  

 i den kendetegnende del af krav 1 angivne ejendommelige træk.
Hvert af de uselvstændige krav 2-4 er efter vor opfattelse i fuld  

 overensstemmelse med PBS § 47 og er dermed tilladelige i ansøgningen, således  

 som direktoratet også tidligere har skønnet.' Ved skrivelse af 28. september 1983 besluttede patentdirektoratet at  

 udstede patent, idet indsigelsen afvistes med følgende begrundelse:
 »De med Deres skrivelse af d. 16. juni 1982 fremsendte bilag, tegning  

 nr. 411N124, nr. 411N125 og nr. 411N156 viser et leje af den i  

 fremlæggelsesskriftet, side 2, linie 14-24 angivne kendte art, som ikke ses  

 at foregribe den i krav 1 beskrevne opfindelse.
Det forhold, at krav 2 indeholder tre forskellige foranstaltninger, som  

 kan anvendes uafhængigt af hverandre og ikke indbyrdes samvirker, er uden  

 betydning for patenterbarheden af kravet, og de nævnte foranstaltninger udgør  

 hver for sig fordelagtige detaljer i forbindelse med opfindelsen.
Det ses  

 heller ikke, at boringen (36), som af Dem fremført, forudsætter, at  

 spærreorganet har hårnålefacon.
Deres bemærkninger til krav 3 og 4 skønnes ikke at give anledning til  

 ændring af disse krav.« Denne afgørelse har klageren ved skrivelse af 25. november 1983 indbragt  

 for patentankenævnet med påstand om, at ansøgningen afslås.
 Klageren har gjort gældende, dels at opfindelsen ikke adskiller sig  

 væsentligt fra hvad der er kendt før ansøgnigens prioritetsdag, dels at krav  

 2 ikke opfylder bestemmelserne i § 16 og § 17 i bekendtgørelse nr. 548 af 25.  

 oktober 1978.
 Ansøgeren har nedlagt påstand om stadfæstelse, og oplyser, at patent er  

 meddelt i henhold til tilsvarende ansøgniger i en række lande.
 Sagen har været behandlet i nævnets møde den 30. september 1985.
 Klageren mødte ikke.
 For ansøgern mødte ingeniør Bent Kjerrumgaard.
 Nævnet udtaler:
Det tiltrædes af de af patentdirektoratet anførte grunde, at indsigelsen  

 er afvist hvorfor bestemmes:
 Den påklagede afgørelse stadfæstes.
