 Justitsministeriet er bekendt med, at man i flere politikredse underretter  

 personer, der er blevet frakendt førerretten, om, at de skal bestå  

 orienterende førerprøve for at generhverve førerbevis efter  

 frakendelsestidens udløb.
 Man henstiller, at en tilsvarende fremgangsmåde følges i alle  

 politikredse.
 Til orientering vedlægges et eksemplar af en vejledning, der der udleveres  

 af Hillerød politi i forbindelse med frakendelsen, samt et udkast til  

 vejledning udarbejdet af Københavns politi.
 P.M.V.
 E.B.
 P.Wiese.
 Vejledning vedrørende generhvervelse af førerbevis.
 Ifølge færdselslovens § 18 stk. 8 skal personer, hvem førerretten har  

 været frakendt,bestå ny førerprøve for at kunne generhverve deres førerbevis.  

 Der er således ikke tale om, at førerbeviset automatisk udleveres, når  

 frakendelsestiden er udløbet.
De bør derfor i god tid forinden rette henvendelse om eventuel  

 generhvervelse til førerbeviskontoret på Deres hjemsted.
I den forbindelse  

 henledes opmærksomheden på, at den teoretiske del af de såkaldte orienterende  

 førerprøve kan aflægges op til 4 måneder før - den praktiske del op til 1  

 måned før frakendelsestidens udløb.
Førerbeviset vil dog under alle  

 omstændigheder tidligst kunne udstedes den dag, frakendelsestiden udløber.
Det påhviler Dem at stille et til øvelseskørsel godkendt køretøj til  

 rådighed ved den praktiske del af prøven.
Den første prøve er gebyrfri,  

 medens der for eventuelle efterfølgende prøver skal betales sædvanligt gebyr.
 Københavns Politi.
 Vedrørende generhvervelse af førerbevis.
 Førerretten er i dag frakendt Dem ved dom.
 De får ikke automatisk førerbeviset tilbage ved frakendelsestidens udløb,  

 men må ansøge herom hos politiet (motorkontoret på det sted, hvor De har  

 bopæl).
Det er en betingelse for generhvervelse af førerbevis, at en ny førerprøve  

 beståes.
Førerprøven kan aflægges før frakendelsestidens udløb (de teoretiske  

 førerprøve kan aflægges indtil 4 måneder og den praktiske førerprøve indtil 1  

 måned før frakendelsestidens udløb).
Da der vil medgå nogen tid til sagens ekspedition (ca. 2 måneder), bedes  

 De derfor i god tid rette henvendelse til motorkontoret i den politikreds,  

 hvor De bor.
Nedenstående blanket bedes benyttet.
 Fulde navn:
 Cpr-nr.:
 Fødesogn:
 Bopæl:
 ansøger herved om generhvervelse af førerretten, der er blevet mig  

 frakendt ved retten i:
den for et tidsrum af år mdr.fra den at regne.
 Det sidst udstedte/fornyede førerbevis var udfærdiget af politiet i:
 ./. Dåbsattest og foto vedlægges.
Sted og dato Underskrift Til politimesteren i:
 Hillerød politi.
