Bundfradrag vedrørende  

 jubilæumsgratiale og fratrædelsesgodtgørelse Styrelsen er blevet spurgt om beskatningen af en person,  

 der efter 1. januar 2000 - i samme år - modtager  

 jubilæumsgratiale og fratrædelsesgodtgørelse, hvis  

 fratrædelsesgodtgørelsen er en følge af en konkret aftale  

 om fratræden, der er indgået inden 1. januar 2000.
 Styrelsen er af den opfattelse, at der er tale om  

 beskatning efter to forskellige bestemmelser i ligningsloven, herved  

 opnås særskilt bundfradrag for hver af ydelserne efter  

 henholdsvis ligningslovens § 7 U (max 8.000 kr.) og 7 O (max 11.200 kr. i  

 år 2.000) . Styrelsen  har drøftet spørgsmålet med  

 Departementet, som er enig heri.
Der er således p.g.a. overgangsreglen i lov nr. 955  

 af 20. december 1999 i denne situation ikke tale om, at der kun er ét  

 samlet bundfradrag for alle udbetalinger af disse kategorier i ét  

 år.
Jubilæumsgratialer, fratrædelsesgodtgørelse og  

 gaver i den anledning, der ydes udenfor overgangsreglerne, er derimod  

 omfattet af ét samlet bundfradrag på 8.000 kr. jf.  

 ligningslovens § 7 U.
