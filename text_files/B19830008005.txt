 I medfør af § 30a i lov om statens fremskaffelse af jord og udlån til  

 jordbrugsmæssige formål m.m., jfr. lovbekendtgørelse nr. 61 af 14. februar  

 1983 fastsættes:
 § 1.  Jordbrugsdirektoratet udøver  

 landbrugsministerens beføjelser efter den nævnte lovs §§ 1-6, 10, stk. 2, §  

 11, § 15, stk. 3, § 16, stk. 4, §§ 17 og 20, § 21, stk. 1, 2, 3. pkt., og  

 stk. 3, § 22, stk. 1, § 24 og §§ 27-29.
 Stk. 2.  De i lovens § 21, stk. 1, omhandlede  

 erhvervelsesdokumenter skal forelægges Jordbrugsdirektoratet.
 Stk. 3.  Den i lovens § 21, stk. 2, nævnte 4 ugers frist  

 regnes fra tidspunktet for Jordbrugsdirektoratets modtagelse af  

 erhvervelsesdokumentet.
 Stk. 4.  Meddelelser efter lovens § 24, stk. 4, skal  

 gives til Jordbrugsdirektoratet.
 § 2.  Jordbrugsdirektoratets afgørelser efter § 1 kan  

 indbringes for landbrugsministeren.
 Stk. 2.  Klagefristen er 4 uger fra den dag, hvor  

 afgørelsen er meddelt den pågældende.
§ 3.  Bekendtgørelsen træder i kraft ved  

 bekendtgørelsen i Lovtidende.
Bekendtgørelsens § 1, stk. 1, har virkning fra  

 den 1. februar 1983.
