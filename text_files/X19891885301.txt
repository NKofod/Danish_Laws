 Kommanditisterne i et kommanditselskab, der driver en professionel  

 fodboldklub kunne aktivere og afskrive udgifter til transfersummer til nye  

 spillere over en periode, der svarede til kontraktperiodens længde i medfør  

 af SL § 6 a.
 Kommanditselskabet blev anset for at drive næring med køb og salg af  

 kontrakter om fodboldspillere.
 Ligningsrådet blev spurgt om følgende:
1) Hvordan skal kommanditisterne i et kommanditselskab, der driver en  

 professionel fodboldbklub, skattemæssigt behandle udgiften til transfersummer  

 i forbindelse med køb af nye spillere? 2) Hvordan skal indtægter fra transfersummer i forbindelse med salg af  

 spillere behandles skattemæssigt? Omstændighederne var:
Boldklubben N.N.
A/S er fodboldklubben N.N.'s afdeling for  

 kontraktfodbold, der er etableret som et aktieselskab.
Et ønske om at tilføre  

 klubben yderligere ansvarlig kapital tænkes tilvejebragt ved at overdrage  

 samtlige selskabets aktiver og passiver til et nystiftet kommanditselskab,  

 med selskabet som komplementar.
Kommanditselskabets aktiver vil bl.a. bestå i  

 rettighederne i henhold til de eksisterende spillerkontrakter, som  

 kommanditselskabet overtager for en samlet købesum på ca. 3.000.000 kr.
Kommanditselskabers indtægter vil bestå i sponsorbidrag, entreindtægter  

 samt transfersummer i forbindelse med salg af spillere.
Udgifterne vil bl.a.  

 bestå i løn til kontraktspillerne og transfersummer ved køb af nye spillere.
Spillerkontrakerne, som kommanditselskabet indgår med nye spillere, vil i  

 overensstemmelse med DBU's regler blive indgået på DBU's standardkontrakter.  

 Ifølge DBU's regler kan spillerkontrakter med danske fodboldklubber indgås  

 for perioder af mellem et og fire års varighed.
Inden for denne ramme  

 meddeler DBU den enkelte klub tilladelse til at indgå kontrakter for et  

 bestemt maksimalt åremål.
På længere sigt kalkulerer man med at opnå  

 tilladelse til at indgå fire-årige kontrakter.
 Spillerkontrakterne har karakter af tidsbegrænsede ansættelseskontrakter,  

 hvis væsenligste indhold er at give spilleren ret til en løbende løn, mod at  

 spilleren til gengæld stiller sin spillerindsats til rådighed for klubben.
Ved indgåelse af kontrakter med nye spillere skal den købende klub i  

 almindelighed betale et engangsbeløb (transfersum) til såvel spilleren som  

 dennes hidtidige klub.
Herudover betaler den købende klub løn til spilleren.  

 Transfersummen betales således som et vederlag for at få mulighed for at  

 indgå kontrakt med spilleren.
Den købende klubs interesse består dels i at få  

 spilleren til at spille for sig, dels at få mulighed for at opnå en  

 fortjeneste fra transfersummer ved et eventuelt senre videresalg af  

 spilleren.
DBU har fastsat nærmere regler om transfersummer i forbindelse med  

 klubskifte, der sker, efter at spilleren er frigjort fra sine  

 kontraktsmæssige forpligtelser med den hidtidige klub.
Reglerne går i det  

 væsentligste ud på, at den købende klub skal betale en transfersum til den  

 eller de klubber, som spilleren har spillet for inden for de sidste tre år.  

 Transfersummen afhænger af spillerens hidtidige indkomst som kontraktspiller  

 og spillerens alder.
Ved klubskifte til en dansk klub udgør afgiften minimum  

 30.000 kr. og maksimum 100.000 kr.
Ved klubskifte til en udenlandsk klub  

 udgør transfersummen minimum 30.000 kr., mens der ikke er fastsat noget  

 maksimum.
DBU's regler om klubskifte regulerer alene forholdet til spillerens  

 hidtidige klubber, og eventuelle transfersummer til spilleren selv er derfor  

 genstand for fri forhandling med spilleren.
Transfersummer betales kun i  

 forbindelse med et klubskifte, og der skal således ikke betales transfersum i  

 forbindelse med forlængelse af en indgået kontrakt.
 Ved Ligningsrådets besvarelse ønskedes det lagt til grund, at  

 kommanditselskabets virksomhed kunne anerkendes som en erhvervsmæssig  

 virksomhed.
Ligningsrådet svarede, at kommanditselskabets udgifter til transfersummer  

 kan aktiveres og afskrives i medfør af statsskattelovens § 6 a over en  

 periode, der svarer til kontraktperiodens længde.
Afskrivning skal foretages  

 lineært og pro anno, særskilt for hver enkelt transfersum, og  

 afskrivningsperioden skal beregnes på baggrund af den kontrakt, som indgås i  

 forbindelse med sklubskiftet.
 Ligningsrådet var endvidere af den opfattelse, at kommanditselskabet må  

 anses for at drive næring med køb og salg af kontrakter om fodboldspillere.  

 Erhvervede transfersummer skal derfor medregnes ved opgørelsen af  

 kommanditselskbets almindelige indkomst i det år, hvori der erhverves ret til  

 beløbet.
