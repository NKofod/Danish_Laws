Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 indgåelse af tillægsaftale til den  

 dansk-grønlandske dobbeltbeskatningsaftale (Lovforslag nr.
L 30).
 Regeringen har i juni 2004 underskrevet en tillægsaftale til  

 en dobbeltbeskatningsaftale, som Danmark har indgået med Grønland.
Dobbeltbeskatningsaftalen indeholder regler for, hvornår  

 Danmark og Grønland kan beskatte forskellige former for indkomst, som en  

 person  

 bosiddende i Danmark modtager fra Grønland og omvendt.
Aftalen indeholder  

 også  

 bestemmelser om, hvordan dobbeltbeskatning undgås.
Dobbeltbeskatningsaftaler kan først endeligt tiltrædes fra  

 dansk side, når Folketinget har vedtaget en lov herom.
Det samme gælder for  

 ændringer af aftaler, som allerede er i kraft.
Tillægsaftalen gør det muligt at overføre pensionsordninger  

 fra danske pensionsselskaber til pensionsselskaber i Grønland uden betaling  

 af  

 dansk afgift, når der ikke i Danmark er givet skattefradrag for  

 pensionsindbetalingerne.
Tillægsaftalen er en videreførelse af en aftale, der  

 udløb ved udgangen af 2003. Aftalen forlænges til udgangen af 2007.
 Idet jeg i øvrigt henviser til lovforslagets bemærkninger,  

 skal jeg hermed anbefale forslaget til Folketingets velvillige behandling.
