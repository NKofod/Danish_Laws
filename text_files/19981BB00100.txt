Fremsat den 23. marts 1999 af  

 Jørn Jespersen (SF),  

 Christine Antorini (SF) og Jes Lunde (SF) Forslag til folketingsbeslutning om ændring af konkurrenceloven Folketinget opfordrer regeringen til at fremsætte  

 forslag til ændring af konkurrenceloven efter følgende  

 retningslinjer og til i øvrigt at tage de fornødne initiativer  

 til at sikre en effektiv konkurrence på det danske marked:
 1.	Der skal indføres kontrol med fusioner.
 2.	Der skal etableres et reelt og egentligt forbud mod misbrug af  

 dominerende stilling - med tilhørende sanktioner.
 3.	Forbudet mod konkurrencebegrænsende aftaler skal  

 skærpes.
 4.	Der skal ske en ændring af Konkurrencerådets  

 sammensætning, så det gøres mindre, effektiviteten sikres  

 og der sker en mindskelse af erhvervsbeskyttende indflydelse.
 5.	Der skal ske en styrkelse af Konkurrencestyrelsen, så  

 styrelsen tager flere selvstændige initiativer og kan sikre en  

 væsentlig kortere sagsbehandlingstid.
Bemærkninger til forslaget Almindelige bemærkninger Konkurrencen er ikke stærk nok på det danske  

 marked.
Det betyder tab af velfærd, arbejdspladser, smalt udbud, mindre  

 produktudvikling, lavere kvalitet og for høje priser.
 Arbejderbevægelsens Erhvervsråd har  

 således dokumenteret, at Danmark har de næsthøjeste  

 forbrugerpriser (eksklusiv afgifter) i den vestlige verden, og at de  

 høje forbrugerpriser "med stor sikkerhed skyldes manglende  

 konkurrence".
 Det Økonomiske Råd har i en rapport fra 1995  

 påpeget, at et fald i forbrugerpriserne på bare 4 pct. vil give  

 store samfundsmæssige gevinster såsom 100.000 nye arbejdspladser,  

 stigende realløn og øget velfærd.
Bemærkninger til forslagets enkelte punkter Ad 1.
Kun Luxembourg og Danmark har i dag ingen kontrol med  

 fusioner.
I alle andre EU-lande er fusionskontrol indført.
Det forekommer absurd, at den danske konkurrencelov giver  

 mulighed for kontrol med og indgreb mod konkurrencebegrænsende aftaler,  

 mens de langt mere vidtrækkende fusioner med endnu mere  

 konkurrenceforvridende konsekvenser ikke er underlagt kontrol.
Fusioner  

 fører nemlig ofte til monopollignende forhold, som medfører  

 højere forbrugerpriser, mindre produktudvikling og lavere  

 kvalitet.
EU kontrollerer ganske vist i dag fusioner på det  

 danske marked, men kun fusioner af meget store selskaber.
F.eks. har EU en  

 "bagatelgrænse", som kræver, at de fusionerende virksomheder  

 tilsammen har en omsætning på 37 milliarder kroner.
Kun  

 undtagelsesvis kan andre fusioner med en omsætning ned til 19  

 milliarder kroner gås efter i sømmene.
 Det betyder, at man på det danske marked med en  

 omsætning, som er klart mindre end EU s tærskelværdier, kan  

 nærme sig en monopolsituation, uden at nogen kan gribe ind.
Fusionskontrol giver ikke kun mulighed for at forbyde  

 fusioner, men også hjemmel til at stille betingelser for eventuel  

 godkendelse af en fusion.
Denne mulighed udnyttes næsten altid af EU i  

 de sager, som er så store, at de omfattes af EU s regler.
 Ad 2.
Den nye konkurrencelov indeholder på papiret et  

 forbud mod misbrug af dominerende stilling.
Men i realiteten er der blot tale  

 om en videreførelse af det gamle kontrolprincip.
 Opdager konkurrencemyndighederne et misbrug af dominerende  

 stilling, fører det efter den nye lov kun til en påtale, og kun  

 hvis det samme forhold gør sig gældende inden for en  

 5-års-periode, får det konsekvenser i form af sanktioner.
 Derfor ønskes etablering af et egentligt forbud,  

 hvor overtrædelse med det samme får konsekvenser i form af  

 bøder.
 Ad 3.
Den nuværende konkurrencelov giver mulighed for  

 såvel individuel som gruppevis fritagelse for forbudet mod  

 konkurrencebegrænsende aftaler, men det forekommer ikke indlysende, at  

 de gældende fritagelsesmuligheder og den måde, de administreres  

 på, rent faktisk sikrer, at konkurrencen opretholdes.
Derfor bør  

 kriterierne for fritagelse præciseres og administrationen strammes  

 op.
 Ad 4.
Ved den sidste revision af konkurrenceloven blev  

 Konkurrencerådet udvidet fra 15 til 19 medlemmer.
Det har  

 medført voldsom kritik - også fra rådets egne medlemmer -  

 for handlingslammelse og uensartede afgørelser.
Samtidig er det blevet  

 fremført, at erhvervsbeskyttende interesser er i reelt flertal.
Derfor  

 er der behov for at ændre rådets sammensætning, så  

 antallet af medlemmer reduceres og de erhvervsbeskyttende interesser kommer i  

 klart mindretal.
 Ad 5.
Flere nye redskaber i konkurrrenceloven er med ganske  

 få undtagelser endnu ikke taget i brug.
Det gælder muligheden for  

 prisindgreb og uanmeldte ransagninger hos virksomheder.
Samtidig er  

 sagsbehandlingstiden for anmeldte konkurrencebegrænsende aftaler helt  

 op til 3 år.
 Derfor er der behov for at styrke Konkurrencestyrelsen  

 væsentligt.
Skriftlig fremsættelse Jørn Jespersen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 konkurrenceloven.
(Beslutningsforslag nr.
B 100).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
