 Lån tilbudt (og evt. kurssikret) før eller under et byggeri kan ikke  

 endeligt udbetales uden, der efter byggeriets færdiggørelse sker en vurdering  

 af, om ejendommen har den nødvendige belåningsværdi.
Er dette ikke tilfældet, skal der ske en reducering af det tilbudte  

 lån.
Der henvistes til, at forhåndslån aldrig har kunnet endeliggøres, uden  

 en vurdering af det færdige byggeri.
Man agter at fastsætte regler med  

 ovenstående indhold ved revidering af værdiansættelsesbekendtgørelsen.
Finanstilsynet skrev i marts 1993 til Realkreditrådet vedrørende endelig  

 udbetaling af lån tilbudt (og eventuelt kurssikret) før eller under et  

 byggeri.
Sådanne lån kan ikke endeligt udbetales uden, at der efter  

 byggeriets færdiggørelse sker en vurdering af, om ejendommen har den for  

 lånet nødvendige belåningsværdi.
Hvis dette ikke er tilfældet, fx som følge  

 af, at lejeniveauet er faldet i tidsrummet fra  

 lånetilbuds-/kurssikringstidspunktet til udbetalingstidspunktet, skal der ske  

 en reduktion af det tilbudte lån.
Finanstilsynet henviste i denne forbindelse  

 til, at et forhåndslån heller aldrig har kunnet endeliggøres, før det færdige  

 byggeris værdi er blevet vurderet - med en eventuel reduktion af lånets  

 størrelse til følge.
Finanstilsynet meddelte samtidig, at man agtede at  

 fastsætte regler med det ovenstående indhold i forbindelse med revisionen af  

 værdiansættelsesbekendtgørelsen.
