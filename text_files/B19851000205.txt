De efterfølgende forskrifter vedrørende beskyttelsesforanstaltninger ved  

 dækmaskiner i fiskeskibe er udfærdiget i medfør af industriministeriets  

 bekendtgørelse af 5. august 1980 om fastsættelse af tekniske forskrifter om  

 skibes bygning og udstyr m.v.
Bekendtgørelsen er udfærdiget i medfør af § 11,  

 stk. 2, i lov af 12. marts 1980 om skibes sikkerhed m.v.
1. Anvendelsesområde 1.1 Forskrifterne gælder fuldt ud for nye skibe, dvs. fiskeskibe, hvis køl  

 er lagt, eller som er på et tilsvarende konstruktionsstadium på eller efter  

 1. august 1985 eller som efter denne dato indføres fra udlandet.
 1.2 Eksisterende fiskeskibe på 20 registertons brutto og derover, eller  

 hvis bruttotonnage (GT) er 20 eller derover, skal opfylde forskrifterne ved  

 det førstkommende periodiske hovedsyn efter 1. januar 1986.
 1.3 Eksisterende fiskeskibe på 5 tons og derover, men under 20  

 registertons brutto, eller hvis bruttotonnage (GT) er 5 eller derover, men  

 under 20, skal, såfremt de underkastes hovedsyn, opfylde forskrifterne ved  

 det forstkommende hovedsyn efter 1. januar 1986, dog senest 1. januar 1990.
2. Dispensationer 2.1 I eksisterende skibe kan skibstilsynet tillade afvigelser fra kravene  

 i punkterne 3.1, 3.2, 4.1, 5.1, 7.1, 9.1, 10.1, 11.1, 11.3, 11.4 og 13.1,  

 såfremt det ikke anses for rimeligt eller praktisk fuldt ud at opfylde disse.
3. Afskærmning 3.1 Bevægelige dele, der kan frembyde fare, skal afskærmes i fornødent  

 omfang.
 3.2 Under hensyntagen til, at spillet og spilkoppens funktionsdygtighed  

 ikke forringes, skal direktoratet for statens skibstilsyn afgøre, hvorvidt en  

 hensigtsmæssig afskærmning af spilkopper kan etableres.
4. Skridsikring af dæk 4.1 Dæksarealer, som udgør arbejdssteder ved trawl- og vodspil samt  

 nettromler, skal i passende udstrækning og på betryggende måde være  

 skridsikret.
5. Betjeningsgreb 5.1 Spils betjeningsgreb skal være således anbragt, at den, der betjener  

 spillene, har tilstrækkelig plads, ligesom der fra spil og nettromlers  

 manøvrepladser (betjeningssteder) skal være fuldt udsyn over de pågældende  

 spil og nettromlers arbejdsområder.
Betjeningshåndtag skal automatisk  

 returnere til neutral stilling, når de slippes, og være forsynet med  

 låseudstyr, der forhindrer ukontrolleret igangsætning.
6. Bremser 6.1 Spil skal være udstyret med bremser, der effektivt er i stand til at  

 fastholde byrden.
Bremser skal være forsynet med enkle og lettilgængelige  

 justeringsanordninger.
Enhver spiltromle, der kan frakobles spillets  

 drivaksel, skal være forsynet med en bremse, der er uafhængig af drivakslen.
7. Overbelastning 7.1 Spil skal være forsynet med midler til at hindre overbelastning.
Svigt  

 i kraftforsyningen må ikke medføre ukontrolleret affiring af byrden.
8. Spoleanordninger 8.1 Hvor manuelt betjente spoleanordninger er installeret, skal disse  

 kunne kobles fra, når spillet firer ud.
9. Vejviserblokke 9.1 Vejviserblokke skal være forsynet med sikkerhedsbøjle eller andre lige  

 så effektive sikkerhedsforanstaltninger.
10. Trawlskovle 10.1 Der skal træffes forholdsregler til at hindre, at trawlskovle  

 utilsigtet svinger indenbords, f.eks. ved opsætning af en eller flere  

 flytbare beskyttelsesstænger ved galgerne.
 10.2 Der skal forefindes passende midler til at fastholde trawlskovle  

 under skift af wirer m.v.
11. Spil og spiltromler 11.1 Spil skal kunne reverseres.
 11.2 Spiltromler skal være forsynet med passende midler til fastlåsning af  

 tampen.
 11.3 Hvor et spil kan betjenes fra mere end 2 steder, skal det ved hvert  

 betjeningssted kunne ses, hvorfra spillet betjenes.
 11.4 Spil skal udføres således, at den kraft, der er nødvendig for at  

 betjene håndhjul, håndtag, omskifter, stænger og lignende, ikke overstiger  

 160 N (16 kp) og i de tilfælde, hvor fodtryk anvendes, ikke overstiger 320 N  

 (32 kp).
12. Konstruktion og udformning 12.1 Enhver del af fiskegrejet, herunder wirer, kæder og lignende, skal  

 være af tilstrækkelig styrke til at modstå de forventede belastninger.
 12.2 Alle dele, der indgår i hejsemidler og lignende udstyr, hvad enten  

 disse er faststående eller bevægelige samt grej, der anvendes i forbindelse  

 hermed, skal være af solid konstruktion, fremstillet af egnede materialer med  

 tilstrækkelig styrke og uden fejl.
 De skal være forsvarligt og passende fastgjort, understøttet eller ophængt  

 under hensyntagen til de formål, hvortil de skal anvendes.
 Der skal være let adgang til vedligeholdelse.
 12.3 Reparation eller udskiftning af nogen del af det under pkt. 9.1, 12.1  

 og 12.2 nævnte udstyr må ikke medføre forringelse af den oprindelige styrke.
13. Nødstop 13.1 Hvor et fiskespil betjenes fra styrepladsen (styrehuset, broen) skal  

 der på passende steder (f.eks. ved spillet og ved de øvrige faste  

 arbejdssteder på dæk og i styrehus) forefindes nødstop.
14. Straffebestemmelser 14.1 Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
15. Ikrafttræden 15.1 Forskrifterne træder i kraft den 1. august 1985.
