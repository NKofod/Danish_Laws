I en husstandsomdelt brochure introducerede et olieselskab 2 kunsttryk  

 og reklamerede med, at man kunne få disse gratis, såfremt man skiftede til  

 det pågældende olieselskab.
Endvidere var det på bestillingskuponen oplyst,  

 at man ville få trykkene ved første olieleverance, men at det også var muligt  

 at afhente dem på de lokale depoter.
Til forbrugerombudsmanden oplyste  

 selskabet, at alle uanset køb af olie ved henvendelse på et depot kunne få  

 udleveret trykkene, hvorfor der ikke var tale om ulovligt tilgift.
 Forbrugerombudsmanden udtalte, at forbrugeren ved læsning af brochuren  

 måtte få det indtryk, at erhvervelse af kunsttrykkene var betinget af et  

 skift til det pågældende olieselskab og der forelå en overtrædelse af  

 Markedsføringslovens § 6, stk. 1, 2. pkt.
 3.8.5. Kunsttryk ved køb af olie.
 Et olieselskab iværksatte en landsdækkende kampagne med det formål at få  

 forbrugerne til at skifte olieselskab.
 Som led i kampagnen indgik en husstandsomdelt folder på 12 sider, hvor der  

 på forsiden var angivet: »Skift til-(firmanavn) og få to gratis  

 kunsttryk«.
Bagest i folderen introduceredes de 2 kunsttryk.
Nederst på siden var en  

 bestillingskupon og i nederste venstre hjørne en rubrik med plads til at  

 krydse af, hvorvidt man ønskede at modtage de 2 kunsttryk.
Til venstre for  

 bestillingskuponen var under overskriften »OBS« anført »Af  

 praktiske årsager kan vi kun levere kunsttryk med førstkommende olielevering  

 ved bestilling på denne kupon.
Men du er også velkommen til at afhente dem  

 personligt på dit lokale oliedepot«.
 På forsiden af bestillingskuponen var i venstre side anført »Send  

 bestillingskortet i dag og få 2 gratis kunsttryk«.
 Olieselskabet oplyste, at alle uanset køb af olie eller ej ved  

 henvendelse på et depot ville få udleveret de 2 omhandlede kunsttryk, hvorfor  

 der ikke var tale om ydelse af ulovlig tilgift.
Det var imidlertid FO's opfattelse, at forbrugeren ved læsning af især  

 forsiden af folderen måtte få det indtryk, at erhvervelsen af de 2 kunsttryk  

 var betinget af et skift til det pågældende olieselskab. det fremgik således  

 ikke med tilstrækkelig tydelighed, at erhvervelsen af kunsttryk ikke var  

 købsbetinget, hvorfor der efter FO's opfattelse var tale om en overtrædelse  

 af markedsføringslovens § 6, stk. 1, 2. pkt., om reklamering af ulovlig  

 tilgift.
Selskabet oplyste herefter, at det ville ændre forsiden til »Få  

 2 gratis kunsttryk«.
Det var dog fortsat FO's opfattelse, at ændringen  

 af brochurens forsidetekst alene ikke ville være tilstrækkelig til med den  

 ønskede tydelighed at gøre opmærksom på, at der ikke var nogen købsbetingelse  

 forbundet med udlevering af kunsttryk, hvorfor FO henstillede en yderligere  

 ændring af brochuren, hvilket selskabet indvilligede i.
 (*1) Offentliggjort i Forbrugerstyrelsens juridiske årbog 1989, side 45,  

 nr. 3.8.5.
