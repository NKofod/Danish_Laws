Klagefristen var overskredet, men Pressenævnet udtalte, at bladets  

 svar måtte anses for ikke at indeholde faktiske oplysninger, der var  

 egnede til at påføre klageren skade.
Klagerens anmodning om  

 genmæle blev ikke taget til følge.
Kendelse fra Pressenævnet i sag nr.  

 77/1994 En mand (B) har anmodet om genmæle over for en  

 artikel i SKOVBLADET, der er beboerblad for bebyggelsen Skovengen i Kokkedal.  

 Bladet udkommer 4 gange årligt i et oplag på 300.
Det fremgår af sagen, at bladet i en udgave i marts  

 1994 havde en artikel med overskriften: "En rigtig gyserhistorie - Nu tikker  

 vanduret". Artiklen handlede om indførelsen af miljøafgift  

 på vandforbrug.
Endvidere indeholdt artiklen oplysninger om vand- og  

 vandafledningsafgifter pr. m3 i 1990-priser.
Artiklen, der var signeret  

 redaktionen, indeholdt i øvrigt forskellige råd om, hvordan man  

 kan spare på vandet.
Næste udgave af SKOVBLADET, der efter det oplyste  

 udkom den 29. maj 1994, indeholdt et indlæg fra [B], der rettede sig  

 mod redaktionens artikel om vandafgifter og vandforbrug. [B] påpegede,  

 at de opgivne 1990-priser var forkerte.
Indlægget indeholdt herefter de  

 rigtige 1990-priser og de nugældende priser. [B] kommenterede endvidere redaktionens artikel på bl.a.  

 følgende måde:
 "Som det fremgår af SKOVBLADETS marts udgave 1994,  

 så findes der i redaktionen en reporter, hvorfor bruger man så  

 ikke vedkommende, eller hvorfor tager redaktøren ikke selv fat i  

 emnet, det kan da ikke være fordi det kræver et stykke arbejde af  

 højst 5 min. varighed.
Bladet bringer tal som disse, hvad kan de bruges til -  

 intet." ....
"Man kunne jo fra bladets side have lavet researcharbejde  

 hos Karlebo Kommune, så kunne man have brugt de priser, der i dag er  

 gældende for kommunen, hvilket ville have været det rigtige, hvis  

 man skulle kalde det for en "gyserhistorie"." Redaktøren besvarede [B]s indlæg i samme  

 udgave af SKOVBLADET.
Det hed bl.a. i svaret:
"Tak for dit indlæg i Skovbladet, og tak for  

 rettelsen, som vi iler med at bringe.
Priserne vi oplyste var amtspriser  

 gældende for 1990, vi var ikke opmærksomme på  

 landsdelsforskellene, hvilket vi beklager.
 Vi kan oplyse dig om, at SKOVBLADETS redaktion bruger  

 meget tid på at lave research, men i modsætning til bestyrelsen  

 har vi ikke adgang til div. varme/vandrapporter, men er henvist til  

 biblioteket, hvis vi ønsker mere viden om et emne.
SKOVBLADET har et stort ønske om at kunne få  

 adgang til en del af det talmateriale som bestyrelsen ligger inde med.
Vi er  

 meget interesseret i at lave artikler om bl.a.
SKOVENGENS vand- og  

 energiforbrug, men hidtil har det ikke været almindeligt at redaktionen  

 får udleveret materiale af bestyrelsen.
Et faktum vi håber  

 ændrer sig, nu da vi har fået et bestyrelsesmedlem med i  

 redaktionen.
Din ide med at ringe til Karlebo kommune er god.
Men dine  

 udtalelser om, at redaktionen ikke gider bruge 5 min. på research, samt  

 din sammenligning med din egen fortræffelighed, forstår jeg ikke,  

 hvor du vil hen med.
Budskabet til beboerne er, at "du er så god", og  

 vi er så dumme og dovne - ærlig talt, fortæller det ikke  

 mere om dig selv, end det gør om os?" [B] indleverede herefter på et tidspunkt i perioden  

 fra den 25. juli - den 31. juli 1994 et nyt indlæg, hvormed han  

 ønskede at komme til orde over for redaktørens svar. [B] blev  

 senere underrettet om, at det nye indlæg ikke ville blive optaget.
[B] har herefter gjort gældende, at han har krav  

 på at komme til orde i medfør af medieansvarslovens  

 genmæleregler.
Han har i den anledning udformet et genmæle, der  

 bl.a. indeholder følgende:
 "Med hensyn til artiklen i "Skovbladet" sommernummeret,  

 med titlen "Redaktøren mener - svar til [B]".
 Så vil jeg tillade mig at gøre  

 opmærksom på, at i min tid i afd.bestyrelsen har der ikke  

 været een eneste henvendelse til afd.bestyrelsen vedr.  

 varme/vandrapporter eller andet i den forbindelse, så undskyldningen  

 med biblioteket duer ikke her.
 Ovenstående kan jeg sige ud fra, at der på  

 samtlige dagsordner i min tid i bestyrelsen ikke har været et  

 punkt med henvendelser fra "Skovbladet", som bestyrelsen har skullet tage  

 stilling til.
 At man nu har fået et bestyrelsesmedlem i  

 redaktionen (formanden) berettiger jo ikke ham til at udlevere materiale uden  

 om resten af bestyrelsen.
 Længere nede i redaktørens svar til mig  

 anklages jeg for at have udtalt (skrevet), at redaktionen ikke gider bruge 5  

 min. på research.
 Det har jeg på intet tidspunkt udtalt mig om eller  

 skrevet - jeg skriver som følger: Det kan vel ikke være fordi  

 det kræver et stykke arbejde af højest 5 min. varighed.
Jeg henleder heller ikke på noget tidspunkt  

 beboernes opmærksom på, at "jeg er så god", og "I er dumme  

 og dovne", den opfattelse må stå for egen regning." [B] har tilføjet, at han er beboervalgt  

 bestyrelsesmedlem i Skovengen, og at redaktørens artikel kan  

 være til skade for ham ved genvalg til bestyrelsen.
 I en udtalelse om klagen har SKOVBLADET gjort  

 gældende, at såfremt det indlæg, redaktøren modtog i  

 slutningen af juli måned, skal opfattes som en anmodning om  

 genmæle, må medieansvarslovens 4-ugers frist anses for  

 overskredet.
SKOVBLADET har endvidere gjort gældende, at  

 betingelsen om, at der skal foreligge en risiko for økonomisk eller  

 anden skade af betydning, ikke er opfyldt.
Bladet finder, at en eventuel  

 risiko for skade ved artiklen alene kan anses for bagatelagtig.
Bladet har  

 tilføjet, at det må anses for mere problematisk for [B]s  

 genvalg, at han ikke - udover det konstituerende møde - har deltaget i  

 bestyrelsesmøder i et halvt år.
 Bladet har endelig gjort gældende, at det  

 ønskede genmæle indeholder vurderinger og kommentarer i et  

 sådant omfang, at det også af den grund ikke kan tages til  

 følge.
 Følgende nævnsmedlemmer har deltaget i sagens  

 behandling: Else Mols, Jørgen Flindt Pedersen, Ulrik Holmstrup og  

 Preben Sørensen.
 Pressenævnet udtaler:
 Artiklen, hvori redaktøren besvarede [B]s  

 indlæg, blev offentliggjort den 29. maj 1994. [B] anmodede i slutningen  

 af juli om at komme til orde over for redaktørens svar.
 Efter medieansvarslovens § 36, stk. 3, skal en anmodning  

 om genmæle fremsættes senest 4 uger efter  

 offentliggørelsen af de faktiske oplysninger, der ønskes  

 imødegået.
 Da fristen således er overskredet, afvises klagen  

 allerede af denne grund.
 Pressenævnet finder dog anledning til at  

 bemærke, at der ikke i redaktørens svar i bladet den 29. maj  

 1994 er indeholdt faktiske oplysninger, som er egnet til at  

 påføre [B] økonomisk eller anden skade af betydning,  

 hvorfor det også af denne grund kan tiltrædes, at han ikke er  

 kommet til orde efter genmælereglerne.
 Afsagt den 10. november 1994.
