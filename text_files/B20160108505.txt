Bekendtgørelse om henlæggelse af visse beføjelser vedrørende huseftersynsordningen til Erhvervsstyrelsen samt om afskæring af klageadgang I medfør af § 4b i lov om forbrugerbeskyttelse ved erhvervelse af fast ejendom m.v., jf. lovbekendtgørelse nr. 1123 af 22. september 2015, og § 15 i lov nr. 1532 af 21. december 2010 om beskikkede bygningssagkyndige m.v., fastsættes:
Henlæggelse af beføjelser § 1. Hvor erhvervs- og vækstministeren i henhold til nedenstående lovgivning og i medfør af heraf fastsatte retsforskrifter tillægges administrative beføjelser vedrørende tilstandsrapporter og beskikkede bygningssagkyndige, udøver Erhvervsstyrelsen disse beføjelser samt modtager underretning om materiale:
 1) Lov om forbrugerbeskyttelse ved erhvervelse af fast ejendom m.v.
 2) Lov om beskikkede bygningssagkyndige m.v.
Klageadgang § 2. Afgørelser, som Erhvervsstyrelsen træffer i medfør af de i § 1 nævnte love, kan ikke indbringes for anden administrativ myndighed.
Ikrafttræden § 3. Bekendtgørelsen træder i kraft den 15. juli 2016.
