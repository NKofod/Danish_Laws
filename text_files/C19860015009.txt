(Bistandscirkulæret - handicappede) INDLEDNING 1. Ved lov nr. 257 af 8. juni 1978 om udlægning af  

 åndssvageforsorgen og den øvrige særforsorg m. v. har amtskommunerne,  

 Københavns og Frederiksberg kommuner og kommunerne med virkning fra 1. januar  

 1980 overtaget statens forpligtelse til at yde behandling, undervisning,  

 oplæring, beskæftigelse samt særlig bistand og pleje til de personer, der er  

 omfattet af §§ 115-120 i bistandsloven, samt statens forpligtelser efter §§  

 112-114.
 Samtidig ophævedes med virkning fra 1. januar 1980 lov nr. 21 af 27.  

 januar 1950 om foranstaltninger vedrørende døve og tunghøre, lov nr. 117 af  

 11. maj 1956 om foranstaltninger vedrørende blinde og stærkt svagsynede og  

 lov nr. 192 af 5. juni 1959 om forsorgen for åndssvage og andre særligt  

 svagtbegavede.
 Udlægningen indebar, at der for de funktioner, der hidtil var varetaget af  

 staten, skete en administrativ indpasning i de regelsæt, som funktionen efter  

 sit indhold hører under.
 Ved LOV NR. 258 AF 8. JUNI 1978 om ændring af lov om social bistand m. fl.  

 love indpassedes de særforsorgsfunktioner, som efter udlægningen skal  

 videreføres i den sociale lovgivning.
 SÆRFORSORGEN SOM BEGREB i den sociale lovgivning OPHÆVEDES med  

 udlægningen.
Udtrykket »PERSONER MED VIDTGÅENDE FYSISKE ELLER PSYKISKE  

 HANDICAP« omfatter de personer, som tidligere har været omfattet af  

 lovgivningens bestemmelser om særforsorg, dvs. ÅNDSSVAGE, EPILEPTIKERE,  

 VANFØRE, TALELIDENDE, BLINDE OG SVAGSYNEDE samt DØVE OG TUNGHØRE.
Hertil  

 kommer personer med PSYKIATRISKE lidelser, som i henhold til tidligere  

 lovgivning (lov om offentlig forsorg) også henhørte under  

 særforsorgsbegrebet.
 Nærværende cirkulære afløser socialministeriets cirkulære af 28. juni 1979  

 om bistand efter bistandslovens afsnit I-VI til personer med vidtgående  

 fysiske eller psykiske handicap, socialministeriets cirkulære af 13. juli  

 1982 om ændring af cirkulære om bistand efter bistandslovens afsnit I-VI til  

 personer med vidtgående fysiske eller psykiske handicap samt pkt. 3) i  

 socialministeriets cirkulære af 5. august 1982 om ændring af forskellige  

 cirkulærer som følge af ændringer i bistandslovens afsnit VIII m.v.
BISTANDSLOVENS ALMINDELIGE BESTEMMELSER FOR  

 PERSONER MED VIDTGÅENDE 2. Reglerne i bistandslovens afsnit I, jfr.  

 socialministeriets cirkulære om bistandslovens almindelige bestemmelser, er  

 umiddelbart gældende for hjælpeforanstaltninger efter bistandsloven til  

 personer med vidtgående fysiske eller psykiske handicap.
BETALINGS- OG OPHOLDSKOMMUNEREGLER 3. Når en person med vidtgående fysisk eller psykisk  

 handicap optages på institution i en anden kommune, påhviler forpligtelserne  

 efter bistandslovens § 10, herunder forpligtelsen til at afgive indstilling  

 til amtskommunens social- og sundhedsudvalg, f. eks. om udskrivning eller i  

 forbindelse med optagelse på anden institution, det sociale udvalg i den  

 kommune, hvor institutionen ligger, jfr. cirkulære om bistandslovens  

 almindelige bestemmelser.
De berørte kommuner vil imidlertid, navnlig når  

 opholdet skønnes at blive af kortere varighed, kunne AFTALE, at sagen bliver  

 i den kommune, der har deltaget i beslutningen om optagelse på institution  

 (den tidligere opholdskommune).
 4. Det følger af principperne i bistandslovens  

 opholdskommuneregler, jfr. §§ 10 og 11, at en amtskommune, der benytter  

 pladser på en INSTITUTION til personer med vidtgående fysiske eller psykiske  

 handicap, beliggende I EN ANDEN AMTSKOMMUNE, skal afholde udgifterne ved  

 institutionsopholdet sammen med den kommune, som klienten havde ophold eller  

 bopæl i på anbringelsestidspunktet.
 5. Såfremt FORÆLDRE TIL ET BARN med vidtgående fysisk  

 eller psykisk handicap FLYTTER, efter at barnet er anbragt uden for hjemmet  

 på en amtskommunal institution, må spørgsmålet om barnets eventuelle flytning  

 til en anden institution tages op til overvejelse.
 Afgørende for vurderingen heraf vil udover forældrenes ønsker bl. a. være  

 institutionens geografiske dækningsområde, herunder om institutionen er  

 lands- eller landsdelsdækkende.
 FLYTNING MELLEM INSTITUTIONER betragtes i princippet som optagelse på en  

 ny institution, jfr. nedenfor under pkt. 8. Beslutning om optagelse træffes  

 af det sociale udvalg i FORÆLDRENES aktuelle opholdskommune i samarbejde med  

 amtskommunens socialcenter, jfr. § 33, stk. 4, men betalingen vil fortsat  

 påhvile den oprindelige anbringende kommune og amtskommune.  

 ANBRINGELSESKOMMUNEN (barnets tidligere opholdskommune) betragtes som  

 betalingskommune efter reglerne i § 11, SÅ LÆNGE OPHOLDET UDEN FOR HJEMMET  

 VARER.
 Anbringelseskommunens betalingsforpligtelse fastholdes således under  

 anbringelsen uden for hjemmet, selv om forældrene flytter.
 Hvis BARNET FLYTTER TILBAGE TIL FORÆLDRENE, bortfalder  

 anbringelseskommunens (fraflytningskommunens) betalingsforpligtelse dermed.  

 Pligten til at afholde udgifterne ved fremtidige hjælpeforanstaltninger vil  

 herefter påhvile FAMILIENS fælles opholdskommune.
6. Hvis et institutionsophold afsluttes med, at  

 pågældende får SELVSTÆNDIG BOPÆL UNDER MEDVIRKEN fra institutionen, kan den  

 nye bopælskommune kræve refusion af udgifterne til bistand fra den kommune,  

 der hæftede for udgifterne under institutionsopholdet.
En sådan medvirken fra  

 institutionen foreligger, når institutionen bistår med råd og vejledning og/  

 eller økonomisk eller praktisk hjælp i forbindelse med udskrivningen.
Refusionskravet mod den tidligere opholdskommune består, indtil den  

 pågældende kan klare sig uden bistand i form af HJÆLP EFTER BISTANDSLOVEN TIL  

 FORSØRGELSE, STØTTE EFTER § 42 ELLER TIL UDGIFTER, DER STåR I DIREKTE  

 FORBINDELSE MED DEN PÅGÆLDENDES HANDICAP.
Såfremt en person udskrives til  

 egen bolig med pension efter den sociale pensionslovgivning, kan den  

 tidligere opholdskommune således kun afkræves refusion for udgifter til  

 støtte efter bistandsloven, der står i direkte forbindelse med det pågældende  

 handicap, og som iværksættes i fortsættelse af institutionsopholdet som led i  

 behandlingsplanen.
Som eksempler herpå kan nævnes hjemmehjælp, merudgifter  

 ved forsørgelsen efter § 48, hjælp til boligindretning og beskyttet  

 beskæftigelse m. v. jfr. § 91, som er en forudsætning for, at pågældende kan  

 klare sig i eget hjem efter udskrivningen fra institutionen.
 Hvis den pågældende etablerer sig i egen bolig i en anden kommune end den  

 tidligere opholdskommune UDEN MEDVIRKEN fra institutionen, frigøres den  

 tidligere opholdskommune fra betalingsforpligtelsen.
MAGTANVENDELSE M.
V.
7. I henhold til bestemmelsen i § 14, stk. 5, kan der,  

 NÅR FORHOLDENE I DET ENKELTE TILFÆLDE GØR DET ABSOLUT PÅKRÆVET, ske  

 anvendelse af sikrede afdelinger og lukkede institutioner, isolation,  

 fiksering m. v. i døgninstitutioner for børn og unge og i døgnopholdssteder  

 for børn og unge for flere end 4 personer samt i døgninstitutioner for voksne  

 med vidtgående fysiske eller psykiske handicap.
Disse indgreb kan kun finde  

 sted i overensstemmelse med betingelserne i socialministeriets bekendtgørelse  

 om modtagepligt og sikkerhedsforanstaltninger for åndssvage lovovertrædere,  

 socialministeriets bekendtgørelse om magtanvendelse m. v. i døgninstitutioner  

 for børn og unge og i døgnopholdssteder for børn og unge for flere end 4  

 personer samt bekendtgørelse om magtanvendelse m. v. i institutioner for  

 voksne med vidtgående fysiske eller psykiske handicap.
KLAGEADGANG VEDRØRENDE OPTAGELSE OG OPHOLD I INSTITUTIONER UNDER  

 AMTSKOMMUNERNE 8. Klage over social- og sundhedsudvalgets afgørelser  

 om optagelse på de i §§ 91, 95a, 101 og 112 nævnte institutioner kan  

 indbringes for DEN SOCIALE ANKESTYRELSE, jfr. § 15, stk. 5.
Flytning mellem de forskellige institutioner, herunder flytning mellem  

 åben og lukket institution, jfr. cirkulæret om institutioner under  

 amtskommunerne for personer med vidtgående fysiske eller psykiske handicap,  

 pkt. 48, betragtes som nævnt under pkt. 5 som »udskrivning« fra en  

 institution og optagelse på en anden institution.
En afgørelse om flytning  

 fra en åben til en lukket institution kan derfor indbringes for den sociale  

 ankestyrelse.
 Klager over flytning mellem institutioner har ikke opsættende virkning,  

 medmindre social- og sundhedsudvalget på klagerens begæring tillægger  

 afgørelsen opsættende virkning.
 Der er ikke fastsat tidsfrist for indbringelse af social- og  

 sundhedsudvalgets afgørelser for ankestyrelsen.
 For afgørelser om hjælpeforanstaltninger uden samtykke er klagefristen 4  

 uger, jfr. § 128, stk. 1.
Om adgangen til at klage over afgørelser om BETALING M.
V. for  

 institutionsophold henvises til cirkulære om institutioner under  

 amtskommunerne for personer med vidtgående fysiske eller psykiske handicap.
 KLAGER OVER BEHANDLINGEN og andre spørgsmål i forbindelse med bistanden  

 under institutionsophold sker til den myndighed, der fører tilsyn med  

 institutionerne, hvilket er amtsrådet for de amtskommunale institutioner.
 KLAGER OVER AMTSRÅDETS beslutninger vedrørende forsorgsudøvelsen kan  

 indbringes for socialstyrelsen og for socialministeren som øverste  

 administrative tilsynsmyndighed efter den sociale styrelseslov.
9. BERETTIGET TIL AT INDGIVE KLAGE er den eller de  

 personer, som afgørelsen vedrører, samt andre, der med rimelighed kan anses  

 at handle på deres vegne, jfr. nærmere socialministeriets cirkulære om  

 bistandslovens almindelige bestemmelser.
Tvivl om en persons  

 klageberettigelse afgøres af ankeinstansen.
10. Såfremt det sociale udvalg ikke på eget initiativ  

 foretager fornødne undersøgelser eller undlader at iværksætte påkrævede  

 hjælpeforanstaltninger for BØRN OG UNGE, kan henholdsvis amtsankenævnet og  

 den sociale ankestyrelse i henhold til § 35 træffe beslutning herom og  

 pålægge udvalget at gennemføre beslutningen.
Bestemmelsen kan f. eks. bringes  

 i anvendelse i tilfælde, hvor der ikke foreligger en klage fra en formelt  

 klageberettiget (forældre eller værge). Der henvises herom til  

 socialministeriets cirkulære om rådgivning og tilsyn.
 11. Særligt for så vidt angår personer, der er ude af  

 stand til at drage omsorg for deres person, og for hvem et institutionsophold  

 vil være påkrævet, henvises til myndighedslovens regler om UMYNDIGGØRELSE,  

 herunder § 46, hvoraf fremgår, at for så vidt retten skønner, at den  

 umyndiggjorte er ude af stand til selv at drage tilbørlig omsorg for sin  

 person, påhviler dette værgen (personlig umyndiggørelse). Værgen vil i kraft  

 heraf kunne træffe beslutning om den umyndiggjortes opholdssted, for så vidt  

 betingelserne herfor i øvrigt er opfyldt.
UNDERRETNINGSPLIGT OG INDBERETNINGSREGLER 12. Socialministeriets bekendtgørelse om  

 underretningspligt over for det sociale udvalg efter bistandsloven omfatter  

 også børn og unge med vidtgående fysiske eller psykiske handicap.
 Det er således fastsat, at personer, der udøver offentlig tjeneste eller  

 hverv, herunder også de i bistandslovens § 29, stk. 2, omhandlede særlige  

 konsulenter, skal underrette det sociale udvalg, når de i deres virksomhed  

 bliver bekendt med forhold, der giver formodning om, at børn og unge med  

 vidtgående fysiske eller psykiske handicap har behov for eller vil få behov  

 for bistand, herunder specialrådgivning eller særlig bistand med henblik på  

 barnets eller den unges udvikling, herunder f. eks. erhvervsmæssig optræning.
 Om de før udlægningen frivilligt aftalte indberetningsordninger henvises  

 til pkt. 14.
 13. Når det sociale udvalg i opholdskommunen modtager  

 indberetning om børn og unge med vidtgående fysiske eller psykiske handicap,  

 PÅHVILER det det sociale udvalg at drage omsorg for, at der iværksættes de  

 fornødne former for bistand, herunder også i form af specialrådgivning eller  

 optagelse på særlig institution - foranstaltninger som det påhviler  

 amtskommunen at stille til rådighed - jfr. nedenfor afsnit II om rådgivning  

 og vejledning til personer med vidtgående fysiske eller psykiske handicap og  

 om de særlige forpligtelser over for børn og unge.
 14. De før udlægningen FRIVILLIGT AFTALTE  

 INDBERETNINGSORDNINGER vedrørende personer med vidtgående fysiske eller  

 psykiske handicap er opretholdt med henblik på at sikre den tidligst mulige  

 sociale og behandlingsmæssige indsats over for disse grupper.
Dette gælder således indberetninger fra sygehuse, øjenlæger,  

 sundhedsplejersker, børnehaver eller skoler om stærk svagsynethed og blindhed  

 til Blindeinstituttets øjenklinik og Refsnæsskolen og indberetningen til John  

 F.
Kennedy-instituttet af børn med phenylketonuri.
 I bilag 1 til cirkulæret er optaget en adressefortegnelse vedrørende de  

 centrale myndigheder m. v., hvortil der indberettes.
RÅDGIVNING OG VEJLEDNING TIL PERSONER MED  

 VIDTGÅENDE FYSISKE ELLER 15. Den almindelige rådgivning og vejledning, som  

 efter bistandslovens § 28 skal tilbydes af det sociale udvalg, omfatter også  

 personer med vidtgående fysiske eller psykiske handicap.
 Amtskommunens socialcenter er forpligtet til at stille sagkyndig bistand  

 til rådighed for den kommunale rådgivning eller i særlige tilfælde selv at  

 påtage sig vejledningsarbejdet, jfr. § 29, stk. 1.
 Efter § 29, stk. 2, bistår de under socialstyrelsen hørende konsulenter  

 for åndssvage, blinde, døve, tunghøre og vanføre, socialcentret og den  

 kommunale rådgivning i vejledningsarbejdet.
 Om de almindelige regler om rådgivning og vejledning henvises til  

 socialministeriets cirkulære om rådgivning og tilsyn efter bistandsloven.
 16. Udgangspunktet vil være, at rådgivningen til  

 HJEMMEBOENDE personer med vidtgående fysiske eller psykiske handicap,  

 herunder personer, der er udskrevet fra en døgninstitution, VARETAGES AF  

 SOCIAL- OG SUNDHEDSFORVALTNINGEN i den kommune, hvor den pågældende bor, og  

 at forvaltningen inddrager den nødvendige sagkyndige bistand fra  

 socialcentret i vejledningen over for den enkelte.
 For personer med vidtgående fysiske eller psykiske handicap MED OPHOLD I  

 EN INSTITUTION VARETAGES RÅDGIVNINGSOPGAVERNE AF SOCIALCENTRET/VEDKOMMENDE  

 INSTITUTION.
 Såvel i disse tilfælde, som når socialcentret/ vedkommende  

 specialinstitution selvstændigt varetager de særlige rådgivningsopgaver over  

 for hjemmeboende klienter, er det under alle omstændigheder nødvendigt, at  

 der tilrettelægges et meget nært samarbejde mellem kommunens social- og  

 sundhedsforvaltning og socialcentret med henblik på at opnå den helt  

 nødvendige koordination mellem de forskellige former for bistand, der ydes.
KOMMUNERNES FORPLIGTELSER I FORM AF TILBUD OM RÅDGIVNING OG VEJLEDNING OG  

 OPSØGENDE VIRKSOMHED I RELATION TIL PERSONER MED VIDTGÅENDE FYSISKE ELLER  

 PSYKISKE HANDICAP 17. I cirkulære om rådgivning og tilsyn efter  

 bistandsloven er fastsat nærmere regler om det sociale udvalgs forpligtelser  

 efter § 28 og om rådgivningens tilrettelæggelse og indhold.
 Den opsøgende og forebyggende virksomhed, som påhviler det sociale udvalg  

 også overfor personer med vidtgående fysiske eller psykiske handicap og  

 udvalgets særlige tilsynsforpligtelser efter § 32 med hensyn til de forhold,  

 hvorunder børn i kommunen lever, forudsætter et nært og smidigt SAMARBEJDE  

 DELS mellem de enkelte kommunale forvaltninger (social- og sundheds- og  

 undervisningsforvaltningen) DELS mellem de kommunale og amtskommunale  

 myndigheder og institutioner med henblik på tilvejebringelse af det rigtige  

 beslutningsgrundlag og koordination af den bistand, der ydes af forskellige  

 forvaltningsgrene eller myndigheder.
 18. Det PÅHVILER det sociale udvalg at sørge for, at  

 der i fornødent omfang gøres brug af socialcentrets sagkyndige, BÅDE i  

 forbindelse med rådgivning til de kommunale myndigheder selv og til de  

 kommunale institutioner, OG i forbindelse med den direkte rådgivning til den  

 pågældende person med vidtgående fysiske eller psykiske handicap eller dennes  

 forældre/ værge.
 Det sociale udvalg skal inddrage den sagkyndige bistand i sagsbehandlingen  

 på det TIDLIGST MULIGE TIDSPUNKT af hensyn til tilvejebringelsen af det bedst  

 mulige grundlag for en tidlig social og behandlingsmæssig indsats.
 Behovet for samarbejde og for sagkyndig bistand er særlig stort i  

 forbindelse med ydelse af rådgivning om den handicappedes særlige problemer,  

 ydelse af støtte til uddannelse og andre erhvervsmæssige foranstaltninger,  

 ydelse af bistand i forbindelse med merudgifter ved forsørgelsen i eget hjem  

 og ved visitation til de forskellige former for institutioner samt privat  

 pleje.
Det afgørende kriterium ved valget af hjælpeforanstaltninger til personer  

 med vidtgående fysiske eller psykiske handicap er den pågældendes konkrete  

 INDIVIDUELLE BEHOV for specialbistand.
Vurderingen heraf skal derfor ske i  

 samarbejde med sagkyndige fra vedkommende institution og/ eller  

 socialcentret, læger, psykologer, sundhedsplejersker, daginstitutioner m. v.  

 Det er væsentligt, at den pågældende selv og/ eller dennes forældre/ værge  

 inddrages i overvejelserne, således at der i videst muligt omfang vil kunne  

 tages fornødent hensyn til den bistandssøgendes egne ØNSKER ved valg mellem  

 forskellige former for bistand, herunder også ved valget mellem almen  

 institution eller særlig institution.
SOCIALCENTRETS OPGAVER VEDRØRENDE SPECIALRÅDGIVNING 19. Efter bestemmelsen i § 29, stk. 1, 2. punktum  

 påhviler specialrådgivningen vedrørende de særlige problemer hos personer med  

 vidtgående fysiske eller psykiske handicap AMTSKOMMUNEN og indgår som et led  

 i socialcentrets virksomhed.
 I specialrådgivningen indgår SÅVEL den direkte rådgivning til personer med  

 vidtgående fysiske eller psykiske handicap på amtskommunale institutioner SOM  

 direkte deltagelse i opholdskommunens rådgivning til personer med vidtgående  

 fysiske eller psykiske handicap uden for amtskommunale institutioner.
Specialrådgivningen vil dels kunne placeres på og udgå fra SOCIALCENTRET,  

 dels - som det på tilsvarende måde også i vidt omfang er gennemført for så  

 vidt angår socialrådgivning inden for sygehusvæsenet - placeres på og udgå  

 fra vedkommende INSTITUTION for personer med vidtgående fysiske eller  

 psykiske handicap.
Specialrådgivning kan endvidere udføres ved udstationering  

 i primærkommunerne af amtskommunalt ansat personale.
 Ved hjemmevejledningsordninger for personer med vidtgående fysiske eller  

 psykiske handicap varetager socialcentret den direkte rådgivning og  

 vejledning i særlige tilfælde, medens det sociale udvalg varetager de øvrige  

 hjemmevejledningsopgaver i forbindelse med den i pkt 17 og 18 nævnte  

 virksomhed.
 I specialrådgivningen indgår endvidere ydelse af sagkyndig bistand til  

 opholdskommunen vedrørende kommunens rådgivning og sagsbehandling i øvrigt  

 overfor disse grupper.
 20. Det PÅHVILER amtskommunens social- og  

 sundhedsudvalg at opbygge en rådgivningsservice, som kan supplere den  

 kommunale indsats på rådgivningsområdet og derved medvirke til at opfylde  

 behovet hos den enkelte person med vidtgående fysiske eller psykiske  

 handicap.
 Det er derfor nødvendigt, at socialcentret i fornødent omfang selv eller i  

 samarbejde med andre sektorer (f. eks. på undervisnings- og sygehusområdet  

 samt arbejdsformidlingen m. v.) råder over vejlederpersonale, der kender de  

 forskellige handicap, jfr. også nedenfor under pkt. 21-23 om  

 specialkonsulenternes virksomhed.
 Med henblik på at man et sted har mulighed for at have et samlet overblik  

 over rådgivningsprogrammet for den enkelte person med vidtgående fysisk eller  

 psykisk handicap før, under og efter et institutionsophold, underretter  

 socialcentret/ vedkommende institution i fornødent omfang opholdskommunen om  

 rådgivningsarbejdets forløb.
SPECIALKONSULENTERNES VIRKSOMHED 21. Med udlægningen blev de eksisterende særlige  

 konsulentordninger for blinde, døve, tunghøre og vanføre opretholdt i  

 statsligt regie.
Samtidig blev der oprettet særlig konsulentordning for  

 åndssvage, jfr. § 29, stk. 2. Konsulenterne betjener hver deres geografiske  

 distrikt og udøver deres virksomhed i forbindelse med amtskommunerne  

 (socialcentrene) og kommunernes social- og sundhedsforvaltninger.
 I bilag 2 til cirkulæret er optaget en fortegnelse over  

 konsulentordningerne.
 Konsulenterne yder sagkyndig bistand og rådgivning vedrørende de enkelte  

 handicapgruppers særlige problemer og behov DELS over for kommuner og  

 amtskommuner, DELS over for den enkelte klient, idet konsulenterne naturligt  

 vil indgå som et bindeled mellem den enkelte person med vidtgående fysisk  

 eller psykisk handicap og/ eller dennes pårørende og de kommunale og  

 amtskommunale myndigheder, ligesom konsulenterne i fornødent omfang skal  

 bistå socialcentrene ved tilrettelæggelsen af de specielle rådgivningsopgaver  

 over for personer med vidtgående fysiske eller psykiske handicap.
 22. Over for OFFENTLIGE MYNDIGHEDER, herunder kommuner  

 og amtskommuner, yder konsulenterne rådgivning og vejledning vedrørende den  

 specielle hensyntagen, som det pågældende handicap kræver, samt hvilke  

 konsekvenser netop det specielle handicap medfører for den pågældendes  

 muligheder for at fungere i et givet miljø, herunder i et bestemt  

 uddannelsesforløb eller erhverv.
Det PÅHVILER såvel amtskommunens social- og sundhedsudvalg (socialcentret)  

 som det sociale udvalg i opholdskommunen at inddrage specialkonsulenterne i  

 behandlingen af spørgsmål, hvor konsulenternes særlige sagkundskab kan  

 medvirke til det nødvendige beslutningsgrundlag for den enkelte person med  

 vidtgående fysisk eller psykisk handicap, f. eks. i spørgsmål af uddannelses-  

 eller erhvervsmæssig karakter, samt i behandlingen af de særlige problemer,  

 der kan opstå i forbindelse med ophold på og udskrivning fra institution.  

 Specialkonsulenternes sagkundskab skal inddrages på det tidligst mulige  

 tidspunkt i sagsbehandlingen.
Kommunerne og amtskommunerne vil således kunne  

 rekvirere specialkonsulenternes bistand direkte.
23. Over for DEN ENKELTE person med fysisk eller  

 psykisk handicap og/ eller dennes pårørende yder specialkonsulenterne  

 rådgivning og vejledning i forbindelse med valg af og igangsættelse af  

 uddannelse og erhverv, ansøgning om folke- og førtidspension og lignende,  

 tillæg til pension, hjælpemidler, boligforhold samt henvendelse til  

 offentlige myndigheder i øvrigt.
Hertil kommer visse opgaver, som  

 traditionelt hører under de enkelte konsulenters område, f. eks. yder  

 døvekonsulenter i et vist omfang tolkebistand til døve og svært tunghøre.
SÆRLIGE REGLER VEDRØRENDE BØRN OG UNGE MED VIDTGÅENDE FYSISKE ELLER  

 PSYKISKE HANDICAP 24. Det følger af de særlige bestemmelser i  

 bistandslovens kap. 8 (jfr. §§ 32-36) om vejledning og rådgivning for så vidt  

 angår børn og unges problemer og om videregående hjælpeforanstaltninger for  

 børn og unge, at det sociale udvalg har en GANSKE SÆRLIG FORPLIGTELSE over  

 for børn og unge med vidtgående fysiske eller psykiske handicap.
Det er således også det sociale udvalgs ansvar løbende at følge  

 udviklingen hos børn og unge, herunder ikke mindst børn og unge med  

 vidtgående fysiske eller psykiske handicap og - i samarbejde med de  

 amtskommunale myndigheder og institutioner herunder de særlige  

 daginstitutioner, der er inddraget i bistanden til den enkelte - at tage de  

 fornødne initiativer, f. eks. med henblik på konstatering af behov for  

 iværksættelse af specialpædagogisk bistand.
Der henvises herom til  

 socialministeriets cirkulære om institutioner under amtskommunerne for  

 personer med vidtgående fysiske eller psykiske handicap pkt. 22 ff., hvori  

 også er omtalt den specialpædagogiske bistand især m. h. t. taleundervisning  

 og sprogstimulering, der efter folkeskolelovens § 3a, stk. 1, ydes af særligt  

 uddannede lærere ansat i folkeskolen.
 Herudover skal nævnes det sociale udvalgs ansvar med henblik på  

 iværksættelse af bistand til uddannelse efter § 42. Endvidere henvises til  

 socialstyrelsens vejledning nr. 4 af 21. november 1984 om forvaltningen af  

 bistandslovens bestemmelser om døgnforanstaltninger og privat familiepleje  

 for børn og unge samt nedenfor under pkt. 25.
 Der skal som nævnt foran under pkt. 18 i fornødent omfang tages hensyn til  

 barnets (den unges) og forældrenes (værgens) egne ønsker ved valg af  

 forskellige former for bistand.
 Beslutning om bistand skal derfor træffes efter forudgående drøftelse med  

 forældrene, der orienteres om de forskellige hjælpemuligheder, der kan  

 tilbydes for at dække barnets behov for specialbistand.
 25. Efter bistandslovens § 33, STK. 1, kan det sociale  

 udvalg, når hjælpeforanstaltninger skønnes påkrævede af hensyn til barnets  

 tarv, så vidt muligt i forståelse med barnet og hjemmet, meddele henstilling  

 eller pålæg om barnets pleje, behandling m. v., beskikke personlig rådgiver  

 eller træffe beslutning om anbringelse af barnet uden for hjemmet.
Det sociale udvalg vil således kunne meddele henstilling eller pålæg, når  

 udvalget af hensyn til barnets tarv må lægge vægt på, at der følges en  

 bestemt fremgangsmåde eller træffes bestemte foranstaltninger, og det derfor  

 er nødvendigt at udtrykke vejledningen i en bestemt form.
Disse regler  

 indebærer, at det sociale udvalg f. eks. kan meddele henstilling om, at  

 barnet skal modtage bistand fra en specialinstitution.
Eventuelle udgifter  

 for forældrene i forbindelse med henstillinger og pålæg, herunder efter  

 indstilling fra andre offentlige myndigheder, f. eks. skolemyndighederne, vil  

 kunne afholdes af de sociale udvalg i henhold til bistandslovens § 46, stk.  

 2, jfr. cirkulæret om kontanthjælp efter bistandsloven.
Det sociale udvalg vil endvidere med samtykke fra forældrene kunne træffe  

 beslutning om anbringelse af barnet uden for hjemmet, såfremt dette er  

 påkrævet af hensyn til barnets tarv.
Udvalget kan endelig, såfremt det er  

 absolut påkrævet af hensyn til barnets velfærd, UDEN SAMTYKKE fra forældrene  

 træffe beslutning om barnets ANBRINGELSE UDEN FOR HJEMMET i overenstemmelse  

 med betingelserne i bistandslovens afsnit VIII.
Der henvises herom til  

 socialministeriets cirkulære om hjælpeforanstaltninger uden samtykke.
KONTANTHJÆLP TIL PERSONER MED VIDTGÅENDE  

 FYSISKE ELLER PSYKISKE 26. Personer med vidtgående fysiske eller psykiske  

 handicap, der har ophold i egen bolig, herunder bofællesskab, forældrehjem  

 eller anbragt i pleje i private hjem oppebærer økonomisk hjælp på lige fod  

 med alle andre efter de almindelige regler om offentlige tilskud eller  

 ydelser i henhold til bistandsloven og den sociale pensionslov m. v.
Dette  

 gælder således også bistandslovens bestemmelser i afsnit III om kontanthjælp,  

 der er omhandlet i socialministeriets cirkulære om kontanthjælp efter  

 bistandsloven.
HJÆLP I FORBINDELSE MED UDSKRIVNING FRA INSTITUTION 27. Hjælp til personer med vidtgående fysiske eller  

 psykiske handicap til dækning af udgifter ved ETABLERING i egen bolig i  

 forbindelse med udskrivning fra institution ydes af det sociale udvalg i  

 opholdskommunen i henhold til § 40, stk. 1.
HJÆLP TIL UDDANNELSE M.
V.
 28. Til personer med vidtgående fysiske eller psykiske  

 handicap ydes hjælp i forbindelse med uddannelse, omskoling og optræning,  

 herunder tilskud til nødvendig tolkebistand eller anden personlig assistance  

 under uddannelsen, af det sociale udvalg i henhold til bestemmelsen i  

 bistandslovens § 42, medmindre de pågældende har ophold i en institution, der  

 drives i henhold til bistandslovens § 96 eller § 112, jfr. socialministeriets  

 cirkulære om institutioner under amtskommunerne for personer med vidtgående  

 fysiske eller psykiske handicap.
 Det sociale udvalg har en SÆRLIG FORPLIGTELSE til at foranledige, at der  

 iværksættes uddannelse eller erhvervsmæssig optræning for personer med  

 vidtgående fysiske eller psykiske handicap.
Det PÅHVILER herved det sociale udvalg at følge udviklingen hos BØRN OG  

 UNGE med vidtgående fysiske eller psykiske handicap og i god tid før  

 undervisningspligtens ophør at tage den enkelte persons forhold op til en  

 samlet vurdering med henblik på tilrettelæggelsen af en eventuel uddannelses-  

 eller revalideringsplan eller andre former for støtte, der iværksættes af  

 hensyn til den pågældendes muligheder for at udnytte erhvervsevnen.
Der  

 henvises herom til socialstyrelsens vejledning nr. 4 af 21. november 1984.
Ved tilrettelæggelsen af uddannelsesplan m. v. for personer med vidtgående  

 fysiske eller psykiske handicap påhviler det det sociale udvalg at inddrage  

 sagkyndig bistand i fornødent omfang fra amtskommunens socialcenter/  

 vedkommende institution og specialkonsulent, ligesom der vil være behov for  

 et nært samarbejde med skolemyndighederne, herunder skolepsykologisk kontor  

 og den hertil knyttede kurator, når det drejer sig om børn og unge, og  

 arbejdsformidlingen.
Om specialkonsulenternes opgaver henvises i øvrigt til  

 cirkulærets pkt. 21-23.
 29. Om fortrinsadgang for personer med handicap til  

 visse offentligt regulerede beskæftigelser, jfr. § 30, henvises til  

 bestemmelserne i arbejdsministeriets bekendtgørelse nr. 613 af 18. december  

 1985 samt arbejdsministeriets cirkulære af samme dato.
HJÆLP TIL SÆRLIG BEHANDLING 30. Hjælp til personer med vidtgående fysiske eller  

 psykiske handicap med ophold uden for institution til dækning af den del af  

 udgifterne til særlig tandbehandling, fysioterapi og anden lignende  

 behandling - samt befordringsudgifter i forbindelse hermed - som ikke dækkes  

 efter lov om arbejdsskadeforsikring eller sygesikringsloven, og herunder  

 heller ikke kan ydes som supplerende hjælp efter sygesikringslovens § 13, kan  

 af det sociale udvalg ydes efter bistandslovens § 46, stk. 1 og 2, for så  

 vidt de i bestemmelsen angivne betingelser er opfyldt.
Til pensionister ydes  

 hjælpen som personligt tillæg efter den sociale pensionslov, såfremt  

 betingelserne herfor er opfyldt.
HJÆLP TIL BEFORDRINGSUDGIFTER 31. For personer med vidtgående fysiske eller psykiske  

 handicap, der er henvist til f. eks.
REVALIDERINGSINSTITUTION, BESKYTTET  

 BESKÆFTIGELSE, et særligt DAGCENTER eller særligt DAGHJEM eller er optaget i  

 SÆRLIG DAGINSTITUTION dækkes udgifter til nødvendig daglig befordring i  

 forbindelse med opholdet af institutionen/ virksomheden i overensstemmelse  

 med reglerne i cirkulæret om institutioner under amtskommunerne for personer  

 med vidtgående fysiske eller psykiske handicap, pkt. 17, 18 og 27.
HJÆLP TIL BETALING FOR BØRNS OPHOLD I ALMINDELIGE OG SÆRLIGE  

 DAGINSTITUTIONER 32. Regler om forældrebetaling for børns ophold i  

 særlige daginstitutioner findes i socialministeriets bekendtgørelse om  

 betaling for ophold i daginstitutioner m.v. for børn med vidtgående fysiske  

 eller psykiske handicap.
I tilfælde, hvor optagelsen i særlig daginstitution alene eller i  

 hovedsagen har et behandlingssigte, vil der ikke blive opkrævet betaling.  

 Bekendtgørelsen opretholder desuden reglerne om nedsættelse af  

 forældrebetaling i almindelige daginstitutioner, når dette er særligt  

 indiceret af behandlingsmæssige årsager.
Der kan ikke ydes tilskud efter §  

 48, stk. 1.
HJÆLP TIL MERUDGIFTER VED FORSØRGELSEN I EGET HJEM 33. Efter lovens § 48, stk. 1, kan personer, der i  

 hjemmet forsørger et barn under 18 år med et fysisk elle psykisk handicap, få  

 dækket de nødvendige merudgifter VED FORSØRGELSEN, der er en følge af  

 handicappet.
Der henvises til kontanthjælpscirkulæret pkt. 51 ff.
 34. Efter § 48, stk. 3, kan personer med vidtgående  

 fysisk eller psykisk handicap, der har ophold i eget hjem, få dækket de  

 nødvendige merudgifter ved forsørgelsen, der er en følge af handicappet.  

 Bestemmelsen omfatter følgende grupper: åndsvage, epileptikere, vanføre,  

 herunder personer med respirationsinsufficiens, talelidende, blinde og  

 svagtseende samt døve og tunghøre.
 35. Vedrørende § 48's anvendelsesområde henvises til  

 kontanthjælpscirkulærets pkt. 54. I tilknytning til de i  

 kontanthjælpscirkulærets pkt. 54 anførte eksempler på merudgifter ved  

 forsørgelsen, hvortil hjælp kan ydes, skal SUPPLERENDE anføres:
 Merudgifter ved forsørgelsen i eget hjem af PERSONER MED  

 RESPIRATIONSINSUFFICIENS, der ofte har et ekstraordinært stort plejebehov,  

 skal afholdes af det sociale udvalg efter bistandslovens § 48, i det omfang  

 udgifterne ikke dækkes af plejetillægget til førtidspensionen.
 Hjælpen ydes, når der er behov for vedvarende overvågning, efter § 48,  

 uanset om en del af hjælpen ud fra en isoleret betragtning, eventuelt kan  

 have karakter af varig hjemmehjælp.
 Såfremt sygehusvæsenet finder det nødvendigt, at benyttelse af respirator  

 i eget hjem finder sted under særligt sygehusmæssigt tilsyn, afholdes  

 udgifterne hertil (aflønning af en ventilatør) af sygehusvæsenet, jfr.  

 indenrigsministeriets cirkulære om afgrænsningen af behandlingsredskaber,  

 hvortil udgiften afholdes af sygehusvæsenet.
 Tilskud ydes efter § 48 bl. a. til nødvendigt plejepersonale i hjemmet,  

 også selvom den respirationslammede tilbringer natten på plejeafdeling i en  

 institution.
 Merudgifter til DIÆTKOST i forbindelse med f. eks. sukkersyge dækkes for  

 børn og unge under 18 år med fysiske eller psykiske handicap efter § 48, stk.  

 1.
Udgifter til SÆRLIGE DIÆTPRÆPARATER til børn med phenylketonuri afholdes  

 af staten (John F.
Kennedy-instituttet).
 Merudgiften til befordring af børn og unge med fysiske eller psykiske  

 handicap til ALMINDELIGE DAGINSTITUTIONER dækkes af det sociale udvalg i  

 henhold til § 48.
 Vedrørende andre befordringsudgifter, herunder befordring i fritiden,  

 henvises til kontanthjælpscirkulærets pkt. 54.
 Ved deltagelse i TEGNSPROGSKURSUS for pårørende til børn og voksne med  

 vidtgående hørehandicap eller ved deltagelse i tegnsprogskurser som led i den  

 almindelige aftenskoleundervisning, kan foruden tilskud til rejseudgifter og  

 evt. tilmeldingsgebyr, ydes tilskud efter § 48 til dækning af udgifter til  

 nødvendig BØRNEPASNING.
 Om bistand til aflastning henvises til kontanthjælpscirkulærets pkt. 54 og  

 nedenfor pkt. 37.
 Hjælp til dækning af udgifter til behandlingsredskaber, boligindretning og  

 tekniske hjælpemidler herunder betaling af en eventuel egenandel af  

 udgifterne - kan IKKE ydes efter § 48. Hjælp til sådanne udgifter ydes efter  

 bestemmelserne i indenrigsministeriets cirkulære om afgrænsningen af  

 behandlingsredskaber, hvortil udgiften afholdes af sygehusvæsenet,  

 socialministeriets bekendtgørelse om ydelse af hjælpemidler efter  

 bistandslovens § 58 eller efter socialministeriets cirkulære om hjælp til  

 boligindretning, omsorgsarbejde og befordring efter bistandsloven.
 36. I forbindelse med ydelse af hjælp efter § 48 til  

 dækning af merudgifter ved forsørgelsen i eget hjem vil der I SÆRLIG GRAD  

 være behov for at inddrage SAGKYNDIG BISTAND, inden afgørelsen træffes, jfr.  

 foran afsnit II, pkt. 18.
 For tilvejebringelse af det nødvendige beslutningsgrundlag vil det således  

 normalt være nødvendigt at inddrage sagkyndig bistand, herunder i fornødent  

 omfang lægelig sagkundskab fra socialcentret eller vedkommende  

 specialinstitution.
Behovet for at indhente sagkyndig bistand vil være særlig udtalt, når en  

 person med vidtgående fysisk eller psykisk handicap udskrives fra en  

 institution, eller når det drejer sig om særligt belastende plejebehov, f.  

 eks. på grund af respirationsinsufficiens.
Man henleder herved opmærksomheden  

 på Institutionen for respirationspatienter.
PRAKTISK BISTAND I HJEMMET TIL PERSONER MED  

 VIDTGÅENDE FYSISKE ELLER 37. Bestemmelserne i bistandslovens kap. 12 om  

 hjemmehjælp, jfr. socialministeriets cirkulære om praktisk bistand i hjemmet,  

 gælder også for personer med vidtgående fysiske eller psykiske handicap.
 For så vidt angår AFLASTNING af forældre eller andre på grund af pasning  

 af en person med handicap kan det sociale udvalg, når lejlighedsvis  

 hjemmehjælp ikke kan skaffes, typisk I WEEKENDER OG OM AFTENEN, yde tilskud  

 til dækning af udgifter ved hjælp, som familien selv antager efter § 56, jfr.  

 § 55, stk. 2. For så vidt angår AFLASTNINGSPLADS på institution henvises til  

 cirkulæret om institutioner under amtskommunerne for personer med vidtgående  

 fysiske eller psykiske handicap, pkt. 35, samt til socialstyrelsens  

 vejledning nr. 4 af 21. november 1984 om forvaltningen af bistandslovens  

 bestemmelser om døgnforanstaltninger og privat pleje for børn og unge, pkt.  

 25. Det påhviler amtskommunen at sørge for, at det fornødne antal  

 aflastningspladser stilles til rådighed.
HJÆLPEMIDLER 38. Der henvises til bistandslovens afsnit V om  

 hjælpemidler m. v. samt til socialministeriets bekendtgørelse om ydelse af  

 hjælpemidler efter bistandslovens § 58 og socialministeriets cirkulære om  

 hjælp til boligindretning, omsorgsarbejde og befordring efter bistandsloven.
 Der henvises endvidere til socialministeriets bekendtgørelse om støtte til  

 køb af bil efter bistandslovens § 58 samt til indenrigsministeriets cirkulære  

 om afgrænsningen af behandlingsredskaber, hvortil udgiften afholdes af  

 sygehusvæsenet.
 Der gælder i princippet ikke særregler for personer med vidtgående fysiske  

 eller psykiske handicap.
SAGKYNDIG BISTAND FRA SOCIALCENTER/ SPECIALINSTITUTION 39. Det sociale udvalg må dog, når det drejer sig om  

 personer med vidtgående fysiske eller psykiske handicap, i særlig grad have  

 opmærksomheden henledt på behovet for hjælpemidler samt på, at særlig  

 vejledning i disse tilfælde ofte er nødvendig.
Det sociale udvalg bør derfor forud for tildelingen af hjælpemidler i  

 disse tilfælde normalt indhente BISTAND fra socialcentret,  

 hjælpemiddelcentral og/ eller fra vedkommende institution med den dertil  

 knyttede sagkundskab med henblik på, hvilke hjælpemidler, der under hensyn  

 til den pågældendes vidtgående handicap og hele situation i øvrigt, skønnes  

 hensigtsmæssige samt på, hvilken vejledning modtageren har brug for.
Dette  

 vil i særlig grad være nødvendigt i forbindelse med etablering i egen bolig,  

 herunder ved udskrivning fra institution samt i forbindelse med uddannelse m.  

 v.
HJÆLPEMIDLER TIL PERSONER MED OPHOLD I INSTITUTION 40. Efter hidtidig praksis vedrørende hjælpemidler til  

 personer med ophold i institution er der normalt af institutionen afholdt  

 udgifter til hjælpemidler, som må anses for sædvanligt udstyr for den  

 pågældende institution.
Under ophold i ALMINDELIGE OG SÆRLIGE  

 DØGNINSTITUTIONER yder institutionen sådanne hjælpemidler, som sædvanligvis  

 stilles til rådighed under ophold i en institution af den pågældende type.  

 Udgiften afholdes som institutionsudgift.
Andre hjælpemidler, herunder  

 navnlig individuelt fremstillede eller tilpassede hjælpemidler, ydes af det  

 sociale udvalg efter § 58.
 Hjælpemidler i forbindelse med udskrivning eller til brug efter  

 udskrivning fra en institution samt hjælpemidler til erhvervsmæssig brug ved  

 beskæftigelse uden for institutionen og efter endt institutionsophold ydes  

 ligeledes af det sociale udvalg i opholdskommunen.
 Særlige tekniske hjælpemidler, der direkte anvendes i undervisningen og i  

 forbindelse med særlige specialpædagogiske foranstaltninger ydes og betales  

 af SKOLEMYNDIGHEDERNE.
For så vidt angår hjælpemidler til brug i DAGFORANSTALTNINGER efter  

 bistandslovens afsnit VI og VII, afholdes udgiften til hjælpemidler, der  

 direkte anvendes i den pædagogiske situation og som normalt stilles til  

 rådighed i vedkommende dagforanstaltning som institutionsudgift.
Andre  

 udgifter til hjælpemidler til brug i de nævnte institutioner afholdes af det  

 sociale udvalg efter § 58.
 I tilfælde, hvor der af DET SOCIALE UDVALG er ydet et hjælpemiddel til  

 brug i hjemmet, og pågældende har behov for det samme hjælpemiddel i  

 dagforanstaltning eller skole, påhviler det det sociale udvalg at yde et  

 yderligere eksemplar af det pågældende hjælpemiddel til brug i  

 dagforanstaltningen eller skolen, medmindre der er tale om et hjælpemiddel,  

 der, jfr. ovenfor, stilles til rådighed af institutionen eller et  

 hjælpemiddel, som uden særlig vanskelighed kan medbringes.
SPECIELT OM UDLEVERING AF HØREAPPARATER 41. Det påhviler det sociale udvalg at yde hjælp til  

 udlån og vedligeholdelse af høreapparat samt til batterier til personer med  

 nedsat hørelse, når det på grundlag af undersøgelse på hørecentral eller en  

 anerkendt audiologisk klinik er godtgjort, at ansøgeren har behov herfor jfr.  

 socialministeriets bekendtgørelse om ydelse af hjælpemidler efter  

 bistandslovens § 58.
 Fællesindkøb af høreapparater m. v. varetages af sygehusvæsenet  

 (hørecentralerne) med fuld refusion fra kommunerne.
ANBRINGELSE I PRIVAT FAMILIEPLEJE ELLER  

 FORMIDLET DØGNOPHOLD AF 42. Bistandslovens afsnit VI indeholder regler om  

 anbringelse i døgnpleje.
For så vidt angår reglerne om børn og unge henvises  

 til socialstyrelsens vejledning nr. 4 af 21. november 1984 om forvaltningen  

 af bistandslovens bestemmelser om døgnforanstaltninger og privat familiepleje  

 for børn og unge.
 I forbindelse med beslutning om anbringelse af et barn eller en ung med  

 vidtgående fysisk eller psykisk handicap i døgnpleje skal det sociale udvalg  

 i samarbejde med amtskommunens socialcenter vælge et egnet opholdssted ud fra  

 hensynet til barnet og dets forhold til familien, jfr. bistandslovens § 33,  

 stk. 4.
 Det stedlige sociale udvalg godkender opholdssteder for børn og unge,  

 herunder plejefamilier, hvis de modtager indtil 4 personer, jfr. § 66, stk.  

 1.
 Social- og sundhedsudvalget i den stedlige amtskommune godkender  

 opholdssteder for børn og unge som egnede, hvis de modtager flere end 4  

 personer, jfr. § 66, stk. 2. Der henvises til socialstyrelsens vejledning nr.  

 3 af 5. oktober 1984 om undersøgelse og vurdering af opholdssteder for børn  

 og unge, der modtager flere end 4 personer, jfr. bistandslovens § 66, stk. 2.
ALMINDELIGE BESTEMMELSER 43. Efter § 68, stk. 1, kan det sociale udvalg træffe  

 afgørelse om anbringelse af personer med vidtgående fysiske eller psykiske  

 handicap, herunder personer med psykiatriske lidelser, ligesom det sociale  

 udvalg kan anvise ophold i bofællesskab, jfr. nedenfor.
 Efter særforsorgens udlægning pr. 1. januar 1980 er der sket en  

 fortsættelse af udflytningen fra de store institutioner til mindre  

 institutioner, til bofællesskaber og til egen bolig.
 Med lov nr. 301 af 6. juni 1984 skete der en udvidelse af bistandslovens §  

 68, således at de sociale udvalg også kan tilbyde personer med vidtgåede  

 fysiske eller psykiske handicap ophold i BOFÆLLESSKAB.
Det er den fysiske eller psykiske handicappedes opholdskommune, der  

 vurderer, om ophold i bofællesskab er en egnet og hensigtsmæssig  

 foranstaltning for den pågældende, ligesom det er kommunen, der tager  

 stilling til fællesfaciliteter til bofællesskabet, herunder ydelsen af den  

 nødvendige medhjælp.
De i § 68 nævnte bofællesskaber er IKKE institutioner.  

 Beboerne betragtes som selvstændigt boende, får udbetalt deres pension og  

 skal selv afholde øvrige udgifter til deres almindelige husførelse.
 Der henvises til socialstyrelsens vejledning nr. 5. af 26. november 1984  

 om bofællesskaber i.h.t. bistandslovens § 68 for personer med vidtgående  

 fysiske eller psykiske handicap.
GODKENDELSE AF PLEJEHJEM 44. Det sociale udvalg skal forud for anbringelsen  

 i.h.t. § 68, stk. 1, foretage en undersøgelse af plejehjemmet med inddragelse  

 af den fornødne sagkyndige bistand fra socialcenter og/ eller vedkommende  

 institution.
 Plejehjemmet skal være egnet til at modtage personer i pleje med det  

 pågældende vidtgående fysiske eller psykiske handicap, og sundhedsmæssigt og  

 boligmæssigt specielt egnet for netop den pågældende person, ligesom hjemmet  

 skal kunne yde den personlige støtte, vedkommende har brug for, og opfylde de  

 særlige krav, der er nødvendige for, at formålet med anbringelsen kan opnås.  

 Det bør sikres, at der samtidig i fornødent omfang er beskæftigelsestilbud  

 uden for plejehjemmet.
 For så vidt der i plejehjemmet skal anbringes BØRN ELLER UNGE henvises til  

 socialstyrelsens vejledning nr. 4 af 21. november 1984.
TILSYN 45. Det PÅHVILER det sociale udvalg med støtte fra  

 socialcentret og/ eller vedkommende institution at føre tilsyn med hjemmene  

 og påse, at forholdene i plejehjemmene til enhver tid er forsvarlige og  

 egnede til at opfylde formålet med anbringelsen.
I de tilfælde, hvor det  

 sociale udvalg har etableret plejeforholdet i en anden kommune, har den  

 anbringende kommune i samarbejde med det sociale udvalg i opholdskommunen  

 ansvaret for den forsorgsmæssige indsats og opfyldelsen af de særlige krav,  

 personens handicap stiller med hensyn til vejledning, behandling,  

 beskæftigelse m. v.
BETALING FOR PLEJEFORHOLDET 46. Efter § 68, stk. 2, fastsætter det sociale udvalg  

 en økonomisk ydelse for plejeforholdet og træffer herunder bestemmelse om,  

 hvilket BELØB pågældende skal have til rådighed TIL PERSONLIGE FORNøDENHEDER,  

 således at dette beløb ikke blot dækker udgifter til lommepenge, men f. eks.  

 også udgifter til beklædning, hvis det skønnes, at den pågældende selv kan  

 disponere over beløb til dette formål.
De regler, der er gældende for personer med ophold i institution er  

 retningsgivende for beløbets størrelse, jfr. cirkulære om institutioner under  

 amtskommunerne for personer med vidtgående fysiske eller psykiske handicap.  

 Der kan dog samtidig tages et vist hensyn til lokale forhold.
I tilfælde,  

 hvor den plejeanbragte yder en arbejdsindsats, er reglerne, der gælder for  

 personer med ophold på institution, ligeledes retningsgivende for  

 arbejdsvederlagets fastsættelse.
Ved udmålingen af PLEJEVEDERLAGET lægges vægt på formålet med  

 plejeanbringelsen, og hvilke ydelser plejehjemmet ifølge aftalen skal  

 præstere, f. eks. i form af særlig pleje, kost og beklædning.
Også andre  

 betingelser for plejeforholdet kan have betydning for plejelønnens udmåling,  

 således krav om kostgodtgørelse under fravær på grund af bortrejse og særlige  

 krav til boligforholdene.
Princippet i § 48, stk. 3, finder tilsvarende anvendelse, når det drejer  

 sig om personer, der er anbragt i pleje i private hjem i medfør af  

 bestemmelsen i § 68, således at der udover den almindelige plejebetaling kan  

 ydes hjælp til dækning af den plejeanbragtes nødvendige MERUDGIFTER ved  

 forsørgelsen.
Hjælpen ydes efter et konkret skøn til de nævnte personer i  

 form af et forhøjet plejevederlag, jfr. bestemmelserne i  

 kontanthjælpscirkulæret.
Endvidere henvises til vejledning fra  

 socialstyrelsen om plejeløn m.v. ved anbringelse i familiepleje efter § 66,  

 stk. 2.
 Udgiften ved anbringelse af personer med vidtgående fysiske eller psykiske  

 handicap i privat pleje afholdes af opholdskommunen, jfr. §§ 10 og 11.
 For så vidt den pågældende oppebærer en SOCIAL PENSION, dækkes udgifterne  

 ved anbringelsen af pensionen med fradrag af beløbet til personlige  

 fornødenheder, jfr. foran, i det omfang den strækker til.
 I tilfælde, hvor f. eks. en førtidspension ikke dækker plejebetalingen,  

 udredes forskellen efter § 68.
 Som ovenfor anført træffer det sociale udvalg bestemmelse om, hvilket  

 beløb personer, der er anbragt i privat familiepleje, skal have til rådighed  

 til PERSONLIGE FORNØDENHEDER.
