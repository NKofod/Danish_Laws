Et pengeinstitut A udformede i forbindelse med et konkurrerende  

 pengeinstituts nedlæggelse af filialer en sammenlignende reklame.
I reklamen  

 var det konkurrerende pengeinstituts bomærke overstreget og den geografiske  

 placering af det konkurrerende pengeinstituts tilbageværende filialer ikke  

 angivet i en oversigt over den geografiske placering af pengeinstitut A's  

 egne filialer.
 Markedsføringen anset for utilbørlig, urimeligt mangelfuld og  

 vildledende, jfr. markedsføringslovens § 2, stk. 1 og 2.
 Reklame med konkurrende pengeinstituts bomærke overstreget.
Et pengeinstitut nedlagde en række afdelinger inden for et område i  

 Jylland.
Et andet pengeinstitut udsendte i den forbindelse en brochure med  

 overskriften:
 »Glæd Dem over, at De har Deres lokale x-bank«.
Herunder var afbildet et kort med en række provinsbyer.
På kortet var de  

 nedlagte afdelinger angivet ved det konkurrerende pengeinstituts bomærke  

 overstreget med et minustegn.
Samtidig var det reklamerende pengeinstituts  

 bomærke angivet i forbindelse med vejskilte, der pegede mod nærmeste filial,  

 uden at det var oplyst, at det konkurrerende pengeinstitut tillige havde  

 filialer i nogle af de byer, hvortil der henvistes, samt en filial i en by,  

 der lå nærmere den nedlagte filial end den by, et af skiltene pegede imod.
FO udtalte, at den skete udformning med overstregning af konkurrentens  

 bomærke måtte anses for utilbørlig over for det pågældende pengeinstitut i  

 strid med markedsføringslovens § 2, stk. 2. Endvidere fandtes brochuren  

 vildledende og i strid med § 2, stk. 1, ved at give indtryk af, at det  

 konkurrerende pengeinstitut ikke havde filialer i nogle af de byer, hvortil  

 der henvistes.
Endelig fandtes den manglende oplysning om en filial  

 tilhørende det konkurrerende pengeinstitut i en nærmere beliggende by  

 urimeligt mangelfuld i strid med § 2, stk. 1.
 (* 1) Beretning fra Forbrugerombudsmanden 1983, s. 42.
