Børneinstitution - Børneinstitution tilladt afskrevet efter AL § 18 Vuggestuen var en selvejende institution, men kommunen havde anvisningsret  

 og betalte renoverings- og reparationsudgifter i forbindelse med den  

 indvendige vedligeholdelse.
Den udvendige vedligeholdelse påhvilede  

 ejeren.
Vuggestuen bestod af i alt tre ejerlejligheder.
Heraf var den ene (en  

 etplansbygning) den oprindelige vuggestue, hvorimod de to andre oprindeligt  

 var beboelseslejligheder, tiltænkt som tjenesteboliger for vuggestuens  

 personale.
Beboelseslejlighederne var nu ombygget og udgjorde en integreret  

 del af vuggestuen.
 Ifølge lejekontrakten var lejemålet uopsigeligt fra udlejers  

 side til år 2020. Særlig vedrørende de to oprindelige  

 beboelseslejemål var det aftalt, at de ved lejemålets  

 ophør skulle afleveres i samme stand, som de blev modtaget i.
De kommunale skattemyndigheder mente efter en besigtigelse, at vuggestuen  

 var udsat for det samme fysiske slid som skoler og plejehjem, og indstillede,  

 at der kunne afskrives efter afskrivningslovens § 18, stk. 1, litra b,  

 på den ejerlejlighed, som udgjorde den oprindelige vuggestue.
Derimod  

 mente man ikke, at der skulle tillades afskrivning på de to andre  

 lejligheder, da de efter lejemålets ophør atter skulle anvendes  

 til beboelse.
Ligningsrådet tillod afskrivning på alle tre ejerlejligheder,  

 idet de alle var undergivet det samme fysiske slid.
Ligningsrådet  

 tillagde det ikke betydning, at lokalerne ved lejemålets ophør  

 skulle tilbageleveres i samme stand, som de var i ved overleveringen.
 Der blev endvidere lagt vægt på, at bygningen faktisk  

 anvendtes til et afskrivningsberettiget formål og i denne forbindelse,  

 at dette medførte et ikke ubetydeligt slid på bygningen.
 Hvis en bygning efter Ligningsrådets skøn således kan  

 sidestilles med de i afskrivningslovens § 18, stk. 1, litra a eller b,  

 nævnte bygninger, har ejeren af bygningen mulighed for at afskrive i  

 samme omfang, som hvis bygningen var direkte omfattet af § 18, stk. 1, litra  

 a eller b, uanset om bygningen anvendes af ejeren selv eller af en eventuel  

 lejer.
