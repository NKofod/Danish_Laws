Rådet har besluttet at genindføre den oprindelige praksis for  

 optagning/afsætning af passagerer ved udførelse af turistkørsel og har  

 samtidig præciseret områdebegrebet Præcisering af områdebegrebet.
 Således som områdebegrebet nu er præciseret, gælder for  

 optagning/afsætning af passagerer ved udførelse af turistkørsel følgende:
 1) Ved turistkørselsarrangementer i Danmark samt til udlandet, hvor der  

 ikke er en betydelig afstand mellem den danske grænse og rejsemålet  

 (rejsemål, der ligger nord for Bremerhaven-Hamborg-Neubrandenburg, ved kørsel  

 til det sydlige udland):
 a) Foregår kørslen (fra udgangspunkt til rejsemål) inden for een  

 primærkommune, må optagning/afsætning af passagerer kun sket eet enkelt sted.
 b) Ligger rejsemålet uden for den kommune, hvorfra kørslen har sit  

 udgangspunkt, må der optages/afsættes passagerer flere steder i den  

 pågældende kommune.
 Dette gælder dog ikke kørsel med udgangspunkt i følgende kommuner:
 København, Frederiksberg, kommunerne i Københavns amt, Greve, Solrød,  

 Køge, Birkerød, Farum, Hørsholm, Karlebo, Odense, Århus, Ålborg.
 I disse kommuner må der kun optages/afsættes passagerer eet enkelt sted.
 2. Ved turistkørselsarrangementer med rejsemål i udlandet, hvor der er en  

 betydelig afstand mellem den danske græsne og rejsemålet:
 Der må optages/afsættes passagerer på hele den naturlige rejserute fra det  

 sted, hvor turen påbegyndes, og til grænsen.
 Rejsemålet skal således under alle omstændigheder ligge uden for det  

 område, hvor passagererne optages/afsættes.
