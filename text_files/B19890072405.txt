I medfør af § 122, stk. 2, § 123, stk. 1, og § 260, stk. 3, i lov om forsikringsvirksomhed, jf. lovbekendtgørelse nr. 127 af 23. marts 1984 som ændret ved lov nr. 325 af 24. maj 1989 fastsættes følgende:
Indledende bestemmelser § 1.  Forsikringsselskaber, der driver direkte  

 livsforsikringsvirksomhed, skal udarbejde årsregnskaber efter reglerne i  

 denne bekendtgørelse.
 Stk. 2.  Bekendtgørelsens regler skal anvendes  

 tilsvarende af pensionskasser omfattet af kapitel 22 i lov om  

 forsikringsvirksomhed dog således, at pensionskasser skal anvende de i  

 bilaget anførte begreber i stedet for de anførte begreber fra  

 bekendtgørelsens tekst.
 Stk. 3.  I det følgende forstås ved:
 § 2.  Balance og resultatopgørelse skal opstilles i  

 skematisk form i overensstemmelse med §§ 7 og 8.
 Stk. 2.  Opstilling af balance og resultatopgørelse må  

 kun ændres fra det ene år til det andet, hvis særlige forhold tilsiger dette.  

 Ændringen skal anføres i noterne og behørigt begrundes.
§ 3.  De i §§ 7 og 8 angivne poster skal anføres  

 særskilt og i den angivne rækkefølge.
Der kan foretages en mere detaljeret  

 opdeling af de poster, der er betegnet med arabertal (1, 2, 3 osv.). Der kan  

 tilføjes nye arabertalsposter, for så vidt disses indhold ikke er dækket af  

 en eksisterende post.
 Stk. 2.  Stk. 1 gælder tilsvarende for de poster, der er  

 nævnt i §§ 22, 24-27 og 29.
Stk. 3.  Arabertalsposter kan sammendrages, hvis de kun  

 udgør et ubetydeligt beløb, eller hvis sammendragningen fremmer  

 overskueligheden.
I sidstnævnte tilfælde skal de sammendragne poster anføres  

 særskilt i noterne.
§ 4.  Ved hver post i balance og resultatopgørelse og  

 i de noter, der er omhandlet i § 3, stk. 3, 2. pkt. og i §§ 22-27 og 29,  

 anføres de tilsvarende beløb for det foregående regnskabsår.
Hvis beløbene  

 ikke er sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal angives  

 og behørigt begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 5.  Modregning mellem aktiv- og passivposter eller  

 mellem udgifts og indtægtsposter må ikke foretages, jf. dog §§ 11 og 15.
§ 6.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne angivelse er nødvendig for forståelsen af årsregnskabet.
Skemaer for balance og resultatopgørelse § 7.  Skema for balance:
AKTIVER A.
INVESTERINGSAKTIVER Særlige bestemmelser for enkelte poster i  

 balancen § 9.  Investeringsaktiver er aktiver, der efter deres  

 art alene er bestemt til at give et finansafkast.
Grunde og bygninger opføres  

 altid som et investeringsaktiv.
 § 10.  Under posten kapitalandele opføres  

 kapitalandele i andre virksomheder end virksomheder, hvori  

 forsikringsselskabet har kapitalinteresser.
§ 11.  Under posterne tilgodehavender/gæld hos  

 dattervirksomheder og tilgodehavender/gæld hos associerede virksomheder  

 opføres uanset § 5 summen af nettotilgodehavender/nettogæld for  

 dattervirksomheder/associerede virksomheder med henholdsvis  

 nettotilgodehavender/nettogæld.
De tilsvarende bruttobeløb oplyses i noterne.
§ 12.  Under posten overført overskud eller tab  

 opføres det samlede nettobeløb, der er overført af årets og af tidligere års  

 resultater.
Beløbet opdeles i balancen eller i noterne i den del, der er  

 overført fra tidligere år og den del, der er overført af årets resultat.
 § 13.  Under posten livsforsikringshensættelser  

 opføres den samlede værdi af selskabets forsikringsaftaler inklusive bonus,  

 der er fordelt til forsikringstagerne, samt årets bonus.
 § 14.  Under posten erstatningshensættelser opføres  

 ubetalte forfaldne forsikringsydelser samt andre ubetalte forsikringsydelser,  

 der vedrører begivenheder indtruffet i regnskabsåret eller tidligere.
§ 15.  Livsforsikringshensættelser og  

 erstatningshensættelser opføres uanset § 5 efter fradrag af den genforsikrede  

 andel.
De hertil svarende bruttobeløb og genforsikringsselskabernes andel  

 oplyses i en note.
 § 16.  Under posten bonusudjævningshensættelser  

 opføres beløb, der er hensat til udjævning af bonusudlodningen over en  

 flerårig periode.
§ 17.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, som er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
Dette gælder dog ikke for indgåede  

 præmier, medmindre præmieperioden først påbegyndes efter regnskabsårets  

 afslutning.
Stk. 2.  Udgifter, dog ikke forsikringsydelser, som  

 vedrører regnskabsåret, men som først vil blive betalt i de efterfølgende år,  

 skal opføres under gæld.
Indtægter, der vedrører regnskabsåret, men som først  

 betales efter balancetidspunktet, skal opføres under tilgodehavender.
 Stk. 3.  Hvis de udgifter eller indtægter, der er nævnt  

 i stk. 1 og 2, er af væsentlig betydning, skal de forklares i noterne.
§ 18.  Under posten andre hensættelser må ikke opføres  

 beløb, der er en følge af selskabets forsikringsaftaler og kun beløb, som har  

 til formål at dække bestemte tab, forpligtelser eller omkostninger, som kan  

 henføres til samme eller tidligere regnskabsår, og som på balancetidspunktet  

 er sandsynlige eller sikre, men som er uvisse med hensyn til deres størrelse  

 eller tidspunktet for deres afholdelse.
Hvis beløbene er af væsentlig  

 betydning, skal de forklares i noterne.
 § 19.  Forsikringsmæssige hensættelser opført under  

 post B I og II, jf. § 7, samt andre hensættelser (post C, § 7) må ikke  

 anvendes til regulering af aktivernes værdi og må endvidere ikke overstige  

 det beløb, som er nødvendigt.
Særlige bestemmelser for enkelte poster i  

 resultatopgørelsen § 20.  Under posten præmieindtægt opføres alle beløb,  

 efter fradrag af ristorno og afgifter, der er betalt eller skal betales for  

 præmieperioder, der er påbegyndt i regnskabsåret, på forsikringer herunder  

 genforsikringer, der er tegnet af selskabet.
§ 21.  Under posten finansindtægt af forsikring  

 opføres den del af resultatet af investeringsvirksomhed, der kan henføres til  

 selskabets forsikringsdrift, dvs. den andel af beløbet opført under post B  

 III, § 8, der svarer til den andel, som gennemsnittet af årets  

 forsikringsmæssige bruttohensættelser udgør af årets gennemsnitlige  

 balancesum.
Den tilsvarende finansudgift, der vedrører selskabets afgivne  

 forretning, indgår i posten resultat af afgiven forretning, jf. § 25.
 Stk. 2.  Forskellen mellem finansindtægt af forsikring  

 og finansudgift ved afgiven forretning opføres i resultatopgørelsen under  

 posten overført til forsikringsvirksomhed.
 § 22.  Under posten forsikringsydelser opføres  

 udbetalte beløb med fradrag af erstatningshensættelserne ved regnskabsårets  

 begyndelse og tillagt erstatningshensættelserne ved regnskabsårets slutning.  

 Beløbet specificeres i resultatopgørelsen eller i en note på følgende poster:
 § 23.  Under posten forøgelse/formindskelse af  

 livsforsikringshensættelserne opføres forskellen mellem  

 livsforsikringshensættelserne før eventuelt fradrag for  

 erhvervelsesomkostninger, jf. § 43, stk. 4, primo året og ultimo året.  

 Beløbet specificeres i en note på hovedposter efter selskabets forhold.
 § 24.  Under posten erhvervelses- og  

 administrationsomkostninger opføres de omkostninger ved forsikringsdriften,  

 som er umiddelbart forbundet med at erhverve og administrere  

 forsikringsbestanden, herunder af- og nedskrivninger på aktiver opført under  

 post C 1 i § 7. Følgende omkostningselementer skal særskilt oplyses i  

 resultatopgørelsen eller i en note:
 Stk. 2.  Hvis livsforsikringshensættelserne opgøres med  

 fradrag for afholdte erhvervelsesomkostninger, jf. § 43, stk. 4, skal årets  

 erhvervelsesomkostninger og disses bestanddele særskilt oplyses i  

 resultatopgørelsen eller i en note.
 § 25.  I posten resultat af afgiven forretning indgår  

 følgende, der specificeres i resultatopgørelsen eller i en note:
 § 26.  Under renter m.v. opføres følgende, der  

 specificeres i resultatopgørelsen eller i en note:
§ 27.  Under kursgevinster og -tab m.v. opføres  

 værdireguleringer samt salgsgevinster og -tab i det omfang, disse ikke er  

 indeholdt i posterne renter m.v. og resultat i dattervirksomheder.
Beløbet  

 specificeres i resultatopgørelsen eller i en note på følgende:
 § 28.  Under posten realrenteafgift opføres den  

 realrenteafgift, der hviler på det afkast, der indgår i resultatopgørelsen,  

 uanset om afgiften er aktuel eller først skal betales i senere perioder.
 § 29.  Under posten andre skatter og afgifter opføres  

 følgende, der specificeres i resultatopgørelsen eller i en note:
Bestemmelser om femårsoversigten § 30.  I femårsoversigten angives i skematisk form  

 hovedtal for regnskabsåret samt tilsvarende beløb for de forudgående 4  

 regnskabsår.
 Stk. 2.  Femårsoversigten skal mindst indeholde følgende  

 hovedtal:
 Stk. 3.  Hvis beløbene i femårsoversigten ikke er  

 sammenlignelige, skal der så vidt muligt foretages en tilpasning af beløbene.  

 Manglende sammenlignelighed eller foretaget tilpasning skal angives og  

 behørigt begrundes.
 Stk. 4.  Femårsoversigten kan efter tilladelse fra  

 Finanstilsynet udelades eller dække en kortere periode, hvis der i særlige  

 tilfælde ikke vil kunne udarbejdes sammenlignelige beløb.
Bestemmelser om værdiansættelse § 31.  Ud over de almindelige principper i § 122, stk.  

 1 og 3, i lov om forsikringsvirksomhed fastsættes de i §§ 32-44 anførte  

 regler for værdiansættelse.
 § 32.  Fastforrentede lån og værdipapirer i danske  

 kroner ansættes til anskaffelsesprisen med tillæg af den værdiregulering, der  

 ved konstant effektiv rente fremkommer som følge af forkortelsen af  

 restløbetiden.
 Stk. 2.  Indeksobligationer i danske kroner ansættes dog  

 til anskaffelsesprisen med tillæg for indeksreguleringer beregnet efter den  

 på tidspunktet for indeksreguleringen senest noterede officielle kurs.
 Stk. 3.  Selskaber, der tegner forsikringer, der er  

 tilknyttet investeringsfonde uden garanti, kan dog ansætte lån og  

 værdipapirer omfattet af stk. 1 til den senest noterede officielle kurs eller  

 til en skønnet markedsværdi, hvis lånet eller værdipapiret ikke er genstand  

 for offentlig kursnotering.
 § 33.  Værdipapirer, der ikke er omfattet af § 32, og  

 som er genstand for offentlig kursnotering, ansættes højst til den på  

 balancetidspunktet senest noterede officielle kurs.
 § 34.  Kapitalinteresser i dattervirksomheder ansættes  

 til den regnskabsmæssige indre værdi ifølge dattervirksomhedens årsregnskab.
 Stk. 2.  Hvis en dattervirksomheds aktiver og passiver  

 er værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter moderselskabets metoder til  

 brug for ansættelsen til indre værdi efter stk. 1 og for opgørelsen af  

 dattervirksomhedens resultat efter stk. 3, medmindre resultatet af denne nye  

 værdiansættelse er uvæsentlig i forhold til formålet i § 120, stk. 2, i lov  

 om forsikringsvirksomhed.
Stk. 3.  Dattervirksomhedernes resultater opføres samlet  

 i resultatopgørelsen under en særskilt post i forhold til den andel af  

 kapitalen, der besiddes.
Den regnskabsmæssige værdi nedskrives i det omfang,  

 en dattervirksomhed fastsætter udbytte til moderselskabet.
 Stk. 4.  Stk. 1-3 kan fraviges, således at  

 kapitalinteresserne ansættes til en lavere værdi end den regnskabsmæssige  

 indre værdi.
 § 35.  Kapitalandele, der ikke er omfattet af § 33 og  

 34 ansættes højst til en skønnet markedsværdi med udgangspunkt i det senest  

 foreliggende årsregnskab for den pågældende virksomhed.
 § 36.  Andre værdipapirer samt udlån ansættes højst  

 til en skønnet markedsværdi.
 § 37.  Uafviklede handler med værdipapirer,  

 terminsforretninger, futures og optioner ansættes til den værdi kontrakterne  

 har på balancetidspunktet (mark to market).
 § 38.  Grunde og bygninger samt aktiver opført under  

 post C 1, værdiansættes med udgangspunkt i anskaffelsesprisen.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
 Stk. 3.  Anskaffelsesprisen for aktiver omfattet af stk.  

 1 med en begrænset brugstid skal formindskes ved afskrivninger, der tilsigter  

 en systematisk afskrivning af aktiverne over deres brugstid.
 Stk. 4.  Aktiver omfattet af stk. 1, hvis værdi er  

 væsentlig højere end anskaffelsesprisen eller det beløb, hvortil de er  

 optaget i balancen for det foregående år, kan dog opskrives til den højere  

 værdi, hvis værdiforøgelsen må antages at være af varig karakter.
 Stk. 5.  Er værdien af et aktiv lavere end den værdi,  

 hvortil det kan opføres efter stk. 1 og stk. 3 af årsager, som ikke kan  

 antages at være forbigående, skal det pågældende aktiv nedskrives til den  

 lavere værdi.
 Stk. 6.  Ansættelse til den i stk. 5 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 § 39.  Poster i balancen i fremmed mønt omregnes efter  

 den ved regnskabsårets slutning noterede valutakurs.
 § 40.  Af- og nedskrivninger samt opskrivninger skal  

 indgå i resultatopgørelsen.
 § 41.  Stiftelsesomkostninger,  

 organisationsomkostninger eller omkostninger ved forhøjelse af  

 selskabskapitalen må ikke opføres som aktiv.
§ 42.  Et eventuelt forskelsbeløb (goodwill) på  

 erhvervelsestidspunktet mellem anskaffelsesprisen og den værdi de erhvervede  

 aktiver eller passiver kan ansættes til efter reglerne i denne bekendtgørelse  

 kan efter tilladelse fra Finanstilsynet opføres som aktiv under en særskilt  

 post.
Finanstilsynet foreskriver samtidig afskrivningsperioden.
 § 43.  Livsforsikringshensættelserne opgøres efter  

 reglerne i stk. 2-4 af selskabets aktuar i overensstemmelse med det eller de  

 af Finanstilsynet godkendte tekniske grundlag.
 Stk. 2.  Livsforsikringshensættelserne beregnes som en  

 sum med udgangspunkt i den enkelte tegnede forsikring og skal mindst svare  

 til forskellen mellem kapitalværdien af selskabets forpligtelser inklusive  

 fordelt bonus og kapitalværdien af de præmier forsikringstageren skal betale  

 i fremtiden.
 Stk. 3.  Ud over det efter stk. 2 beregnede beløb skal  

 livsforsikringshensættelserne indeholde et tillæg til dækning af  

 omkostningerne ved den fremtidige administration af forsikringerne.
Stk. 4.  Ved beregningen af hensættelserne kan fradrages  

 et beløb for afholdte erhvervelsesomkostninger.
Fradraget må ikke overstige  

 5% af kapitalværdien af de præmier forsikringstageren skal betale i  

 fremtiden.
Forøgelsen af fradraget må ikke overstige de i årets løb afholdte  

 erhvervelsesomkostninger.
Fradragets størrelse skal oplyses i en note.
 § 44.  Genforsikringens andel af  

 livsforsikringshensættelserne og erstatningshensættelserne opgøres på  

 grundlag af selskabets genforsikringskontrakter.
 § 45.  Når særlige omstændigheder i det enkelte  

 tilfælde måtte tale for det, kan Finanstilsynet påbyde en nedskrivning af  

 bogførte værdier af et selskabs aktiver eller en forøgelse af dets  

 hensættelser.
Bestemmelser om indholdet af noterne § 46.  Ud over de oplysninger, der kræves i andre  

 bestemmelser, skal årsregnskabet give de særlige oplysninger, der er nævnt i  

 §§ 47-62. Oplysningerne kan enten gives i noter til de regnskabsposter,  

 hvortil de hører, eller optages som selvstændige poster i balancen eller  

 resultatopgørelsen.
§ 47.  Der skal gives oplysning såvel om de  

 værdiansættelsesmetoder, der anvendes for de forskellige poster i  

 årsregnskabet, som de ved af-, ned- og opskrivninger benyttede  

 beregningsmetoder.
Hvis beløbet i en post i årsregnskabet er fremkommet ved  

 omregning fra fremmed valuta, skal grundlaget for omregningen til national  

 valuta anføres.
Stk. 2.  Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det foregående  

 regnskabsår skal dette oplyses med angivelse af ændringens betydning for  

 årsregnskabets enkelte poster og sammenligneligheden med det tilsvarende  

 beløb for det foregående regnskabsår, jf. § 4, stk. 1.
§ 48.  Navn og hjemsted for dattervirksomheder og  

 associerede virksomheder skal oplyses.
For hver virksomhed skal angives, hvor  

 stor en andel der ejes, samt størrelsen af virksomhedens egenkapital og  

 resultat ifølge det senest godkendte årsregnskab.
Disse oplysninger kan  

 udelades, hvis de kun er af ubetydelig interesse i forhold til formålet i §  

 120, stk. 2 i lov om forsikringsvirksomhed.
Stk. 2.  De oplysninger, der er nævnt i stk. 1, kan  

 endvidere udelades, hvis de kan volde betydelig skade for den pågældende  

 virksomhed.
Udeladelse af oplysninger af denne grund skal nævnes.
 Stk. 3.  Angivelse af egenkapitalen og resultat kan  

 udelades, hvis den pågældende virksomhed:
§ 49.  Kapitalandele i andre virksomheder skal  

 specificeres med angivelse for hver enkelt virksomhed af dens navn,  

 kapitalandelenes pålydende værdi og den værdi, hvortil de er optaget i  

 balancen, såfremt forsikringsselskabet ejer mere end 10 pct. af  

 selskabskapitalen.
Specifikationen kan med Finanstilsynets tilladelse  

 undlades i det omfang, en sådan måtte være til skade for selskabet.
 § 50.  Årsregnskabet skal indeholde oplysning om  

 retshandler af større betydning, som har fundet sted mellem selskabet og de  

 virksomheder, som er direkte eller indirekte forbundne med selskabet, dvs.  

 dets dattervirksomheder, dets associerede virksomheder, et moderselskab,  

 uanset om dette er et forsikringsselskab eller ej, og et moderselskabs  

 dattervirksomheder og associerede virksomheder.
§ 51.  Hvis selskabet har optaget lån mod udstedelse  

 af konvertible gældsbreve, skal for hvert sådant lån oplyses det beløb, som  

 udestår, ombytningskursen og den fastsatte frist for ombytning til aktier.
Er  

 der optaget lån mod obligationer eller mod andre gældsbreve med ret til  

 rente, hvis størrelse helt eller delvis er afhængig af det udbytte, som  

 selskabets aktier afkaster, eller af årets overskud, skal for hvert lån  

 angives det udestående lånebeløb samt den aftalte forrentning.
§ 52.  Hvis selskabet har stillet pant eller anden  

 sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi, specificeret for de  

 enkelte poster.
Den samlede sikkerhedsstillelse for dattervirksomheder og den  

 samlede sikkerhedsstillelse for øvrige virksomheder inden for koncernen skal  

 opføres særskilt.
Stk. 2.  Der skal gives oplysning om den samlede  

 størrelse af henholdsvis pensions-, kautions- og garantiforpligtelser og  

 andre økonomiske forpligtelser, som ikke er opført i balancen, for så vidt  

 angivelsen heraf er af betydning for bedømmelsen af den økonomiske stilling.  

 Har selskabet indgået leje- eller leasingkontrakter af væsentlig betydning  

 for selskabets drift, skal forpligtelserne i henhold til kontrakterne  

 særskilt angives.
Forpligtelser over for et moderselskab og dets  

 dattervirksomheder skal opføres særskilt.
 § 53.  For grunde og bygninger skal oplyses:
 Stk. 2.  Hvis beløbet opført under stk. 1, nr. 9,  

 indbefatter grunde og bygninger, som ikke har været genstand for offentlig  

 ejendomsvurdering, og som følgelig ikke er omfattet af beløbet opført under  

 stk. 1, nr. 10, skal den bogførte værdi af disse grunde og bygninger oplyses  

 særskilt.
 § 54.  For hvert af følgende kategorier af  

 værdipapirer skal oplyses bogført værdi og markedsværdi ved regnskabsårets  

 begyndelse og ved regnskabsårets udgang samt årets nettoinvesteringer:
 § 55.  Er årets resultat i væsentlig grad påvirket af  

 valutakursgevinster eller -tab skal dette oplyses.
§ 56.  Præmieindtægtens fordeling på løbende præmier  

 og engangsindskud, på direkte og på indirekte forretning samt på dansk og  

 udenlandsk forretning skal oplyses.
Præmieindtægt for gruppelivsforsikringer  

 skal oplyses.
 Stk. 2.  Fordelingen af præmieindtægten for direkte  

 forretning på forsikringer, der er indgår som led i et ansættelsesforhold, og  

 individuelt tegnede forsikringer skal oplyses.
 Stk. 3.  For hvert beløb, der er oplyst i henhold til  

 stk. 1 og 2, oplyses det tilsvarende beløb for det foregående regnskabsår.
 § 57.  Det samlede beløb af de skatter, der er betalt  

 i regnskabsåret, skal oplyses.
 Stk. 2.  Der skal gives oplysning om, i hvilket omfang  

 skat af årets resultat er påvirket af ekstraordinære skattemæssige indkomster  

 eller tab.
Stk. 3.  Forskelsbeløbet mellem den selskabsskat, der er  

 udgiftsført i dette eller tidligere regnskabsår, og den skat, der er betalt  

 eller i fremtiden skal betales for disse år, skal oplyses, medmindre denne  

 oplysning er af ubetydelig interesse i forhold til formålet i § 120, stk. 2,  

 i lov om forsikringsvirksomhed.
Beløbet kan også angives under passivposten  

 hensættelser til eventualskat.
Stk. 4.  Hvis en realisation af selskabets aktiver til  

 den værdi, der er angivet i balancen vil udløse en beskatning ud over de  

 efter stk. 3 angivne beløb, skal dette oplyses.
Der kan i stedet angives et  

 beløb under passivposten hensættelser til eventualskat.
 Stk. 5.  Af oplysningerne efter stk. 3 og 4 skal fremgå,  

 hvilke af de med romertal angivne poster skattebyrden påhviler.
 § 58.  Den andel af selskabets investeringsaktiver,  

 hvoraf afkastet indgår i afgiftsgrundlaget efter lov om realrenteafgift §§ 3  

 - 3b skal oplyses.
 Stk. 2.  Den andel af det ellers afgiftsbelagte afkast,  

 som er friholdt for realrenteafgift efter lov om realrenteafgift § 8, skal  

 oplyses.
 Stk. 3.  Oplysningerne efter stk. 1 og 2 skal gives  

 tilsvarende for det foregående regnskabsår.
 § 59.  Det skal oplyses, i hvilket omfang en eventuel  

 sikkerhedsfond er henlagt af ubeskattede midler, samt til hvilket formål  

 sikkerhedsfonden efter selskabets vedtægter er bundet.
§ 60.  Der skal gives oplysning om det gennemsnitlige  

 antal beskæftigede i regnskabsåret.
Personaleudgifterne skal oplyses og  

 specificeres på henholdsvis løn, pension og andre udgifter til social  

 sikring.
Stk. 2.  Det samlede beløb til lønninger og vederlag  

 m.v. til medlemmer af repræsentantskab, bestyrelse og direktion for deres  

 funktion i selskabet skal oplyses fordelt på hver kategori.
Det samme gælder  

 forpligtelser til at yde pension til de nævnte.
Tantieme til bestyrelsen skal  

 særskilt oplyses.
 § 61.  Ændringer i egenkapitalens størrelse og  

 fordeling i forhold til sidste regnskabsår skal specificeres.
§ 62.  Selskabets beregnede solvensmargen og  

 basiskapital ved regnskabsårets udgang skal oplyses.
En eventuel forskel  

 mellem basiskapitalen og egenkapitalen ifølge balancen skal forklares.
Straffebestemmelser § 63.  Forsætlig eller groft uagtsom overtrædelse af  

 §§ 2-6, jf. kapitel 2, §§ 9-29, § 30, stk. 1-3, §§ 32-44, og §§ 46-62  

 straffes med bøde.
Ikrafttrædelses- og overgangsbestemmelser § 64.  Bekendtgørelsen finder anvendelse for  

 regnskabsår, der begynder 1. januar 1989 og senere.
Stk. 2.  I det første årsregnskab, der aflægges efter  

 reglerne i denne bekendtgørelse, kan bestemte specifikationskrav fraviges,  

 hvis de pågældende oplysninger ikke er tilgængelige og kun kan tilvejebringes  

 med væsentlige udgifter eller tidsforbrug.
I så fald skal det i noterne til  

 årsregnskabet oplyses, hvilke specifikationskrav der er fraveget og årsagen  

 hertil.
 § 65.  En realisationsfond i åbningsbalancen for det  

 første årsregnskab, der udarbejdes efter reglerne i denne bekendtgørelse,  

 skal opløses uden om resultatopgørelsen.
 Stk. 2.  I det omfang der ikke i åbningsbalancen er  

 hensat et beløb til dækning af den forventede fremtidige realrenteafgift af  

 en positiv realisationsfond i takt med, at denne indgår i afgiftsgrundlaget,  

 skal et sådant beløb hensættes i åbningsbalancen.
 Stk. 3.  Det skal fremgå af noterne til det første  

 årsregnskab, der udarbejdes efter reglerne i denne bekendtgørelse, hvorledes  

 realisationsfonden er blevet fordelt.
Finanstilsynet, den 27. november 1989 Eigil Mølgaard / Flemming Petersen Bilag Begreberne i kolonne 2 anvendes af pensionskasser i stedet for de overfor  

 i kolonne 1 anførte begreber fra bekendtgørelsens tekst, jf. § 1, stk. 2.
