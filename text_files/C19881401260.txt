Indholdsfortegnelse 1. Indledning 2. Miljøbeskyttelseslovens godkendelsesregler 3. Ansøgning om godkendelse 3.1. Godkendelsesmyndigheden 3.2. Ansøgningens indhold 4. Vurdering af virksomheden 4.1. Lokalisering 4.2. Husdyrbrugets art 4.3. Staldindretning 4.4. Ventilationsanlæg 4.5. Gødningshåndtering 4.6. Spildevand 5. Godkendelsens omfang og indhold 5.1. § 35 og § 37-situationen 5.2. Godkendelsens omfang 5.3. Vilkår for godkendelse 5.4. Generelle forhold 6. Tilsyn og håndhævelse 7. Forholdet til anden lovgivning Bilag 1. Staldanlæg til kvæg og svin Bilag 2. Staldanlæg til fjerkræ Bilag 3. Ventilation og ventilationsanlæg Bilag 4. Forslag til standardvilkår for godkendelse af husdyrbrug Registreringsblad 1. Indledning Baggrund Denne vejledning er udarbejdet på baggrund af nye regler om godkendelse af  

 særligt store eller bolignære dyrhold, jf. bekendtgørelse nr. 783 af 21.  

 november 1986 om godkendelse af særligt forurenende virksomheder  

 (godkendelsesbekendtgørelsen). Vejledningen omfatter punkt J.1. fjerkræfarme,  

 punkt J.3. husdyrbrug på over 120 dyreenheder og punkt J.4. bolignære  

 husdyrbrug.
 En lang række landbrug falder hermed ind under godkendelsesordningen.  

 Miljøstyrelsen har derfor fundet det hensigtsmæssigt at udarbejde generelle  

 retningslinjer for godkendelse af husdyrbrug.
Formål Vejledningen er tænkt som en støtte for de kommunale myndigheder, som skal  

 meddele godkendelse.
Det er Miljøstyrelsens håb, at vejledningen kan  

 resultere i en rimelig ensartet sagsbehandling fra kommune til kommune, samt  

 give kommunerne et grundlag for at vejlede landmændene i forbindelse med en  

 ansøgning om godkendelse.
Vejledningen kan herved forhåbentlig være med til  

 at nedbringe generne fra landbruget samt begrænse antallet af klagesager.
 Vejledningen er endvidere tænkt som en hjælp for landbrugets konsulenter i  

 deres rådgivning af landmænd, der ønsker enten at etablere sig eller udvide  

 deres nuværende produktion.
 Landsudvalget for Fjerkræ og Landbrugets Rådgivningscenter har ydet faglig  

 bistand til udarbejdelsen af de tekniske bilag til vejledningen.
2. Miljøbeskyttelseslovens godkendelsesregler (Lovbekendtgørelse nr. 85 af 8. marts 1985 med de ændringer, der følger af  

 lov nr. 329 af 4. juni 1986.
 Bekendtgørelse nr. 783 af 21. november 1986 om godkendelse af særligt  

 forurenende virksomheder m.v. (godkendelsesbekendtgørelsen).
 Cirkulære af 2. december 1986 om ændring af miljøbeskyttelsesloven.
Cirkulære nr. 108 af 15. maj 1974 om godkendelse af særligt forurenende  

 virksomheder m.v.) Listens pkt.
J.1, J.3 og J.4 Fjerkræfarme, husdyrbrug for mere end 120 dyreenheder og bolignære  

 husdyrbrug listens punkt J.1., J.3. og J.4., som er optrykt herunder er i  

 miljøbeskyttelseslovens forstand »særligt forurenende  

 virksomheder«, og kræver derfor myndighedernes godkendelse inden  

 etablering, udvidelse eller ændring (jf. godkendelsesbekendtgørelsensd § 1).
 Listens punkt J.1., J.3. og J.4..
 J.1. Fjerkræfarme med plads til mere end 20.000 slagtekyllinger eller  

 10.000 stk. andet fjerkræ.
 J.3. Husdyrbrug for mere end 120 dyreenheder, heri ikke medregnet pelsdyr.
J.4. Husdyrbrug for mere end 15 dyreenheder (heri ikke medregnet pelsdyr)  

 når de tilhørende stalde eller gødningsopbevaringsanlæg ligger nærmere end 50  

 m fra nabobeboelse eller nærmere end 100 m fra byzone, sommerhusområder eller  

 områder i landzone, der er udlagt til boligformål eller til blandet bolig og  

 erhverv.
Afstanden beregnes mellem de nærmeste punkter på bygningerne,  

 anlæggene eller f.s.v. angår de nævnte områder, disses afgrænsning.
Sagens gang Kommunens afgørelse kan påklages til Miljøstyrelsen, og Miljøstyrelsens  

 afgørelse kan påklages til Miljøankenævnet.
Det kan derfor anbefales at  

 indsende projekt med fornødne oplysninger om indretning og drift (se kapitel  

 3) til kommunens godkendelse i god tid før man påregner at sætte byggeriet  

 igang, jf. endvidere vejledningens kapitel 7 om anden lovgivning.
Bygge- og anlægsarbejder Påklages afgørelsen til Miljøstyrelsen, må bygge- og anlægsarbejder ikke  

 påbegyndes, før Miljøstyrelsens afgørelse foreligger.
Kommunalbestyrelsen kan  

 i forbindelse med godkendelse meddele tilladelse til påbegyndelse af bygge-  

 og anlægsarbejder, jf. miljøbeskyttelseslovens § 72, stk. 3. Miljøstyrelsen  

 kan i forbindelse med behandling af klagesagen meddele tilladelse til  

 påbegyndelse af bygge- og anlægsarbejder, jf. miljøbeskyttelseslovens § 72,  

 stk. 4. Påklages afgørelsen til Miljøankenævnet, er der ikke et sådant  

 byggeforbud, men sættes byggeriet igang inden Miljøankenævnets afgørelse  

 foreligger, sker det på eget ansvar.
3. Ansøgning om godkendelse 3.1. Godkendelsesmyndigheden Altid kommunalbestyrelsen Ansøgning om godkendelse indsendes til kommunalbestyrelsen i den kommune,  

 hvor virksomheden ligger eller agtes anlagt.
Kommunalbestyrelsen træffer  

 afgørelse om godkendelse af husdyrbruget.
Dette gælder også, selv om der  

 udledes spildevand direkte til vandløb, søer eller havet, jf.  

 godkendelsesbekendtgørelsens § 2.
3.2. Ansøgningens indhold Skriftlig ansøgning Af godkendelsesbekendtgørelsens § 4 fremgår det, at en ansøgning skal være  

 skriftlig og ledsaget af oplysninger i det omfang, det er nødvendigt for  

 myndighedernes bedømmelse af virksomhedens forurening af omgivelserne.  

 Herefter er der nævnt 26 punkter under hovedpunkterne A-H.
Ikke alle disse  

 oplysninger skal foreligge ved enhver ansøgning.
Her skal kort gennemgås de  

 oplysninger, der bør foreligge ved godkendelse af fjerkræfarme og husdyrbrug.
Etablering eller udvidelse § 35  ellere § 37 Det skal af ansøgningen fremgå, hvorvidt der er tale om en etablering, en  

 udvidelse eller en ændring af virksomheden.
Det skal endvidere fremgå, om der  

 er tale om en lovpligtig godkendelse i henhold til miljøbeskyttelseslovens §  

 37.
 Herudover bør følgende oplysninger foreligge:
A.
Planer over virksomhedens beliggenhed:
 Beliggenhed i forhold til naboer m.v.
1. Plan i passende målestok (f.eks. 1:4.000), der  

 angiver ejendommens matrikelnummer samt viser virksomhedens nuværende og  

 ansøgte placering i forhold til omgivelserne.
Af plantetegningerne skal  

 fremgå afstande fra stalde/gødningsopbevaringsanlæg til:
- naboskel og nabobeboelse, - byzone, sommerhusområder eller områder i landzone, der er udlagt til  

 boligformål eller til blandet bolig og erhverv, - offentlig vej, - vandforsyningsanlæg - enkelt og fælles, - søer og vandløb (herunder drænledninger), - levnedsmiddelvirksomhed.
Placering på ejendommen 2. Oversigtsplan i passende målestok (f.eks. 1:500),  

 der viser den samlede virksomheds placering på ejendommen efter etableringen,  

 udvidelsen eller ændringen.
Planlægning 3. Oplysninger om den stedfundne fysiske planlægning  

 for det område, hvor ejendommen er beliggende og tilgrænsende områder.
B.
Oplysninger om virksomhedens etablering:
 4. De forventede tidspunkter for bygge- og  

 anlægsarbejders påbegyndelse og afslutning samt for påbegyndelse af  

 virksomhedens drift.
C.
Oplysninger om virksomhedens indretning og drift:
Dyreart og størrelse 5. Oplysninger om dyreart, antal af dyreenheder for  

 hver enkelt art med beregningsgrundlaget herfor og antal af dyr/pladser ved  

 etablering eller før og efter en udvidelse eller ændring.
 6. Oplysninger om staldsystem og staldindretning.
 7. Oplysninger om ventilationsanlæg herunder  

 oplysninger om type, kapacitet, antal afkast, afkastenes placering,  

 lufthastighed i afkast m.v.
 8. Oplysninger om opbevaring og/eller forarbejdning af  

 foder.
 9. Mængden af vand til rengøring af stald, maskiner  

 m.v. oplyses.
 10. Oplysninger om udmugningssystem.
 11. Årsproduktion af husdyrgødning (mængde/typer).  

 Angivelse af overskudsgødning samt kontrakter om opbevaring og afsætning  

 heraf.
 12. Gødningsopbevaringsanlæg for alle stalde (type,  

 størrelse og kapacitet).
 13. Oplysning om der opbevares eller anvendes  

 husdyrgødning fra andre ejendomme.
Areal til udbringning 14. Oplysning om det areal angivet i ha, der er til  

 rådighed til udbringning af husdyrgødning, herunder både egne arealer og  

 arealer, der kan disponeres over i medfør af gødningsleveringsaftaler og  

 aftaler for forpagtning.
 15. Oplysning om bivirksomhed - f.eks. dambrug,  

 pelsdyrfarm, biogasanlæg, komposteringsanlæg, halmfyr m.v.
D.
Oplysninger om virksomhedens forurening:
Støjkilder 16. Angivelse af støjkilder, der kan give væsentlige  

 støjgener for omgivelserne (ventilationsanlæg, kompressorer,  

 korntørringsanlæg m.v.). Driftstid og driftsperiode angives.
Luftkilder 17. Oplysninger om luftforureningskilder, de kan  

 indebære væsentlige gener for omgivelserne.
Spildevand 18. Opgørelse af mængden og arten af rengøringsvand,  

 mælkerumsvand, sanitært spildevand og vand fra vaskepladser.
E.
Oplysninger om forureningsbegrænsende foranstaltninger:
 19. Beskrivelse af eventuelle rensningsanordninger på  

 luftforureningskilder.
 20. Beskrivelse af eventuelle støjdæmpende  

 foranstaltninger.
 21. Beskrivelse af bortskaffelsen af spildevand samt  

 eventuelle rensningsforanstaltninger.
F.
Oplysninger om virksomhedens affald m.v.:
 22. Oplysninger om opbevaring og bortskaffelse af døde  

 dyr.
G.
Oplysning om andet affald m.v.:
 23. Oplysninger om opbevaring/forarbejdning/anvendelse  

 af slam, slagteriaffald eller andet affald.
4. Vurdering af virksomheden 4.1. Lokalisering Landbrugets erhvervsområde Et af de vigtigste kriterier for, om godkendelse kan meddeles, er  

 virksomhedens lokalisering.
Landzoneområderne incl. landsbyer betragtes som  

 udgangspunkt som landbrugets erhvervsområde.
Landbrugsvirksomhedernes naboer  

 må derfor i landzonen acceptere miljømæssige gener i højere grad, end  

 tilfældet er i rene boligområde i byerne (byzoner). Virksomheder omfattet af  

 listens punkt J.1. fjerkræfarme og punkt J.3. husdyrbrug med mere end 120  

 dyreenheder vil derfor normalt kunne godkendes, både når det drejer sig om  

 nyetablering og om udvidelse/ændring.
Det vil nemlig som regel være muligt i  

 forbindelse med godkendelsen at stille vilkår for driften, så der ikke opstår  

 unødige gener for omgivelserne.
 Byzoner m.v.
 I byzoner, sommerhusområder samt områder i landzone, der er udlagt til  

 boligformål kan der som udgangspunkt ikke meddeles godkendelse til etablering  

 af de virksomhedstyper, der er omfattet af denne vejledning.
 Ved bolignære husdyrbrug - listens punkt J.4. - herunder også store  

 husdyrbrug (J.3.) og fjerkræfarme (J.1.), som ligger bolignært, kræver  

 beliggenheden i sig selv, at der sker en grundig vurdering af det konkrete  

 projekt.
Bolignære husdyrbrug Som tommelfingerregel kan siges, at hvis det drejer sig om et husdyrbrug  

 nærmere end 50 m fra nabobeboelse i landzone kan en lille udvidelse som  

 udgangspunkt godkendes.
En udvidelse af husdyrbrug på 5-10 procent samt  

 renovering og modernisering af eksisterende stalde kan normalt betragtes som  

 en lille udvidelse.
Hvis der er tale om nyetablering eller en stor udvidelse,  

 må man konkret vurdere beliggenheden, topografien, dyreholdets art,  

 standindretning m.v. - se kapitel 4.2-4.6. Ofte vil der være muligt at  

 meddele godkendelse, da der er tale om landbrugets erhvervsområde.
Ved husdyrbrug nærmere end 100 m fra en landsby i landzone bør en mindre  

 udvidelse som regel godkendes.
Større udvidelse eller nyetableringer må i det  

 konkrete tilfælde vurderes.
Ved husdyrbrug nærmere end 100 m fra byzone, sommerhusområde, campingplads  

 og lignende bør man som udgangspunkt være tilbageholdende med at meddele  

 godkendelse, når der er tale om nyetablering eller en stor udvidelse.
Ved en  

 lille udvidelse bør der ske en konkret vurdering, jf. kapitel 4.2.-4.6.
 Figur 1 viser med hvilke placeringer af virksomheden, der som udgangspunkt  

 bør meddeles godkendelse.
 Fig. 1: Beliggenhed i forhold til meddelelse af godkendelse.
4.2 Husdyrbrugets art Husdyrbrugets art har stor betydning ved en vurdering af, om der bør  

 meddeles godkendelse.
Der er erfaringsmæssigt stor forskel på, hvor store  

 miljøproblemer de enkelte dyrearter giver anledning til - specielt  

 lugtgenerne er forskellige.
Kvæg Ved kvæghold vil der relativt sjældent være problemer.
Problemerne vil i  

 givet fald som regel vedrøre gødningshåndteringen.
Svin og fjerkræ Anderledes med svin og fjerkræ. Her vil ventilationen fra staldanlægget  

 ofte kunne give lugtproblemer.
Inden for svinebesætninger vil  

 slagtesvinestalde generelt give anledning til større lugtproblemer end  

 sostalde.
Fjerkræstalde vil kunne give lugtproblemer af samme størrelsesorden  

 som slagtesvinestalde.
4. 3 Staldindretning Lugt og støv fra husdyrproduktionen stammer fra de dyr, der er i stalden,  

 fra strøelsen og gødningen samt fra foderet.
Lugt og støv Lugt- og støvgener kan i høj grad undgås ved at hindre, at de opstår.
Det  

 er derfor vigtigt med en god staldhygiejne.
Som målestok for staldhygiejne  

 kan f.eks. bruges: Tørheden af stiernes/båsenes bund, dyrenes renhed, støv-  

 og smudsbelægning i stalden, renheden af fodringssystemet.
 Nedenfor er nævnt forhold, som kan have betydning for lugt- og støvgener  

 fra staldanlæg.
 Fodringssystemet kan have en væsentlig indflydelse af støvudviklingen.
 Drikkevandssystemer skal være indrettet, så der forekommer mindst muligt  

 vandspild.
4.4 Ventilationsanlæg Formål med ventilation Ventilation har til formål at fjerne varme og vanddampe fra stalden for at  

 holde et stabilt staldklima.
Den øgede pruduktionsintensitet i husdyrbruget  

 stiller særlige krav til staldklimaet, og dermed til klima- og  

 ventilationsanlæggets udformning og effektivitet.
 Ventilationsanlægget er oftest den enkeltfaktor på et landbrug, der giver  

 anledning til flest lugt-, støv- og støjgener.
 Ventilationsanlæg kan deles i fire typer efter ventilationsprincip:  

 Undertryksanlæg, ligetryksanlæg, overtryksanlæg og naturlig ventilation. (En  

 nærmere beskrivelse se bilag 3).
Lugtindtryk Det samlede lugtindtryk fra staldventilationen skyldes en lang række  

 lugtintensive stoffer, som optræder i forskellige blandinger og i ret små  

 mængder.
De vigtigste stoffer er NH3, aminer, H2S, mercaptaner og fedtsyrer.
Lugtindikator? Det er endnu uvist om enkelte af disse stoffer kan være indikatorer for  

 den samlede lugtemission.
P-cresol og flygtige fedtsyrer anses indtil videre  

 for at være de bedste indikatorer.
Det vil derfor ikke være muligt at  

 udtrykke lugten fra en landbrugsvirksomhed ved at opstille et emissionsvilkår  

 for et enkelt stof.
 Reduktion af lugt fra ventilationsluften kan princpielt ske på to måder:
1. Ved at behandle afkastluften fra  

 ventilationsanlægget, så lugten uden for stalden formindskes.
Behandling kan  

 f.eks. ske ved biofilter, biovasker eller lignende.
2. Ved at forhindre, at lugten opstår.
Dvs. ved at  

 undersøge de forskellige lugtkilder, som f.eks. gødningssystem,  

 fodringssystem, staldindretning, staldhygiejene m.v.
Lufthastighed og afkasthøjde Hastigheden af afgangsluften og afkasthøjden har stor betydning for, i  

 hvor høj grad fortynding finder sted.
Afkast bør ske lodret gennem ikke  

 afdækkede skorstene og således, at afkasthøjden er mindst 0,7 m over tagryg.  

 Ventilationsanlæg indrettes oftest med automatisk styret kapacitet.
Herved  

 opnås en effektiv ventilation med begrænset energiforbrug.
Anlæggene er  

 indrettet til maksimal ydelse i varme perioder og minimal ydelse i kolde  

 perioder.
Ydelsen varierer fra maksimum 7 m/s i varme perioder til 0 m/s  

 (ventilationen er stoppet) i kolde perioder.
Biologisk rensning Det er muligt at behandle afgangsluften med en biologisk rensning.
Det kan  

 ske enten med et biofilter eller med en biovasker.
Omkostningerne er  

 imidlertid så store, at det kun i særlige tilfælde vil være praktisk  

 gennemførlige løsninger.
Kemisk rensning Det kan ikke anbefales at anvende kemiske stoffer til forbedring af  

 staldluften.
Virkningen svarer sjældent til forventningerne.
Desuden er  

 kendskabet til mulige ulemper utilstrækkeligt.
Gulvudsugning Stalde med gulvudsugningsanlæg kan give anledning til større lugtgener end  

 andre stalde, specielt hvis udsugningen foregår via gødningskanalerne.
Støjkilde Ventilationsanlæg er sædvanligvis den væsentligste støjkilde i staldene.  

 Specielt gamle ventilationsanlæg kan forvolde støjgener, hvorimod nye anlæg  

 oftest er lydsvage.
 Afhjælpning af eventuelle støjgener kan ske ved følgende foranstaltninger:
Afhjælpning af støjgener 1. Der monteres ventilatorer med et lav(ere)  

 omdrejningstal (frekvenstal).
 Der monteres ventilatorer med specielle lydisolerede beslag (kan reducere  

 støjen med indtil 2 dB(A)).
 3. Isolering af ventilationskanaler og skorstene med  

 støjdæmpende materialer som f.eks. mineraluld, svampet kunststof eller  

 lignende (kan reducere støjen med 5-8 dB(A)).
4. Opsætning af nye ventilationsanlæg, idet nye anlæg  

 er betydeligt mere støjsvage end ældre modeller.
Hertil kommer, at nye anlæg  

 ikke kræver nær så stor en energimængde, hvorfor det også ofte vil være  

 økonomisk attraktivt at udskifte ældre, støjende anlæg med nye støjsvage  

 anlæg.
4.5. Gødningshåndtering Gødningssystemer Der findes principielt tre forskellige husdyrgødningssystemer: Flydende  

 gødning (gylle), fast gødning og ajle samt dybstrøelse.
Der kan ikke siges  

 noget sikkert om, hvorvidt der er større miljømæssige gener ved det ene  

 system fremfor det andet, når der tales om gener fra staldanlægget.
Fra gyllebeholdere kan der være betydelige lugtgener ved omrøring.
Fra  

 møddingen kan der være lugt- og fluegener.
 I øvrigt er opbevaring og anvendelse af husdyrgødning i vidt omfang  

 reguleret af husdyrgødningsbekendtgørelsen.
4.6. Spildevand Det er vigtigt i godkendelsen at få taget stilling til mulige  

 spildevandsforekomster.
Spildevandstyper I husdyrproduktionen kan der f.eks. være tale om spildevand fra mælkerum,  

 fra vask af kyllingehuse, fra vask af redskaber og maskiner, ægvaskevand,  

 tagvand, vand fra befæstede arealer samt eventuelt husspildevand fra toilet  

 tilknyttet erhvervsvirksomheden til brug for de ansatte.
4.6.1. Spildevand fra mælkerum og fra vask af redskaber og maskiner Udledning Amtsrådet kan give udledningstilladelsen.
Såfremt amtskommunen anser det  

 for muligt at udlede spildevandet til den pågældende recipient, vil  

 udledningstilladelsen indeholde vilkår om, hvilken rensning der skal  

 foretages samt krav til, hvad spildevandet må indeholde.
Nedsivning Kommunalbestyrelsen kan meddele tilladelse til, at spildevandet nedsives  

 på visse vilkår, jf. bekendtgørelse nr. 139 af 15. april 1980  

 (nedsivningsbekendtgørlsen).
Opsamling i beholder Spildevandet kan føres til beholder for flydende husdyrgødning, jf.  

 bekendtgørelse nr. 568 af 22. september 1998 (husdyrgødningsbekendtgørelsen)  

 § 17. Ofte vil det være praktisk at lede spildevandet til særskilt beholder,  

 der kan være uden overdækning.
Som følge af, at spildevandet må behandles  

 efter husdyrgødningsbekendtgørelsens § 17, kan det udbringes på landbrugsjord  

 uden særlig tilladelse, dog under overholdelse af reglerne i  

 husdyrgødningsbekendtgørelsen.
Offentlig kloak Kommunalbestyrelsen kan meddele tilladelse til eventuelt på nærmere  

 vilkår, at spildevandet tilledes kloaksystemet, jf. kapitel 4 i  

 miljøbeskyttelsesloven.
4.6.2. Tagvand og vand fra befæstede arealer Nedsivning Tagvand og vand fra befæstede arealer kan med kommunalbestyrelsens  

 tilladelse ledes til nedsivning på visse vilkår, jf.  

 nedsivningsbekendtgørelsen.
Udledning Amtsrådet kan meddele tilladelse til, at spildevandet ledes direkte til  

 recipient, jf. bekendtgørelse nr. 248 af 19. maj 1986.
4.6.3. Vand fra ægvask og fra afvaskning af kyllingestalde Opsamling i beholder Dette spildevand betragtes som flydende husdyrgødning og skal derfor  

 tilledes beholder i overensstemmelse med husdyrgødningsbekendtgørelsens  

 regler.
5. Godkendelsens omfang og indhold 5.1. § 35 og § 37 situationen Fjerkræfarme, store husdyrbrug og bolignære husdyrbrug er i  

 miljøbeskyttelseslovens forstand »særligt forurenende  

 virksomheder«.
Etablering af en sådan virksomhed kræver derfor en  

 forudgående godkendelse efter miljøbeskyttelsesloven § 35.
Godkendelsespligtens indtræden Godkendelsespligten indtræder, når virksomhederne bliver større end det  

 kvantitative kriterium, der er nævnt i henholdsvis punkt J.1., J.3. og J.4.  

 Udvides f.eks. et husdyrbrug fra 100 dyreenheder til 130 dyreenheder, bliver  

 det omfattet af listens punkt J. 3. Der skal altså søges om godkendelse,  

 inden udvidelsen kan ske.
Fjerkræfarme For fjerkræfarme indtræder godkendelsespligten først, når der enten er  

 plads til mere end 20.000 slagtekyllinger, eller hvis der er plads til mere  

 end 10.000 stk. andet fjerkræ. Således vil en fjerkræfarm med 19.000  

 slagtekyllinger og 9.000 stk. andet fjerkræ ikke være godkendelsespligtig  

 efter punkt J. 1.
Udvidelse Virksomhederne skal endvidere have en godkendelse for at måtte udvide  

 eller ændre drift eller bygninger på en måde, der indebærer forøget  

 forurening.
Ombygning af gødningsopbevaringsanlæg Sker der alene en udvidelse eller ombygning af gødningsopbevaringsanlægget  

 til opfyldelse af reglerne i husdyrgødningsbekendtgørelsen, vil det normalt  

 ikke være en udvidelse eller ændring, der kræver godkendelse efter  

 miljøbeskyttelseslovens § 35, da udvidelsen normalt ikke vil give anledning  

 til forøget forurening.
Dog kan en godkendelse være påkrævet, hvis det nye  

 gødningsanlæg placeres tættere ved en nabo end et eksisterende, eller hvis  

 gødningshåndteringen omlægges fra fast gødning/ajle til gylle.
Det er kommunalbestyrelsen, der afgør, om en godkendelse i den konkrete  

 situation er påkrævet.
En sådan afgørelse kan påklages efter reglerne i  

 miljøbeskyttelseslovens kapitel 11 og 12.
Eksisterende virksomheder En del landbrugsvirksomheder er den 1. februar 1986 blevet omfattet af  

 listen over godkendelsespligtige virksomheder, uden at de tidligere har været  

 omfattet.
Sådanne ejendomme kan lovligt fortsætte den igangværende drift uden  

 at søge godkendelse.
Dette gælder også ved ejerskifte.
De kan, hvis de ønsker  

 det, søge om en frivillig godkendelse efter miljøbeskyttelseslovens § 37.  

 Alle virksomheder skal dog opfylde reglerne i husdyrgødningsbekendtgørelsen.
Frivillig godkendelse Ønsker en eksisterende virksomhed en frivillig godkendelse, f.eks. fordi  

 man ønsker klarhed med hensyn til fortsat virksomhed på stedet, vil der blive  

 stillet samme vilkår som for drift af en ny virksomhed.
Begrundelsen herfor  

 er, at en frivillig godkendelse giver samme retsbeskyttelse som en  

 godkendelse efter § 35. Godkendelsen meddeles til virksomheden som sådan og  

 er uafhængig af ejerforhold.
Driftsherren er ansvarlig for, at vilkår i  

 medfør af godkendelsen overholdes.
 Virksomheden kan tilbagekalde sin ansøgning om frivillig godkendelse, hvis  

 virksomheden finder de fremtidige vilkår ufordelagtige.
5.2. Godkendelsens omfang Hele virksomheden Som udgangspunkt skal virksomheden som helhed godkendes.
Det gælder også,  

 når der er tale om udvidelse eller ændringer.
Det vil nemlig normalt ikke  

 være muligt at skelne, om eventuelle gener kommer fra den eksisterende  

 virksomhed eller fra udvidelsen.
 Godkendelsen skal som hovedregel indeholde de endelige vilkår for  

 virksomhedens etablering og drift.
Primært lokalisering For landbrugsvirksomheder skal man være opmærksom på, at  

 godkendelsesordningen primært kan bruges til at lokalisere virksomhederne.  

 Derimod vil det ofte være næsten umuligt at fastlægge lugtemissionen og  

 dermed fastsætte konkrete vilkår herom i godkendelsen.
Tidsbegrænsning Tidsbegrænsede godkendelser bør være undtagelsen, da der i  

 miljøbeskyttelsesloven er åbnet mulighed for revision af utidssvarende vilkår  

 i godkendelsen efter 8 år, når det er miljømæssigt begrundet, eller hvis der  

 er udviklet bedre rensningsformer eller mindre forurenende  

 produktionsmetoder, jf. miljøbeskyttelseslovens § 44.
5.3. Vilkår for godkendelse 5.3.1. Generelle vilkår En lang række vilkår om virksomhedens størrelse, placering og lignende vil  

 kunne være standardvilkår i alle godkendelser.
Det drejer sig først og  

 fremmest om følgende vilkår:
Produktionens omfang - »Godkendelsen omfattet x årssøer/slagtesvin  

 produceret/årskøer/kyllinger produceret/æglæggende høns svarende til i alt xx  

 dyreenheder« Grundlag for godkendelsen - »Virksomheden skal indrettes og drives i overensstemmelse med de  

 oplysninger, der ligger til grund for godkendelsen.« Døde dyr Døde dyr transporteres snarest til destruktionsanstalt og må i tidsrummet  

 inden afhentning ikke give anledning til uhygiejniske forhold.
Fluer - »Der skal overalt på ejendommen foretages en effektiv  

 fluebekæmpelse i overensstemmelse med retningslinjerne fra Statens  

 Skadedyrlaboratorium.« Da landbrugsvirksomheder ligger i landzone, ofte i områder med både bolig  

 og erhverv, vil det være rimeligt at tage udgangspunkt i støjvejledningens  

 grænser for områder for blandet bolig og erhvervsbebyggelse, når der skal  

 fastsættes støjvilkår.
 Støjvilkår kan derfor udformes således:
Støj - »Virksomhedens bidrag til de ækvivalente, korrigerede støjniveau i  

 dB(A) målt i skel ved nærmeste nabobeboelse, må ikke overstige:
Maksimalværdien af støjniveauet må om natten ikke overstige 55  

 dB(A).« Hvor måles støjen Det vil ikke altid være relevant at måle støjniveauet i skel.
I stedet kan  

 støjniveauet måles ved nærmeste nabobeboelse - specielt hvis der er tale om  

 en enkelt beboelse i det åbne land, kan dette være relevant.
Ligger virksomheden i nærheden af byzone eller sommerhusområde, bør  

 støjvilkåret skærpes, jf.
Miljøstyrelsens vejledning nr. 5/1984 om  

 »Ekstern støj fra virksomheder«.
Hygiejne - »Hele ejendommen og dens omgivelser renholdes således, at lugtgener  

 begrænses mest muligt.« Udnyttelse af godkendelse - »Godkendelsen bortfalder, såfremt den ikke er udnyttet inden 2 år  

 fra dato.« 5.3.2. Vilkår i relation til husdyrgødningsbekendtgørelsen Mere vidtgående vilkår Kommunalbestyrelsen kan ved en godkendelse fastsætte mere vidtgående  

 vilkår end bestemmelserne i husdyrgødningsbekendtgørelsen.
Der kan ikke  

 stilles lempeligere vilkår, men det vil i særlige tilfælde være muligt at  

 anvende bekendtgørelsens dispensationsmuligheder.
 Der skal altid stilles vilkår om opbevaringskapacitet og om areal til  

 udspredning.
Opbevaringskapacitet for brug mellem 31 og 120 dyreenheder For virksomheder med 31 dyreenheder og derover er udgangspunktet en  

 opbevaringskapacitet på 9 måneder - for virksomheder på 30 dyreenheder og  

 derunder er udgangspunktet 6 måneder.
For husdyrbrug mellem 31 og 120  

 dyreenheder kan kommunalbestyrelsen godkende en lavere opbevaringskapacitet  

 end 9 måneder i forbindelse med kapitel 5-godkendelsen.
Konkret overlades det  

 til landbrugets konsulenttjeneste at vurdere og anbefale en eventuel lavere  

 kapacitet end 9 måneder ud fra landmandens sædskifte- og gødningsplaner, samt  

 driftsforhold i øvrigt.
Kapaciteten skal dog som minimum sættes til 6 måneder  

 for kvægbrug og 7 måneder for andre husdyrbrug (svinebrug).  

 Kommunalbestyrelsen kan derfor i forbindelse med godkendelsen meddele  

 godkendelse til en lavere opbevaringskapacitet end angivet i  

 husdyrgødningsbekendtgørelsen.
Opbevaringskapacitet for brug over 120 dyreenheder For virksomheder med mere end 120 dyreenheder gælder, at er der omkring 50  

 procent eller mere areal i overskud i forhold til harmonibestemmelsen i  

 husdyrgødningsbekendtgørelsens § 25, kan der, hvis gødningssædskifteplaner  

 dokumenterer en miljømæssig forsvarlig udbringning, godkendes en mindre  

 opbevaringskapacitet end 9 måneder.
Der kan dog ikke godkendes mindre  

 kapacitet end 8 måneder.
»Harmonireglen« Har virksomheden mere gødning, end der kan udbringes på egne inklusive  

 forpagtede og samdrevne arealer, skal der indgås aftaler om afsætning af den  

 overskydende gødning, jf. husdyrgødningsbekendtgørelsens § 25. Sådanne  

 aftaler kan ikke begrunde en lavere kapacitet end 9 måneder, da man som  

 leverandør af gødningen ikke har kontrol over, hvordan modtageren anvender  

 gødningen, og det derfor ikke vil være muligt at sikre, at denne gødning  

 bliver brugt miljømæssigt forsvarligt.
Opfylder virksomheden husdyrgødningsbekendtgørelsens § 25  

 (harmonibestemmelsen) uden at have arealer i overskud, skal man være varsom  

 med at tillade en mindre opbevaringskapacitet end 9 måneder.
Der skal i  

 sådanne tilfælde kun få ændringer i sædskiftet til, førind gødningen ikke kan  

 anvendes miljømæssigt forsvarligt.
Mere end 9 måneders opbevaringskapacitet I visse tilfælde vil der være behov for en opbevaringskapacitet på mere  

 end 9 måneder.
Det kan bl.a. være aktuelt, hvis et særligt følsomt område  

 skal sikres mod husdyrgødningsudbringning på specielle tidspunkter af året.  

 Har virksomheden f.eks. vandlidende arealer, som gør, at husdyrgødning kun  

 kan udbringes i en meget begrænset periode af året, vil det også kunne  

 betinge en øget kapacitet.
 Kapacitetskravet vil i godkendelsessager herefter være som det fremgår af  

 figur 2.
 Figur 2: Kapacitetskrav til gødningsopbevaringsanlæg i forbindelse med  

 kapitel 5-godkendelse.
 Udover vilkår om opbevaringskapacitet og arealer til udspredning kan der  

 f.eks. stilles vilkår om aftagerkontrakter og om maksimal belastning af  

 husdyrgødning pr. ha.
 Vilkårene i relation til husdyrgødningsbekendtgørelsen kan herefter være  

 følgende:
Opbevaringskapacitet - »Gødningsopbevaringsanlægget skal have en kapacitet svarende til  

 mindst x måneders tilførsel.« Areal til udspredning - »Der skal findes skriftlige aftaler, der sikrer, at der ialt rådes  

 over minimum x ha, hvorpå der kan udbringes gødning.« Husdyrgødningsbekendtgørelsen overholdes - »Indretning og drift af stalde og opbevaringsanlæg for  

 husdyrgødning samt opbevaring og udbringning af husdyrgødning skal ske i  

 overensstemmelse med reglerne i husdyrgødningsbekendtgørelsen  

 (Miljøministeriets bekendtgørelse nr. 568 af 22. september 1988).  

 Bekendtgørelsens bestemmelser skal overholdes straks, uanset  

 ikrafttrædelsesbestemmelserne i § 37.« 5.3.3. Øvrige vilkår Det vil ofte være nødvendigt i forbindelse med godkendelse af husdyrbrug  

 at bruge vilkår af typen: »Virksomheden må ikke give anledning til  

 væsentlige lugtgener«.
Ulempevilkår Sådanne vilkår kan anvendes, når virksomheden ikke kan give præcise  

 oplysninger om emissionernes størrelse, og hvis det i praksis vil være  

 umuligt at fastlægge en præcis grænse for den acceptable forurening.
 Det vil ofte være næsten umuligt at fastlægge lugtemissionen fra  

 ventilationsanlæg på et husdyrbrug, jf. kapitel 4.4. I de situationer vil  

 følgende vilkår om lugt - kunne anvendes:
Lugt - »Virksomheden må ikke give anledning til væsentlige lugtgener uden  

 for ejendommens areal.« Det skal bemærkes, at det kan være relevant at udforme lugtvilkåret  

 således, at der ikke må være væsentlige lugtgener ved beboelse uden for  

 ejendommens areal.
I konkret afgørelser kan det være nødvendigt at stille vilkår om  

 bortskaffelse af spildevand, tagvand, vand fra befæstede arealer, spildevand  

 fra mælkerum og lignende.
Se i øvrigt kapitel 4.6.
Vilkår til fjerkræfarme Specielt fjerkræproduktionen kan give anledning til, at der bør stilles  

 særlige vilkår.
I slagtekyllingeproduktionen og enkelte andre produktionsformer anvendes  

 dybstrøelse på gulv.
Gødningen har derfor en sammensætning og et  

 tørstoftindhold, der gør, at den kan opbevares i markstakke.
Følgende vilkår  

 kan derfor bruges.
Kyllingegødning - »Gødningen kan opbevares i markstakke, der skal overdækkes.
Oplaget  

 skal opfylde afstandskravene i husdyrgødningsbekendtgørelsens § 3, stk. 1, og  

 må ikke medføre risiko for forurening af grundvand og overfladevand.« Ved kyllingeproduktionen afvaskes staldene mellem hvert hold kyllinger.  

 Spildevandet herfra betragtes som flydende gødning og skal behandles efter  

 reglerne i husdyrgødningsbekendtgørelsen.
Opbevaringskapaciteten kan dog  

 sættes til mindst een gang afvaskning.
Der bruges ca. 1 m(3) vand pr. 100  

 m(2) stald.
 Sådanne forhold kunne medføre følgende vilkår:
Vaskevand - »Vaskevandet fra rensning af staldene, fra ægvask og ægpakkeri skal  

 opsamles i beholder og opbevares og behandles som flydende husdyrgødning i  

 overensstemmelse med bestemmelserne i bekendtgørelse om husdyrgødning og  

 ensilage m.v.« - »Opsamlingsbeholderen skal have en kapacitet svarende til mindst  

 een afvaskning af staldene.
For ægvaskevand skal opbevaringskapaciteten være  

 mindst 3 måneder.« Andeproduktionen Ved produktionen af slagteænder og gæs sker den sidste del af produktionen  

 ofte ved, at ænderne/gæssene går i åbne markfolde.
Belægningen i markfoldene  

 er 1/2 - 1 and/m(2) (1/4 - 1/2 gås/m(2). En sådan produktion giver en meget  

 stor belastning med kvælstof og fosfor på de gældende arealer samt en stor  

 risiko for udvaskning af kvælstof.
Derfor bør der i hvert enkelte tilfælde  

 stilles vilkår som brugen af f.eks. åbne markfolde.
Belægning - »Belægningen må højst være 1 and/m(2)/år eller (1/2  

 gås/m(2)/år).« Folde indgå i sædskifte - »En markfold må højst bruges til opfedning af ænder/gæs hvert 2.  

 år.
Foldene skal i øvrigt indgå i det almindelige sædskifte.« Ved produktion i åbne folde kan spild fra vandingssystemet give anledning  

 til problemer.
Der kan derfor være grund til at stille vilkår om, at dette  

 spild skal opsamles, eller at vandautomaterne skal flyttes rundt i folden.  

 Derfor skal man vælge mellem de to følgende vilkår.
Placering af vandere - »Vanderne skal placeres over støbte kummer, hvori spildet kan  

 opsamles.« - »Vanderne skal mellem hvert hold flyttes rundt i folden efter en  

 forud fastlagt plan.« I enkelte tilfælde kan det være nødvendigt at stille skærpede vilkår for  

 at hindre overfladisk afstrømning fra foldene.
Det kan være tilfældet, hvis  

 foldarealerne skråner stærkt mod et vandløb.
5.3.4. Kontrolvilkår Det er vigtigt, at godkendelsen indeholder vilkår om den driftskontrol,  

 som virksomheden selv skal foretage, så myndighedernes tilsyn som  

 udgangspunkt kan begrænses til en stikprøvekontrol.
 Kontrolvilkår kan udformes således:
Skriftlige aftaler - »Skriftlige aftaler om afsætning af overskydende gødning skal være  

 af mindst 1 års virksomhed.
Kopi af aftalerne skal fremsendes til kommunen  

 senest 1/2 år før, aftalen træder i kraft.
De af Landskontoret for Landboret  

 udarbejdede standardkontrakter bør anvendes.« Støjmåling Hvis tilsynsmyndigheden skønner, at eventuelle klager vedrørende støj er  

 velbegrundede, skal virksomheden for egen regning eftervise, at de stillede  

 støjkrav er overholdt.
 Støjmåling kan maksimalt kræves een gang pr. år, og skal foretages i  

 overensstemmelse med Miljøstyrelsens vejledning nr. 5/1984:
»Måling af ekstern støj fra virksomheder.« Dokumentation for miljømæssig forsvarlig udbringning - »Der skal til enhver tid over for tilsynsmyndigheden, x-kommune,  

 kunne fremlægges sædskifte- og gødningsplaner, som kan dokumentere, at  

 gødningen udbringes miljømæssig forsvarligt.« Øvrige vilkår kontrolleres ved, at virksomheden i fornøden omfang  

 opbevarer dokumentation (kvitteringer) eller evt. fører protokol.
5.4. Generelle forhold I slutningen af enhver godkendelse bør følgende forhold nævnes:
Udvidelse/ændring - Virksomheden må ikke udvides eller ændres bygningsmæssigt eller  

 driftsmæssigt på en måde, der indebærer forøget forurening, før udvidelsen  

 eller ændringen er godkendt i henhold til § 35 i miljøbeskyttelsesloven.
Bygge- og anlægsarbejder - Opmærksomheden henledes på § 72, stk. 3 i miljøbeskyttelsesloven,  

 hvorefter bygningsmæssige arbejder først må påbegyndes efter udløbet af  

 klagefristen, og da kun, såfremt klage ikke forinden er indgivet.
Kemikalieaffald - Kemikalieaffald skal håndteres og bortskaffes i henhold til  

 Miljøministeriets bekendtgørelse nr. 121 af 17. marts 1976 om kemikalieaffald  

 med senere ændringer.
Beslutning og klage Afgørelsen skal overholde de formelle regler om beslutning og klage, som  

 findes i miljøbeskyttelseslovens kapitel 10 og 11. Ved alle godkendelser  

 efter miljøbeskyttelseslovens kapitel 5 skal der altid foretages offentlig  

 annoncering.
6. Tilsyn og håndhævelse Kommunalbestyrelsen Ifølge miljøbeskyttelseslovens kapitel 7 er det kommunalbestyrelsen der  

 påser, at loven og de regler, der er fastsat med hjemmel i loven, overholdes,  

 og kontrollerer, at vilkår i godkendelsen og påbud eller forbud efterkommes.
Aktivt tilsyn Det forudsættes, at tilsynsmyndigheden fører et aktivt tilsyn med  

 virksomhederne.
Dette indebærer, at tilsynsmyndigheden med passende mellemrum  

 foretager kontrol på virksomhederne.
Tilsynsmyndigheden kan således ikke  

 nøjes med at tage klager op til behandling.
 I den sammenhæng er det vigtigt, at kommunen i godkendelserne har stillet  

 nogle klare vilkår om virksomhedens egenkontrol, da det er denne egenkontrol,  

 der skal danne grundlaget for et effektivt tilsynsarbejde.
 Ved tilsyn med landbrugsvirksomheder kan det anbefales særligt at have  

 opmærksomheden henledt på, om godkendelsens bestemmelser om opmærksomheden  

 henledt på, om godkendelsens bestemmelser om opbevaring og anvendelse af  

 husdyrgødningen overholdes.
Effektiv håndhævelse Der skal lægges meget vægt på, at der sikres en effektiv håndhævelse af  

 miljølovens regler.
Derfor er det i miljøbeskyttelseslovens § 50a indskærpet,  

 at tilsynsmyndigheden har pligt til at søge et konstateret, ulovligt forhold  

 bragt til ophør, med mindre der er tale om forhold af ganske underordnet  

 betydning.
Se Miljøministeriets cirkulære af 10. maj 1985 om håndhævelse af  

 miljøbeskyttelsesloven.
7. Forholdet til anden lovgivning Inden der meddeles godkendelse efter miljøbeskyttelseslovens kapitel 5 bør  

 kommunalbestyrelsen sikre, at godkendelser, tilladelser og dispensationer  

 efter anden lovgivning er indhentet eller i selve godkendelsen indsætte et  

 vilkår om, at godkendelsen først kan udnyttes, når forholdet til anden  

 lovgivning er afklaret.
 Af love som kan have betydning i forbindelse med etablering af en  

 virksomhed omfattet af denne vejledning kan nævnes region- og  

 kommuneplanlovgivningen, by- og landzoneloven, naturfredningsloven,  

 byggelovgivningen, vejlovgivningen samt til arbejdstilsynets regler.
Bilag 1 Staldanlæg til kvæg og svin Drift af staldanlæg til kvæg og svin Dyrenes gødning skal fjernes regelmæssigt (1-2 gang dagligt), så der er  

 sikret en god staldhygiejne.
 Gødningen kan forekomme som:
1. Fast gødning og ajle (fast gødning opbevares på mødding og ajle i lukkede gødningsbeholdere) 2. Flydende gødning, som er en naturlig blanding af  

 fast gødning og ajle.
 (Flydende gødning opbevares i gødningsbeholder).
 3. Dybstrøelse.
 Opsamling af gødning:
 Opsamling af gødning kan foregå på forskellige måder, afhængig af dyreart  

 og produktionssystem.
 1. Gødningen opsamles i grebning (for køer) eller i rensegang (for  

 svin).
 Systemet blev tidligere anvendt i næsten alle stalde og er velegnet, hvor  

 der anvendes halmstrøelse.
a.
Den faste del af gødningen fjernes 1 eller 2 gang dagligt med skovl og  

 trillebør.
b.
I nyere og moderniserede stalde fjernes den faste del ved hjælp af et  

 mekanisk skrabeanlæg.
c.
Den flydende del løber af sig selv gennem gulvafløb, slam- kiste og  

 rørledning til gødningsbeholder.
Efter rensning/udmugning bringes der  

 strømateriale til dyrene. (Gælder kun for de systemer, hvor der anvendes  

 strøelse).
2. Flydende gødning I stalde, hvor der ikke anvendes strøelse er tørstofindholdet i gødningen  

 normalt så lille, at gødningen kan bringes til at flyde af sig selv, når der  

 tages behørigt hensyn hertil under udformningen af kanalsystemer.
Eventuelt  

 kan der benyttes skrabeanlæg for at transportere gødningen til pumpebrønd.
a.
Ved anlæg til flydende gødning skal gyllekanalen afdækkes med et  

 gulvmateriale, der tillader gødningen at passere, men tillige er sådan  

 udført, at dyr og mennesker kan færdes på det uden at komme til skade. (Der  

 skal udføres et solidt og sikkert drænet gulv).
b.
I stedet for kontinuerlig tømning kan gødningen sluses ud i portioner.  

 Udslusningen foretages normalt, når kanalen er fyldt, (kaldet træk- og  

 slipsystemet). I disse anlæg forsynes kanalen med et spjæld, der holder  

 gødningen tilbage i en ønsket periode.
Når der åbnes for spjældet, sluses  

 gødningen ud i forbeholderen i løbet af få minutter.
c.
Udslusningen kan foregå gennem kanaler eller gennem rørledningen.  

 Rørledningerne kan f.eks. anbringes under gødningskanal, gødningskælder.  

 (Benævnes »Vakuum-udslusning«). Herved bliver det muligt at  

 sammenkoble flere staldes udslusningssystem, uden at ventalitationsluft kan  

 passere fra et staldafsnit til et andet gennem gødningssystemet.
 I det følgende er der vist planer og skitser af forskellige stald- og  

 gødningssystemer, som er meget benyttede til kvæg og svin.
Plan af drægtighedstald til bundne søer Snit i drægtighedstald Plan af farestald til løsgående søer Snit i farestald Plan af farestald til bundne søer Længdesnit i farestald Plan af farestald til bundne søer Snit i farestald Plan af smågrisetald. 10 grise pr. sti Snit i smågrisestald Plan af smågrisestald. 10 grise pr. sti Snit i smågrisestald Plan af slagtesvinestald. 10 svin pr. sti Snit i slagtesvinestald Plan af slagtesvinestald. 10 svin pr. sti Snit i slagtesvinestald Plan af bindestald Snit i bindestald med gødningsriste Plan af fodersengestald Snit i fodersengestald Plan af sengebåsestald Snit Plan af ungkreaturstald Snit i ungkreaturstald med spaltegulv Plan af kalvestald Bilag 2 Staldanlæg til fjerkræ Konsumægsproduktion Generelt Producenterne indsætter opdrættet, når hønnikealderen er ca. 18 uger.
I  

 produktionsperioden, som er ca. 15 måneder, kan de forventes at producere ca.  

 19 kg æg pr. høne, hvorefter hønerne sælges til slagtning.
 Der fodres ca. 3 gange dagligt mens ægindsamling sker 1 gang dagligt.
 Staldtemperaturen skal være ca. 20 grader C.
 Indretning:
 Der anvendes flere produktionssystemer:
1. Bure 2. Netgulv 3. Gulv Burproduktionen genenmføres med forskellige burtyper:
1. Halvtrappebure 2. Reolbure med gødningsbånd 3. Een-etage bure (flat-deck) Inventar:
 Ventilationen er almindelig undertryksventilation, der styres over  

 termostat.
Fodringen sker ved næsten alle produktionsformer med automatiske  

 foderanlæg, kædetruge- eller skålfodringsanlæg.
I enkelte mindre gulvhuse kan  

 der være håndfodring.
Vanding sker i buranlæg med drikkenipler.
I de øvrige produktionssystemer  

 er også automatisk vanding med hængende kuppelvandere.
 Reder: Ved driftsformerne netgulv og gulv indsamles æggene fra rederne.
 Varme: Der er normalt ikke behov for tilførsel af varme.
 Miljø:
Gødningshåndtering.
Denne er meget forskellig ved de forskellige  

 produktionssystemer, bur og hustyper.
 Burproduktion:
 Halvtrappebure: Fast gødning i kælderstalde, eller gylle i huse med  

 gyllekanaler.
 Reolbure: Fast gødning, der køres i gødningshus eller mødding.
 Et-plansbure: Tørgødning i kælder.
 Netgulv: Fast gødning i gødningskælder.
 Gulvhuse: Fast gødning dybstrøelse.
 Belægning af husene:
Halvtrappebur med gødningskælder Reolbur med gødningsbånd Netgulv Gulvproduktion Rugeægsproduktion Generelt:
De enkelte rugeægsproducenter køber opdrættet, når hønnikealderen er 19-20  

 uger.
Derefter foregår rugeægsproduktionen indtil hønsene er 61-62 uger.  

 Besætningens gennemsnitsstørrelse ligger omkring 8.000 høns, kun få  

 producenter har hold under 3.000 høns og kun få over 15.000 høns.
Rugerierne  

 afhenter rugeæggene hos rugeægsproducenten 1-2 gange ugentlig.
 Indretning:
Gulvdrift er den driftsform, der under danske forhold giver de bedste  

 ydelsesresultater.
Den mest almindelige enhedsstørrelse ligger på 2.800-3.000  

 høns.
Hver producent kan således køre flere enheder enten bygget sammen eller  

 særskilt.
De fleste huse er bygget således, at bredden er 10-11 m og længden  

 40-50 m.
Man benytter automatreder, der oftest er placeret midt i rummet.
Man  

 opsætter sædvanligvis net foran reden, hvorover vandere er placeret.
Herved  

 opnås færre gulvæg, renere æg og mere tør strøelse.
Fodertrugene er placeret  

 i strøelsen uden for netrammerne.
Der benyttes en belægning på 6-7 høner pr.  

 m(2), og der indsættes 7-10 pct. haner.
Hjælperummet er placeret enten midt i  

 huset eller ved den ene gavl.
Her er der mulighed for ægindsamling og  

 opbevaring af æg i ægrum.
 Inventar:
Ventilation: Ved nyinvestering anvises undertryksventilation, hvor  

 indsugning foregår gennem vægventiler og udsugning sker gennem gennem  

 ventilatorer, der er placeret ved kip i tagfladen.
Nogle producenter kører  

 dog med ligetryksanlæg.
Anlægget dimensioneres med ca. 10 m(3)/h/dyr.
 Foderanlæg: Foderanlægget består af: fodersilo, snegl, evt. fodervægt,  

 fodermaskine, fodertrug, kædetrug med 2 omløb (11-12 cm trugkant pr. dyr).
 Vandere: 1 vander pr. 100 dyr, vandmåler og vitaminblander.
 Reder: Tunnelreder.
 Varme: Tilførsel af varme er under normale omstændigheder ikke nødvendig.  

 I øvrigt kan der benyttes alle former for varmeanlæg.
 Miljø:
Gødningen opbevares i stalden gennem hele produktionsperioden.
Ved  

 udskiftning af høns, bortkøres gødningen til mødding eller spredes direkte på  

 markjord.
 Ved rengøring af stalden opsamles vaskevandet i opsamlingstank.
Rugeægsproduktion Slagtekyllingeproduktion Generelt:
Produktion af slagtekyllinger foregår i forholdsvis store stalde.
Ved  

 nybyggeri anvises en enhedsstørrelse på 1.000-1.700 m(2), hvilket giver plads  

 til 25.000-40.000 kyll./hold.
Produktionen foregår ved gulvdrift, hvor de  

 daggamle kyllinger indsættes med en belægning på ca. 25 kyll./m(2). Årligt  

 produceres ca. 6,2 hold.
Produktionstiden for 1 hold kyllinger er ca. 38-45  

 dage.
Når kyllingerne er taget ud af stalden, rengøres den, hvorefter den står  

 tom i 1 uge eller mere.
Derefter strøes der i stalden, og den opvarmes til  

 indsætning af et nyt hold.
 Inventar:
Ventilationsanlæg Kyllingestalden ventileres oftes med undertryksanlæg - dog anvendes  

 ligetryk i mindre antal stalde.
Et enkelt staldanlæg ventileres med overtryk.
 Udsugningskapaciteten er maksimalt 3,5 m(3)/time/kyll., men om vinteren og  

 i perioden med små kyllinger, vil ventilationsbehovet være under 1/10 heraf.
 Ved nyinvesteringer bliver ventilationsanlægget fuldautomatisk reguleret  

 og udsugningerne er hastighedsregulerede således, at i de periode, hvor der  

 kun er behov for minimum ventilation, vil ventilatorerne køre på minimum  

 omdrejning, og dermed på et lavere støjniveau end det skønnede støjniveau,  

 som er ved maksmimal ventilation.
Ventilationsafkast sker ved kippen, og udmunder ca. 1 m over kip.
Der er  

 ikke overdækning på, hvorved luften kastes mere lige op.
Lufthastigheden i  

 luftafkastene er ved maksimal ventilation ca. 8 m/sek., men ved minimum  

 ventilation under 1 m/sek.
Foderanlæg Foderanlægget består af: Fodersiloer, snegle, evt. vægt, fodermaskine,  

 fodertrug (kædetrug eller skålefodring) (1,5-3,0 cm trugkant/dyr).
Vandere Der anvendes tre forskellige typer: De runde plastvandere, aflange vandere  

 og kopvandere (måske nipler).
Varme Stalden kan opvarmes med alle former for varmeanlæg.
Ved indsætning er  

 staldtemperaturen ca. 33 grader C.
Temperaturen sænkes ca. 1/2 grad dagligt  

 indtil den er ca. 22 grader C.
Miljø Som ved rugeægsproduktionen.
Vaskevandet opsamles i beholder (1 m(3)/100  

 m(2) stald).
Slagtekyllingeproduktion Kalkunproduktion Slagtekalkunproduktionen foregår i bygninger tilsvarende  

 slagtekyllingeproduktionen.
Daggamle kalkunkyllinger kræver en rumtemperatur på 39 grader C, men mange  

 daggamle startes under en form for kyllingemoder.
I disse tilfælde kan  

 rumtemperaturen være væsentligt lavere end de 39 grader C.
Temperaturen sænkes i løbet af 5 uger til 20-22 grader C.
Det er  

 almindeligt at dele huset midt over, så kun den ene halvdel anvendes som  

 startrum.
Ved 5 ugers alderen gives adgang til hele huset.
 Der indsættes så mange dyr, at den maximale belægning på slagtetidspunktet  

 er 40 kg/m(2). Ved en slagtealder på 13 uger svarer det til en belægning på 8  

 dyr/m(2).
 Træspåner er det foretrukne strøelsesmateriale.
Kalkunrugeægsproduktionen foregår også i klimastyrede huse med  

 gulvdrift.
Alle dyr insemineres, så der findes en mindre afdeling med haner  

 (ca. 1 hane/20 høner).
Huset deles igennem midten med en gang ved hjælp af redekasser på begge  

 sider.
Belægningen er 2 dyr/m(2).
Andeproduktion Ællinger til slagtedyrsproduktion startes i isolerede huse ved en  

 temperatur på ca. 32 grader C.
I løbet af 10 dage sænkes temperaturen til  

 udetemperatur (minimum 5 grader C).
Gulvet er enten strøet med halm eller der anvendes netgulv, hvorved  

 gødningen behandles som gylle.
Færdigfedningen foregår enten i åbne markfolde  

 (50 pct.) eller i uisolerede haller.
Slagtealderen er ca. 7 1/2 uge.
I begge systemer fodres der fra selvfodringssiloer, og vandet gives i  

 lange vandautomater.
I hallerne er vanderne placeret på net over støbte  

 spildevandsskummer, og det øvrige gulv strøes her hver dag med halm.
 Belægningen i hallerne er 3 dyr/m(2) og i markfoldene 1/2-1 and/m(2).
 Rugeægsproduktionen foregår mest i haller eventuelt isolerede huse.  

 Indretning som ved slagtedyr.
Gåseproduktion Slagtedyrsproduktionen foregår som med ænder, blot kommer alle dyr i  

 markfolde med højst 1/2 gås pr. m(2).
I rugeægsproduktionen anvendes løbegårde i forbindelse med  

 æglægningshuset.
Normerne er min. 2 m(2) løbegård og 1/2 m(2) hus pr. gås.
Bilag 3 Ventilation og ventilationsanlæg Ventilation af stalde til husdyr I stalde til husdyr skal der sørges for et godt staldklima, der tager  

 hensyn til forskellige husdyrs krav til temperatur og luftskifte.
 Ventilationsanlæg skal indrettes, så såvel husdyrs maksimal- som  

 minimumskrav til ventilation kan tilgodeses.
 I nedenstående tabel er de forskellige husdyrs maksimal- og minimumskrav  

 til ventilation angivet:
 Kilde: Håndbog for driftsplanlægning.
Ventilationsanlæg I det følgende er de mest almindelige systemer og ventilationsanlæg  

 skitseret og beskrevet.
 Undertryksanlæg:
 Ved undertryksanlæg suges luft ud af stalden ved hjælp af en ventilator.  

 Der skabes herved et undertryk, og luft udefra suges ind i stalden gennem  

 indsugningsventiler i ydervæggene.
Luften vil også søge ind gennem utætheder, f.eks. ved vinduer og døre.
I  

 værste fald finder den vej gennem ajleafløb og gylleanlæg, som derfor altid  

 skal være forsynet med en effektiv vandlås.
Udsugningen, der skal have den rigtige kapacitet, placeres normalt i  

 taget.
Afgangsåbningen må gerne udformes, så luften blæses højt op, dels for  

 at mindske lugtgener uden for stalden, og dels for at modvirke tilstøvning af  

 taget.
Regnhætte over skortstenen kan ofte undlades.
Udsugningen har i øvrigt  

 ingen væsentlig indflydelse på selve staldklimaet.
Skorsten med ventilator Overtryksanlæg:
Ved overtryksanlæg blæses luften ind i stalden gennem indblæsningsenheder  

 eller gennem et kanalsystem, som ved ligetryksanlæg.
Luftafgangen sker gennem  

 store skorsten eller åbninger (luftafkast) i taget.
 Indblæsningen giver samme fordele som ved ligetryksanlæg med god  

 luftfordeling, og systemet er kun lidt påvirket af vindforholdene.
 Luftafkastet skal have et åbningsareal på min. 1 cm(2) pr. m(3) (1 m(2)  

 pr. 10.000 m(3)) indblæst luft i timen.
 Det forholdsvis store åbningsareal kan bevirke, at der i perioder bliver  

 et for stort naturligt aftræk. Åbningen bør derfor forsynes med spjæld, som  

 automatisk indstilles efter ventilatorkapaciteten.
Et overtryk i stalden bevirker, at staldluft presses ud af stalden gennem  

 bygningskonstruktionen.
Dette medfører stor risiko for dannelse af  

 kondensvand på kolde bygningsdele, især på undersiden af tagpladerne.
For at  

 anvende denne anlægstype må luftafkastes have den rigtige størrelse, ligesom  

 bygningskonstruktionen må være udført omhyggeligt og korrekt med damspærre og  

 udluftning af tagrum.
Overtrykket modvirker trækgener, idet luften presses udad gennem  

 utætheder, f.eks. ved døre og vinduer.
Vindforhold kan dog give lufttryk, som  

 er større end overtrykket i stalden.
Overtryksanlæg Naturlig ventilation:
Naturlig ventilation anvendes en del i kvægstalde, men er ikke særlig  

 udbredt i svinestalde, især fordi anlæggene indtil videre har været  

 vanskelige at regulere.
Der er nu anlæg, hvor kipoverdækningen er udformet  

 som et langtgående reguleringsspjæld, eventuelt som en ovenlyskuppel.  

 Regulering kan ske automatisk ved hjælp af en servomotor.
I varme perioder har det naturlige aftræk for lille kapacitet i hårdt  

 belagte stalde.
Der skal derfor vælges store indsugningsventiler eller  

 -lemme, gerne dobbelt så store som ved et undertryksanlæg.
Igangværende  

 undersøgelser vil vise, om princippet er egnet i svinestalde.
Vindskærm Ovenlyskuppel (indstillelig) Store insugningsventiler Som alternativ til ovenlyskuppel kan man ved naturlig ventilation med  

 fordel bruge aftræk gennem store skorstene.
Disse skorstene kan forsynes med  

 styrede ventilatorer, som først sætter i gang, når det naturlige aftræk alene  

 ikke er tilstrækkeligt.
Derved fås et anlæg med lille strømforbrug og  

 tilstrækkelig kapacitet også i varme perioder.
Naturlig ventilation Ligetryksanlæg:
Ved ligetryksanlæg anvendes ventilatorer til såvel udsugning som  

 indblæsning, og med samme kapacitet på udsugning og indblæsning bliver der  

 netop ligetryk i stalden.
De første anlæg af denne type var udført med  

 udsugning og indblæsning i samme enhed, men i dag udføres anlæggene mest med  

 separate enheder for udsugning og indblæsning.
 Indblæsningsenheden er enten udformet med dysekrans eller ledeplade.  

 Indblæsningen kan ske gennem indblæsningshoveder eller gennem et kanalsystem,  

 hvilket sidste især er en fordel i smalle stalde.
Såvel dyser som ledeplader bør være regulerbare, for at luftretningen kan  

 ændres og indblæsningsarealet tilpasses ventilatorkapaciteten.
Manuel  

 regulering kan anvendes, men automatisk regulering bør foretrækkes.
 Indblæsningsenheder med dyser giver de bedste muligheder for at dirigere  

 luften i forskellige retninger.
Indblæsningsenhederne er normalt forsynet med en recirkulationsanordning,  

 så ventilatorerne kan få mere luft at arbejde med.
Samtidig opnås en  

 temperering af indblæsningsluften.
Recirkulering giver støvproblemer og bør  

 derfor begrænses.
Lufthastigheden ved indblæsning er væsentlig større end ved  

indsugningsventiler på undertryksanlæg.
Derved fås en større  

 kastelængde og bedre muligheder for at ventilere brede stalde.
Ligetryksanlæg fungerer sikkert, med god luftfordeling i stalden, og er  

 stort set upåvirkeligt af udeklimaet.
På grund af en høj anskaffelsespris og  

 et forholdsvis stort strømforbrug vælges ofte andre løsninger.
Ligetryksanlæg Bilag 4 Forslag til standardvilkår for godkendelse af husdyrbrug I dette bilag er opført de standardvilkår, som kan bruges ved godkendelse  

 af husdyrbrug.
Det skal understreges, at ikke alle vilkår vil være nødvendige  

 ved enhver godkendelse.
Ligeledes kan der være lokale forhold, der betinger,  

 at der skal tilføjes ekstra vilkår.
Generelle vilkår - Godkendelsen omfatter x årssøer/slagtesvin produceret/årskøer/kyllinger  

 produceret/æglæggende høns svarende til i alt xx dyreenheder.
 - Virksomheden skal indrettes og drives i overensstemmelse med de  

 oplysninger, der ligger til grund for godkendelsen.
 - Døde dyr transporteres snarest til destruktionsanstalt og må i  

 tidsrummet inden afhentning ikke give anledning til uhygiejniske forhold.
 - Der skal overalt på ejendommen foretages en effektiv fluebekæmpelse i  

 overensstemmelse med retningslinjerne fra Statens Skadesdyrlaboratorium.
 - Virksomhedens bidrag til det ækvivalente, korrigerede støjniveau i dB(A)  

 målt i skel ved nærmeste nabobeboelse, må ikke overstige:
 Maksimalværdien af støjniveauet må om natten ikke overstige 55 dB(A).
 - Hele ejendommen og dens omgivelser renholdes således, at lugtgener  

 begrænses mest muligt.
 - Godkendelsen bortfalder, såfremt den ikke er udnyttet inden 2 år fra  

 dato.
Vilkår i relation til husdyrgødningsbekendtgørelsen - Gødningsopbevaringsanlægget skal have en kapacitet svarende til mindst x  

 måneders tilførsel.
 - Der skal findes skriftlige aftaler, der sikrer, at der ialt rådes over  

 minimum x ha, hvorpå de kan udbringes gødning.
 - Indretning og drift af stalde og opbevaringsanlæg for husdyrgødning samt  

 opbevaring og udbringning af husdyrgødning skal ske i overensstemmelse med  

 reglerne i husdyrgødningsbekendtgørelsen (Miljøministeriets bekendtgørelse  

 nr. 568 af 22. september 1988). Bekendtgørelsens bestemmelser skal overholdes  

 straks, uanset ikrafttrædelsesbestemmelserne i § 37.
Øvrige vilkår og specielle vilkår for fjerkræfarme - Virksomheden må ikke give anledning til væsentlige lugtgener uden for  

 ejendommens areal.
 - Kyllingegødningen kan opbevares i markstakke, der skal overdækkes.  

 Oplaget skal opfylde afstandskravene i husdyrgødningsbekendtgørelsens § 3,  

 stk. 1, og må ikke medføre risiko for forurening af grundvand og  

 overfladevand.
 - Vaskevandet fra rensning af kyllingestaldene, fra ægvask og ægpakkeri  

 skal opsamles i beholder og opbevares og behandles som flydende husdyrgødning  

 i overensstemmelse med bestemmelserne i bekendtgørelse om husdyrgødning og  

 ensilage m.v.
- Opsamlingsbeholderen skal have en kapacitet svarende til mindst een  

 afvaskning af staldene.
For ægvaskevand skal opbevaringskapaciteten være  

 mindst 3 måneder.
 - Belægningen i en markfold må højst være 1 and/m(2)/år eller (1/2  

 gås/m(2)/år).
 - En markfold må højst bruges til opfedning af ænder/gæs hvert 2. år.  

 Foldene skal i øvrigt indgå i det almindelige sædskifte.
Kontrolvilkår - Skriftlige aftaler om afsætning af overskydende gødning skal være af  

 mindst 1 års varighed.
Kopi af aftalerne skal fremsendes til kommunen senest  

 1/2 år før, aftalen træder i kraft.
De af Landskontoret for Landboret  

 udarbejdede standardkontraktr bør anvendes.
 - Hvis tilsynsmyndigheden skønner, at eventuelle klager vedrørende støj er  

 velbegrundede, skal virksomheden for egen regning eftervise, at de stillede  

 støjkrav er overholdt.
Støjmåling kan maksimalt kræves een gang pr. år, og skal foretages i  

 overensstemmelse med Miljøstyrelsens vejledning nr. 5/1984: »Måling af  

 ekstern støj fra virksomheder.« - Der skal til enhver tid over for tilsynsmyndigheden, x-kommune, kunne  

 fremlægges sædskifte- og gødningsplaner, som kan dokumentere, at gødningen  

 udbringes miljømæssigt forsvarligt.
 - Øvrige vilkår kontrolleres ved, at virksomheden i fornøden omfang  

 opbevarer dokumentation (kvitteringer) eller evt. fører protokol.
Generelle forhold - Virksomheden må ikke udvides eller ændres bygningsmæssigt eller  

 driftsmæssigt på en måde, der indebærer forøget forurening, før udvidelsen  

 eller ændringen er godkendt i henhold til § 35 i miljøbeskyttelsesloven.
 - Opmærksomheden henledes på § 72, stk. 3 i miljøbeskyttelsesloven,  

 hvorefter bygningsmæssige arbejder først må påbegyndes efter udløbet af  

 klagefristen, og da kun, såfremt klage ikke forinden er indgivet.
 - Kemikalieaffald skal håndteres og bortskaffes i henhold til  

 Miljøministeriets bekendtgørelse nr. 121 af 17. marts 1976 om kemikalieaffald  

 med senere ændringer.
Registreringsblad Udgiver: Miljøstyrelsen, Strandgade 29, 1401 København K.
Serietitel, nr.: Vejledning fra Miljøstyrelsen, nr. 4 1988 Udgivelsesår: 1988 Titel: Godkendelse af husdyrbrug Undertitel:
Engelsk titel: Approval of Animal Farming Activities Miljøstyrelsen Resumee:
 Med henblik på en rimelig ensartet sagsbehandling i kommunerne i  

 forbindelse med godkendelse af husdyrbrug efter miljøbeskyttelseslovens  

 kapitel 5, har Miljøbestyrelsen med denne vejledning udarbejdet  

 retningslinjer for lokalisering, lugt- og støjforhold samt opstillet en række  

 standardvilkår for godkendelse.
 Standardiserede emneord (efter MDS-liste):
Retningslinier; husdyrhold; landbrug; staldgødning Frie emneord:
ISBN: 87-503-7588-1 ISSN: 0108-6375 Pris (inkl. moms): kr. 55,- Format: AS5 Sideantal: 52 Md./år for redaktionens afslutning: november 1988 Oplag: 2000 Andre oplysninger:
Tryk: Notex-Grafisk Service Center a.s., Søborg Trykt på miljøpapir Vejledning fra Miljøstyrelsen 1985 Nr. 1: Indsamling af papir fra offentlige institutioner Nr. 2: Kontrol med badevand Nr. 3: Pligter ved risikobetonede aktiviteter Nr. 4: Begrænsning af lugtgener fra virksomheder Nr. 5: Beregning af støj fra jernbaner Nr. 6: Støj og vibrationer fra jernbaner 1986:
Nr. 1: Vandværkstakster Nr. 2: Autoværksteder og miljøkrav Nr. 3: Begrænsning af forurening fra affaldsforbrændingsanlæg 1987:
Nr. 1: Strandrensning I 1988 Nr. 1: Bekæmpelsesmidler - salg, anvendelse m.v.
