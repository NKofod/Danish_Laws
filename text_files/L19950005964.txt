Den 27. juli 1994 undertegnedes i Maputo en overenskomst mellem Danmark og FN, ifølge hvilken den danske regering har forpligtet sig til at yde 3,055 mio. kr til gennemførelse af fredsprocessen i Mozambique gennem FN's trust fond.
 De 3,055 mio. kr er indeholdt i det samlede beløb på 50,0 mio. kr., som  

 Danmark har forpligtet sig til at yde til fredsprocessen i Mozambique, jfr.  

 Udenrigsministeriets bekendtgørelse nr. 79 af 16. december 1993, Lovtidende  

 C.
 Projektets formål er at muliggøre implementeringen af fredsaftalen ved at  

 sikre oprørsbevægelsen Renamos aktive og positive deltagelse i fredsprocessen  

 samt omdannelse fra væbnet oprørsbevægelse til et politisk parti.
 Projektet forventes afsluttet med udgangen af 1994.
 Overenskomsten trådte i kraft den 27. juli 1994.
