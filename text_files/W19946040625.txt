Patentankenævnet stadfæstede Patentdirektoratets afgørelse, hvorefter  

 hvad angår henvisningen til § 14, stk. 1, nr. 6) Ginkosan ikke fandtes  

 forveksleligt med Ginsana, samt at der ikke forelå direkte varesammenfald,  

 kun en vis vareartslighed.
Hvad angår henvisningen til § 14, stk. 1, nr. 7  

 fandtes det ikke dokumenteret, at indsigermærket GINCOSAN havde været brugt i  

 udlandet, vedvarende brugtes i udlandet, samt at ansøgerne var bekendt med  

 eller burde have været bekendt med brug i udlandet af mærket GINCOSAN.
År 1994, den 10. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 22/92: Klage fra Ginseng Products Limited, Schweiz,  

 v/Patentbureau Hofman-Bang & Boutard A/S over Patentdirektoratets  

 afgørelse af 12. marts 1992 af varemærke- ansøgning nr.
VA 5151 1987 fra Dr.  

 Willmar Schwabe GmbH + Co.
KG, Forbundsrepublikken Tyskland, v/Internationalt  

 Patent-Bureau.
Den 31. juli 1987 indleverede Dr.
Willmar Schwabe GmbH + CO, KG,  

 Vesttyskland v/Internationalt Patent-Bureau en ansøgning om registrering af  

 varemærket GINKOSAN (ordmærke) for hele klasse 5, især farmaceutiske  

 specialiteter.
Ved skrivelse af 20 marts 1990 blev ansøgningen begrænset til  

 at omfatte: Kl. 5: lægemiddel til behandling af perifere og cerebrale  

 cirkulationsforstyrrelser.
 Ansøgningen blev den 27. juni 1990 bekendtgjort i Dansk Varemærketidende.
 Ved skrivelse af 27. august 1990 nedlagde Hofman-Bang & Boutard A/S på  

 vegne Ginseng Products Limited, Schweiz, i medfør af varemærkelovens § 20,  

 stk. 2, indsigelse mod registrering af det ansøgte mærke.
 Som begrundelse for indsigelsen anførtes:
 »Det anmeldte mærke omfatter nærmere specificerede varer under klasse  

 5, nemlig: »lægemiddel til behandling af perifere og cerebrale  

 cirkulationsforstyrrelser«.
 Indsigermærket GINSANA omfatter ligeledes nærmere specificerede varer  

 under klasse 5, nemlig »ginsengholdige farmaceutiske præparater til brug  

 i human medicin«.
Hvad angår vareartslighed bemærkes, at indsigermærket omfatter  

 farmaceutiske præparater til human brug, og der foreligger altså med andre  

 ord ligeartethed med de varearter, der er omfattet af det anmeldte mærke,  

 nemlig lægemidler.
Selv om disse ifølge teksten er præciseret til nærmere  

 bestemte formål, foreligger der mellem overbegreberne »lægemidler«  

 resp. »farmaceutiske midler« selvsagt vareartslighed.
Hvad angår mærkeligheden bemærkes, at de to respektive mærker som  

 begyndelsesstavelser begge indeholder forstavelsen »gin-».
Dernæst  

 er der tale om trestavelsesord, hvor stavelsen »san« indeholdes i  

 begge.
En naturlig læsning af begge mærker vil være »gin-sa-na« og  

 »gin-ko-san«, og det vil heraf fremgå, at mærkernes begyndelsesstavelse er den  

 dominerende i begge mærker.
Visuelt er der imidlertid også en vis mærkelighed på grund af  

 tilstedeværelsen af stavelsen »san« i begge mærker.
Således har  

 indsigermærket både stavelsen »gin« og »san«, mens det  

 anmeldte mærke i princippet er opbygget på samme måde, nemlig som  

 »gin(ko)san«.
Der må dertil lægges, at netop bestanddelen  

 »san« i sammenhæng med farmaceutiske produkter ofte forekommer  

 afledt af den latinske betegnelse »sanabilis«, respektive verbet  

 »sanatio«.
 Under henvisning til den foreliggende vareartslighed mellem de her  

 omhandlede varearter og den mærkelighed, der er mellem mærkerne, ikke mindst  

 på grund af den dominerende forstavelse »gin-», bør der efter  

 indsigernes opfattelse statueres forvekslelighed.
 Der henvises til varemærkelovens § 14 stk. 1 nr. 6.
Anmelderen er en i Vesttyskland baseret virksomhed, og det må undre, at  

 man der har taget betegnelsen GINKOSAN i anvendelse.
Indsigerne er  

 nemlig indehavere af to internationale registreringer, hhv. nr. 420.711  

GINSANA og 514.673 GINCOSAN . Der foreligger med andre ord syd  

 for landets grænser fuldstændig mærkelighed, når ses bort fra den  

 omstændighed, at »k« her er erstattet af bogstavet »c«.  

 Under henvisning hertil er det indsigernes opfattelse, at anmelderen burde  

 være klar over indsigernes varemærkerettigheder og afstå fra at benytte et  

 med I.R. nr. 514.673 forveksleligt mærke, som indlysende er afledt af  

 betegnelsen GINSANA , eller snarere, at der her foreligger en  

 mærkefamilie tilhørende indsigerne eller disses datterselskaber.
Under henvisning hertil bør indsigelsen føre til, at varemærkeansøgning  

 nr. 05.151 1987 GINKOSAN afslås fra varemærkeregistrering i Danmark  

 jfr. varemærkelovens § 14 stk. 1 nr. 7, da indsigerne som en ansvarlig  

 medicinalvirksomhed burde være klar over disse eksisterende  

 mærkerettigheder.' I skrivelse af 31. januar 1991 bestred ansøgeren, at der mærkeretligt kan  

 tales om forvekslelighed og udtalte, »at de foreliggende betegnelser GINKOSAN GINSANA ikke som sådanne frembyder fornøden lighed i deres helhed, det være sig  

 visuelt, lydligt eller på anden måde, og ej heller angår varer der kommer i  

 sådan nærhed af hinanden, at det kan motivere det standpunkt, indsigerne har  

 villet indtage.
 Indsigernes påstand om forvekslelighed støttes for det første på, at der  

 skulle foreligge varekollision som følge af, at der -selvsagt - er lighed  

 mellem overbegreberne lægemidler og farmaceutiske ditto.
At det forholder sig således bestrides ikke, men har blot meget lidt med  

 sagen at gøre i og med, at det drejer sig om på den ene side - GINKOSAN - for  

 et »lægemiddel til behandling af perifere og cerebrale  

 cirkulationsforstyrrelser« på den anden side - GINSANA - for »ginsengholdige farmaceutiske præparater til brug i human  

 medicin«.
 Disse varefortegnelser og/eller -områder kolliderer efter vort standpunkt  

 ikke indbyrdes (hvad indsigerne da heller ikke ses direkte at have gjort  

 gældende).
Den, der efterspørger et ginsengholdigt præparat, kan ikke forvente at få  

 udleveret - eller ordineret - et middel til behandling af  

 kredsløbsforstyrrelser, og det uanset om disse har karakter af cerebrale  

 eller perifere lidelser.
Omvendt må det være klart, at patienter med  

 kredsløbslidelser ikke vil blive behandlet med - eller få foreskrevet -  

 ginsengholdige midler.
Den kendsgerning, at de af indsigerne nævnte  

 overbegreber har med hinanden at gøre, kan der herefter absolut ikke lægges  

 vægt på som led i en argumentation for forvekslelighed, snarere tværtimod.  

 Der henvises herved til direktoratets - og domstolenes - mangeårige praksis  

 vedrørende netop dette specielle vareområde.
 Også med hensyn til spørgsmålet om selve mærkernes lighed - som vi nu skal  

 komme til - er efter vor bedømmelse indsigernes standpunkt og det til støtte  

 derfor anførte ikke på langt nær bæredygtigt.
 For det første gør man gældende, at GIN- er en begyndelsesstavelse, som er  

 ligefrem dominerende i de to mærker, for det andet, at stavelsen SAN  

 ligeledes indeholdes i dem begge.
Dette dominantsynspunkt - som skulle fremgå ved »naturlig  

 læsning« af begge mærker, opdelt henholdsvis GIN-SA-NA og GIN-KO-SAN -  

 har intet på sig, og det samme gælder helt klart postulatet vedrørende  

 »stavelsen SAN«.
Der bedes henvist til, at indsigernes eget mærke -  

 tydeligt indeholdende stavelsen og/eller ordet SAN A, og aldeles ikke SAN -,  

 som nævnt står registreret udelukkende for visse » ginsengholdige«  

 produkter og således med hensyn til forstavelsen er i allerhøjeste grad  

 svageligt og suggestivt eller på det nærmeste deskriptivt (smh. det efter  

 GIN- følgende S). Den dominerende stavelse i dette af en rent generisk  

 betegnelse - som vi tør formode, at indsigerne ikke vil bestride må opdeles  

 GIN-SENG -direkte afledte mærke GINSANA er derfor i hvert fald ikke GIN-, men  

 langt snarere ordet SANA, som ikke i sig selv er uden særpræg, og som  

 indsigerne med omhu er gået udenom - til fordel for SAN - overhovedet i deres  

 skrivelse at nævne som mærkebestanddel.
Til overmål kan da også konstateres,  

 at der findes flere mærker i klasse 5 sameksisterende med GINSANA med den af  

 indsigerne postulerede dominant, eksempelvis GINSEL (VR 0586 1990) og GINSO  

 VITAL (VR 2329 1988). At der desuden findes et meget stort antal  

 ikke-kolliderende mærker, der som fællesnævner har suffikset SAN eller  

 endelsesordet SANA, nævnes blot for fuldstændigheds skyld.
Som eksempler på  

 lægemiddelmærker, der ved indsigelsesafgørelser er fundet ikke-forvekslelige  

 på trods af samme indledningsstavelse kan iøvrigt nævnes VIREPAN/VIRUXAN,  

 SURGAMYL/SURGICEL, PROLIXAN/PROFYLAN, SALIVIN/SALIKON, GRAVIGARD/GRAVICAPS,  

 FLORAGIN/FLORANORM, DURALAST/DURENEST, BRUZUEN/BRUFEN, SYNAPROSYN/SYNAPAUSE,  

 RESPIRON/RESPIMUNE, PARADRYL/PARADROXIL, PRYIDERM/PYRIDIUM,  

 PRONAXIL/PROLIXAN, PREFUDAL/PREDASMAL, MONERIN/MODECRIN, MEDISEL/MEDIMED,  

 CAPISTAN/CAPSIDAN, BREDON/BREVICON: at fremdrage flere eksempler vil - som  

 det vil være direktoratet bekendt - ikke være vanskeligt.
Betragtes nu det ansøgte mærke med hensyn til indledning, er det efter  

 vort standpunkt ikke engang således, at den uden videre må antages at være  

 GIN- på samme måde som tilfældet er - helt tydeligt - i GINSANA.  

 Bogstavmæssigt indledes nenlig mærket GINK, hvilket ikke beror på noget  

 tilfælde.
Det hænger sammen med, at lægemidlet, det skal anvendes for,  

 indeholder en ekstrakt udvundet af ginkgo træets blade, kaldet  

 ginkgo-ekstrakt eller slet og ret ginkgo.
Også ansøgermærket er med andre ord  

 for såvidt angår dets indledning eller forstavelse suggestivt, men tydeligvis  

 i en helt anden retning end tilfældet er ved indsigermærket.
Stofferne  

 ginseng og ginkgo (gin/seng og gink/go) har ikke noget med hinanden at gøre,  

 og under de foreliggende omstændigheder ligger derfor også mærkerne GINKOSAN  

 og GINSANA (med dets afsluttende A) et meget langt stykke fra hinanden.
At det er betegnelsen GINKGO, det ansøgte mærke har relation til,  

 afspejler sig også klart i dets udtale (en udtale, som også iøvrigt ligger i  

 betydelig afstand fra GINS AN A) I denne henseende fremtræder nemlig  

 ansøgermærket ikke som om det er ordet KOSAN hægtet på forstavelsen GIN, det  

 drejer sig om, men derimod som OSAN koblet sammen med indledningen GINK.
Til  

 sammenligning kunne nævnes mærket ZINKOSAN, der i en indsigelsesafgørelse  

 fandtes for varer i klasse 5 naturligt at måtte opfattes som sammensat af  

 ZINK og OSAN, og derfor ikke var forveksleligt med KOSAN.
Hvad endelig angår spørgsmålet om, hvorvidt der begrebs- eller idemæssigt  

 er sådan lighed mellem mærkerne, at indsigernes påstand om forvekslelighed  

 kan følges, må også det efter vor overbevisning besvares benægtende: dette  

 vil også fremgå af, hvad ovenfor er anført Der er, sagt med andre ord, såvidt vi formår at se, absolut intet grundlag  

 for under henvisning til varemærkelovens § 14, stk. 1, nr. 6) at tage  

 indsigelsen tilfølge.
 Hvad henvisningen til § 14, stk. 1, nr. 7) angår, kan heller ikke den på  

 nogen måde føre til, at der gives indsigerne medhold.
 En anvendelse af denne bestemmelse forudsætter for det første, at  

 indsigerne inden ansøgningens indgivelse havde taget i brug -  

 registrering(er) er ikke nok - et mærke, som det ansøgte er forveksleligt  

 med, for det andet, at det udenlandske mærke »vedvarende anvendes  

 der«, og for det tredie at ansøgerne på ansøgningstidspunktet var i ond  

 tro i og med, at det kendte eller burde kende det i udlandet anvendte mærke.  

 Det er klart, at i alle tre nævnte henseender må fyldestgørende bevis  

 fremlægges for direktoratet, for at § 14, stk. 1, nr. 7) kan komme til  

 anvendelse.
Den bevisbyrde, der således påhviler indsigerne, har de ikke på nogen måde  

 løftet - og ansøgerne har på forespørgsel oplyst, at den efter deres  

 opfattelse heller ikke kan løftes.
På ansøgningstidspunktet 31. juli 1987  

 havde ansøgerne absolut intet kendskab hverken til de to  

 »internationale« mærker, der nu og her er påberåbt fra indsigernes  

 side, eller til deres anvendelse - og den omstændighed, at de er genstand for  

 registreringer som hævdet af indsigerne, er absolut ikke eller på langt nær  

 tilstrækkelig til, at beviskravet med hensyn til viden eller burde-viden kan  

 anses for opfyldt.
Indsigerne synes at turde gå ud fra, at enhver  

 »ansvarlig medicinalvirksomhed« stilles som om der er - og har  

 været - fuldtud klar over, hvad der på prioritetsrelevante tidspunkter  

 generelt forefindes af varemærkerettigheder internationalt indenfor det  

 foreliggende brancheområde: at dette har meget lidt med det ond-tros-begreb,  

 den heromhandlede regel hviler på, at gøre, mener vi ikke der kan være  

 ringeste tvivl om. - Ex tuto tilføjes, at vi iøvrigt på ingen måde kan være  

 enige i indsigernes påstand om, at mærket GINCOSAN eller GINKOSAN  

 »indlysende er afledt af betegnelsen GINSANA«.
Ejheller kan vi se,  

 der er noget grundlag for at betragte disse mærker som således beslægtede, at  

 de udgør en »mærkefamilie«.' Indsiger anførte i skrivelse af 18. oktober 1991 følgende:
 »Under henvisning til det af anmelderne anførte i disses skrivelse af  

 31. januar 1991 bemærkes, at vi selvfølgelig er enige i, at påberåbelsen af §  

 14, stk. 1, nr. 7 forudsætter, at indsigerne har taget deres varemærke i  

 brug, og at det fortsat anvendes i udlandet, samt at ansøgerne på  

 ansøgningstidspunktet måtte være eller burde være vidne herom.
 Det ligger i sagens natur, at medicinalselskaber følger en del med i, hvad  

 konkurrenterne foretager sig på markedet, og der kan næppe være tvivl om, at  

 et selskab af tysk oprindelse er særdeles velinformeret om, hvad der bevæger  

 sig på markedet.
Det må givet være Dr.
Willmar Schwabe GmbH & Co.
KG bekendt, at  

 indsigerne driver virksomhed i Tyskland som anført i indsigelsesskrivelsen  

 under GINCOSAN , altså ganske tilsvarende betegnelse som her i landet.  

 Der er tale om en international registrering, og en banal forundersøgelse i  

 anmeldernes hjemland ville have afsløret denne registrering.
 Anmelderne vil næppe vedstå, at det ikke er selskabet, der har fornøden  

 erhvervsmæssig erfaring inden for markedsføring af sine produkter, herunder  

 også af varemærker, selv om man hævder, at man på ansøgningstidspunktet, 31.  

 jul 1987, »absolut intet kendskab« havde til de to internationale  

 mærker.
 Det er korrekt, at bevisbyrden påhviler indsigerne, men bevisbyrden kan jo  

 kun i sådanne tilfælde løftes ved at henvise til seriøs markedsføring, der  

 selvfølgelig også omfatter lancering på markedet af andre betegnelser.
Når anmeldernes patentagent i slutningen af sin besvarelse skriver, at der  

 ikke er grundlag for at betragte disse mærker som beslægtede, forstår vi  

 ganske enkelt ikke denne udtalelse.
For undertegnede at se er der tale om  

 identiske mærker, bortset fra det i indsigernes mærke indeholdte C i stedet  

 for K.' Hertil bemærkede ansøger i skrivelse af 23. december 1991 følgende:
»I det lige nævnte indlæg omtales ikke med et ord det spørgsmål, som  

 indsigelsen af 27 august 1990 i første række tog sigte på at få afgjort,  

 nemlig om det ansøgte mærke GINKOSAN kan nægtes registrering som følge af  

 forvekslelighed med indsigernes ældre for »ginsengholdige farmaceutiske  

 præparater« registrerede mærke GINSANA VR 1712 1979. I vort svar af 31.  

 januar 1991 redegjordes nøje for, hvorfor der efter vort standpunkt ikke på  

 nogen måde kan være tale om forvekslelighed som påstået.
Vi kan ikke opfatte  

 indsigernes tavshed med hensyn til vor lige nævnte argumentation på anden  

 måde, end at den i et og alt tiltrædes.
Følgelig overlader vi trygt til  

 direktoratet nu at tage stilling til, om indsigelsen - i det omfang den er  

 baseret på varemærkelovens § 14, stk. 1, nr. 7) kan komme til anvendelse  

 (hvilket er det eneste, indsigernes nu fremkomne indlæg berører) må også det  

 efter vor overbevisning besvares benægtende.
En anvendelse som lige nævnt forudsætter for det første, at indsigerne  

 dokumenterer, at et mærke som det ansøgte er forveksleligt med (der må altså  

 være tale om varer af samme eller lignende art) »er taget i brug i  

 udlandet på det tidspunkt, da anmeldelsen om registrering indgives«.  

 Sådan dokumentation har indsigerne i nærværende sag ikke antydningsvis  

 præsteret.
For det andet må det dokumenteres, at det drejer sig om et mærke,  

 »som vedvarende anvendes der«.
Ej heller i denne henseende  

 foreligger der dokumentation af nogen art.
Endelig må det godtgøres, at  

 »anmelderen på anmeldelsestidspunktet kendte eller burde kende  

 dette« (altså det i udlandet anvendte mærke). I den lige nævnte  

 henseende ønsker indsigerne øjensynligt at høres med, at deres bevisbyrde er  

 løftet i og med, at de påstår at være indehavere af to internationalt  

 registrerede mærker, nemlig GINSANA (420.711) og GINCOSAN (514.673). Også i  

 den her nævnte henseende overlader vi trygt til direktoratet at tage stilling  

 til, om indsigelsen er egnet til at kunne tages tilfølge.
Det bedes herved  

 bemærket for det første, at indsigerne end ikke har villet fremlægge  

 dokumentation for de internationale registreringers eksistens (hvoraf deres  

 dækningsområder, prioritets- og registreringstidspunkter etc. ville fremgå),  

 for det andet at retsgrundlaget for hele bestemmelsen i § 14, stk. 1, nr. 7)  

 aldeles ikke skal søges i, om det pågældende mærke findes registreret i  

 udlandet eller ej, men derimod i dets anvendelse.
Selvom det måtte være  

 således, at de påberåbte internationale registreringer eksisterer, ville det  

 med andre ord være sagen helt uvedkommende, idet der i relation til § 14,  

 stk. 1, nr. 7) ikke er blot det ringeste grundlag for at sætte lighedstegn -  

 som indsigerne øjensynligt gør - mellem et mærkes (internationale)  

 registrering og dets anvendelse.
Idet afslutningsvis bemærkes, at vi iøvrigt kan henholde os til alt, hvad  

 anførtes i vort ovennævnte svar af 31. januar 1991, anmoder vi om, at der nu  

 træffes afgørelse vedrørende denne indsigelse, som efter vor opfattelse er  

 totalt udelukket fra at kunne tages tilfølge.' Patentdirektoratet traf afgørelse i sagen den 12. marts 1992 og afviste  

 indsigelsen med følgende begrundelse:
»....... Selvom de første bogstaver Gin- er de samme i såvel det  

 ansøgte mærke Ginkosan som i indsigers registrerede mærke Ginsana, er de  

 sidste bogstaver i ordene nemlig -kosan og sana både visuelt og lydmæssigt  

 meget forskellige.
Der foreligger heller ikke direkte sammenfald, men kun en  

 vis vareartslighed.
 Ved en helhedsbedømmelse af mærke- og vareartslighed finder direktoratet  

 ikke de to mærker forvekslelige, og indsigelsen nedlagt i medfør af  

 bestemmelsen i § 14 stk. 1 nr. 6 i varemærkeloven af 1959 kan herefter ikke  

 tages til følge.
Vedrørende den indsigelse, der støttes på forvekslelighed med indsigers to  

 internationale registreringer Ginsana og Ginkosan henvises hvad angår  

 førstnævnte til ovenstående.
Der er mærkelighed mellem det ansøgte mærke  

 GINKOSAN og det internationalt registrerede ord Gincosan.
De har imidlertid  

 ikke indsendt bevis for registreringen, og ej heller dokumenteret, at mærket  

 har været brugt og vedvarende bruges i udlandet, ligesom det ikke er  

 godtgjort, at ansøger var bekendt med eller burde have været bekendt med  

 mærket.
Indsigelsen nedlagt i medfør af bestemmelsen i § 14 stk. 1 nr. 7 i  

 varemærkeloven kan derfor heller ikke tages til følge.« Denne afgørelse har klageren ved skrivelse af 12. maj 1992 indbragt for  

 Patentankenævnet med påstand om, at direktoratets afgørelse ændres, og  

 ansøgningen afslås.
 I ankebegrundelsen anfører klageren følgende:
 »..... For Patentankenævnet gøres det gældende, at det ansøgte mærke  

GINKOSAN er forveksleligt med betegnelsen GINCOSAN , og at  

 anmelderen på tidspunktet for indleveringen af den danske ansøgning VA 5151  

 1987 GINKOSAN  var klar over, at betegnelsen GINCOSAN var  

 registreret internationalt under det ovenfor nævnte nummer.
Baggrunden for det anførte er, at appellantens varemærke GINCOSAN  

 er anmeldt og registreret den 27. maj 1987 i Schweiz, jf. vedlagte kopi, og  

 at betegnelsen er blevet anerkendt i følgende lande, der er tilknyttet Madrid  

 Konventionen, nemlig - Østrig - Belgien - Tjekkoslovakiet - Frankrig - det  

 tidligere Østtyskland - Ungarn - Italien - Liecthenstein - Luxembourg -  

 Monaco - Holland - Portugal - San Marino - Sovjetunionen - Spanien Alene i det tidligere Vesttyskland er betegnelsen afslået fra  

 varemærkeregistrering under henvisning til Dr.
Willmar Schwabe GmbH & Co.  

 KG's tidligere registrerede varemærke GINKOKAN .
I Vesttyskland sker indsigelse mod mærkers registrering alene på andre  

 mærkeindehaveres initiativ og ikke på foranledning af nogen offentlig  

 myndighed, hvorfor der heraf indirekte kan udledes, at Dr Willmar Schwabe  

 GmbH & Co.
KG var bekendt med appellantens mærke forud for indleveringen  

 den 31. juli 1987 af ansøgningen om registrering af betegnelsen  

GINKOSAN i Danmark.
 Det kan altså konkluderes, at anmelderen foretog varemærkeanmeldelse af  

GINKOSAN endog inden for 6 måneders fristen i henhold til  

 Konventionen, jf. anmeldelsesdatoen 27. maj 1987, jf. det ovenfor nævnte  

 registreringsbevis for den schweiziske varemærkeregistrering nr. 354.527  

GINCOSAN .
Anmelderen, Dr.
Willmar Schwabe GmbH & Co.
KG, er med andre ord i ond  

 tro om mærket GINCOSAN s eksistens På denne baggrund skal vi henstille, at Patentdirektoratets afgørelse af  

 12. marts 1992, hvorefter indsigelsen, som nedlagt af Ginseng Products  

 Limited, Schweiz, mod varemærkeansøgning VA 5151 1987 ordmærket  

GINKOSAN , blev afslået, ændres under henvisning til, at betegnelsen  

GINKOSAN er forvekslelig med appellantens internationalt registrerede  

 ord  GINCOSAN .
Der vil snarest blive fremsendt dokumentation for, at betegnelsen  

GINCOSAN anvendes.« Hertil har ansøgeren ved skrivelse af 4. september 1992 bemærket:
 »Med skrivelse af 8 juli 1992 har Ankenævnet fremsendt en udtalelse  

 fra indsigerne/appellanten og anmodet om vort svar inden 8. september 1992.  

 Da indsigerne imidlertid ikke er fremkommet med nogen anvendelig  

 dokumentation for deres påstande, mener vi i og for sig ikke, der er noget at  

 svare på.
For så vidt angår spørgsmålet om overtrædelse af varemærkeloven af 11.  

 juni 1959, § 14 stk. 1, nr. 7 - som er indsigernes eneste anbringende i  

 nærværende ankesag - fik indsigerne som bekendt ikke medhold, fordi de ikke  

 havde opfyldt tre betingelser, jf.
Patentdirektoratets skrivelse af den 12.  

 marts 1992, side 4:
1) Der var intet bevis indsendt for registrering af mærket GINCOSAN, 2) det var ikke dokumenteret, om mærket a) har været brugt i udlandet (og  

 da siden hvornår) og b) vedvarende bruges i udlandet, 3) det ikke var godtgjort, at ansøgerne var bekendt med eller burde have  

 været bekendt med brug i udlandet af mærket GINCOSAN.
 Disse betingelser, i hvert fald anden og tredje betingelse, er kumulative,  

 de skal altså opfyldes samtidig, førend indsigerne kan gøre sig håb om at få  

 medhold.
Ad 1) Indsigerne har med skrivelse af den 12. maj 1992 fremsendt en kopi  

 af en schweizisk registrering.
I og med at § 14, stk. 1, nr. 7) kræver brug i  

 udlandet, er det udelukket, at registreringen i sig selv kan bidrage med  

 nogen bevismæssig værdi.
Ad 2) På trods af, at indsigelsen blev nedlagt den 27. august 1990 - altså  

 for godt 2 år siden - er det endnu ikke lykkedes indsigerne at komme med  

 noget som helst bevis for, at det af dem påberåbte mærke har været brugt i  

 udlandet og fortsat er i brug der.
I skrivelse af 12. maj 1992, tredjesidste  

 afsnit, bebuder indsigerne, at der »snarest« vil blive fremsendt  

 dokumentation for mærkebrugen: men så vidt vi er orienteret, mangles denne  

 dokumentation endnu totalt.
 Ad 3) Som »bevis« på ansøgernes onde tro fremhæverindsigerne  

 deres internationale registrering: men samtidig indrømmer indsigerne, at de i  

 det tidligere Vesttyskland har en klart dårligere ret (senere prioritet) end  

 ansøgerne.
Det fremgår endvidere af indsigernes schweiziske registrering, at vel er  

 anmeldelsesdatoen 27. maj 1987, man bekendtgørelsesdatoen er den 26. august  

 1987, altså 26 dage efter at ansøgerne anmeldte deres mærke til registrering  

 her i landet.
Med andre ord, indsigernes schweiziske registrering tjener som  

 bevis for ansøgernes gode tro med hensyn til samme.
Af ovenstående fremgår, at vi og ansøgerne i realiteten stadig afventer  

 indsigernes anbringender i nærværende ankesag.' I fortsættelse af anken af 12. maj 1992 fremsendte klageren med skrivelse  

 af 23. november 1992 genpart af den internationale registrering, for såvidt  

 angår Tyskland, som dokumentation for den brug, det sker af betegnelsen  

 GINCOSAN.
Klageren anfører endvidere:
 »Vedrørende appealinstævntes kendskab til betegnelsen GINCOSAN,  

 henvises der til de tidligere bemærkninger i procesmaterialet.
 Det er i øvrigt blevet oplyst over for vort kontor, at omsætningen på  

 mærket alene i Schweiz indtil marts 1992 er opgjort til CHF 798.700.
Hvad angår appelindstævntes bemærkninger om, at ansøgerne  

 (appelindstævnte) ikke var bekendt med eller burde have været bekendt med  

 brugen i udlandet af mærket GINCOSAN, må dette tilbagevises, jf. det netop  

 anførte om forholdene i Tyskland.
Det var jo ikke en ringere retsstilling,  

 der gav anledning til dette, for såvidt angår de her omhandlede mærker, men  

 varemærket GINKOKAN, som var eget af netop appelindstævnte.
 I øvrigt har appelindstævnte ikke nedlagt indsigelse i øvrige lande, hvor  

 mærket er søgt registreret gennem international registrering nr. 514.673.
På denne baggrund mener vi til fulde at have tilbagevist appelindtævntes  

 argumentation i sagen, og vi skal derfor henstille, at anmeldelsen af  

 betegnelsen GINKOSAN, som anmeldt af Dr.
Willmar Schwabe GmbH & Co.
KG,  

 afvises.« Ansøger har i skrivelse af 5 februar 1993 henstillet, at  

 Patentdirektoratets afgørelse af 12. marts 1992 stadfæstes og har i øvrigt  

 bemærket følgende:
 »Primært henviser vi til, hvad vi allerede har anført i sagen i vore  

 skrivelser af 28. februar 1991 og 23 december 1991 til Patentdirektoratet,  

 samt i vores skrivelse af 4. september 1992 til Patentankenævnet, hvoraf  

 kopier vedlægges.
 Dernæst vil vi endnu engang fremhæve, at et bevis for international  

 registrering ikke er bevis for, at varemærket er taget i brug i udlandet.
I indsigers brev af 23. november 1992 påstås det at omsætningen indtil  

 marts 1992 er opgjort til CHF 798.700,-. Men der nævnes ikke noget om  

 omsætningstal fordelt på år og ej heller det for denne sag væsentlige, nemlig  

 hvornår man begyndte at sælge produktet GINCOSAN.
Der mangler således stadig  

 den fornødne dokumentation for, at varemærket GINCOSAN på  

 anmeldelsestidspunktet for GINKOSAN var taget i brug i udlandet i en vis  

 udstrækning Indsigeren påstår, at anmelder skulle have været bekendt med eller burde  

 kende brugen i udlandet af mærket GINCOSAN.
Hertil må bemærkes, at da  

 anmelder af GINKOSAN er et firma, der er beliggende i Tyskland, medfører  

 dette selvsagt ikke automatisk, at han på anmeldelsestidspunktet i Danmark  

 skulle have kendskab til, hvad der eventuelt markedsføres af farmaceutiske  

 produkter i andre lande, eller i dette specielle tilfælde i Schweiz.  

 Yderligere bør tilføjes, at den farmaceutiske branche i langt de fleste  

 tilfælde anmelder et varemærke til registrering, meget længe før det  

 pågældende produkt kommer på markedet.
Indsigerens mærke GINCOSAN blev anmeldt til registrering i Schweiz den 27.  

 maj 1987 og offentliggjort i Schweizerischen Handelsamtsblatt den 26. august  

 1987. Den internationale registrering blev ansøgt den 14. juli 1987, men  

 først offentliggjort den 1. november 1987 i Les Marques Internationales, se  

 vedlagte kopi.
Anmelders mærke blev anmeldt til Patentdirektoratet den 31.  

 juli 1987 på et tidspunkt hvor offentliggørelse hverken i Schweiz eller  

 internationalt havde fundet sted.
Anmelder havde således ikke noget kendskab  

 til indsigermærket på anmeldestidspunktet.
 Det bør også bemærkes, at selv for branchekyndige inden for  

 medicinalindustrien er det ganske enkelt umuligt at have kendskab til alt,  

 hvad der foregår på de udenlandske markeder, idet der eksisterer så umådeligt  

 mange produkter på det globale marked, og fordi der desuden findes langt  

 flere registrerede varemærker, som aldrig bliver taget i brug.
At appelinstævnte har begrænset sig til kun i Tyskland at nedlægge  

 indsigelse mod den internationale registrering af GINCOSAN og ikke i de  

 øvrige lande, hvor dette mærke er søgt registreret, beror ganske enkelt på  

 den kendsgerning, at appelindstævnte kun havde en national registrering for  

 Tyskland af sit varemærke GINKOSAN.
Derfor manglede der muligheder for  

 indsigelse i andre lande.« Ankenævnet har behandlet sagen på sit møde den 7. marts 1994.
For indsigeren mødte advokat Chr.
Levin Nielsen.
 For ansøgeren mødte advokat Peter Larsen med varemærkekonsulent Peter  

 Olson.
 Indsigeren henviste til, at indsigermærket blev anmeldt i Schweiz den 27.  

 maj 1987 og derfor efter Pariserkonventionens art. 2, jfr. art. 4, har en  

 fortrinsretsfrist på 6 måneder og dermed prioritet forud for ansøgermærket,  

 der blev anmeldt i Danmark den 31. juli 1987. Den internationale anmeldelse  

 af indsigermærket med efterfølgende offentliggørelse af registreringen har  

 bragt ansøgeren i teknisk ond tro.
 Ansøgeren har heroverfor anført, at indsigermærket ikke er anmeldt i  

 Danmark, og at brug heraf i udlandet ikke er dokumenteret.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
