 Efter §§ 9, 11, stk. 2 og 26, stk. 2, i lov om børnetilskud og forskudsvis  

 udbetaling af børnebidrag fastsættes:
 UDBETALING AF BØRNETILSKUD.
 § 1.  Hvis det må anses for godtgjort, at  

 børnetilskuddet ikke kommer barnet til gode ved udbetaling efter reglerne i  

 lovens § 8, kan det sociale udvalg beslutte, at børnetilskuddet skal  

 udbetales til en anden person, en bank eller lignende.
 FORSKUDSVIS UDBETALING AF BØRNEBIDRAG.
§ 2.  Inden første udbetaling af bidragsforskud skal  

 bidragsberettigede orienteres om betingelserne for at få bidrag udbetalt  

 forskudsvis.
Bidragsberettigede skal desuden orienteres om, at det sociale  

 udvalg skal underrettes, hvis bidragsberettigede flytter til en anden  

 kommune, eller hvis der i øvrigt sker ændringer i forhold, der har betydning  

 for den fortsatte udbetaling af bidrag.
 § 3.  Ved hver udbetaling af bidragsforskud skal det  

 sociale udvalg gøre bidragsberettigede opmærksom på oplysningspligten efter  

 børnetilskudslovens § 24.
 Stk. 2.  Det sociale udvalg skal fra barnets 15. år ved  

 hver udbetaling indhente oplysning om barnets egenindtægt.
 § 4.  Bidragsforskud udbetales herefter på grundlag af  

 de oplysninger, der er afgivet før første udbetaling, indtil det sociale  

 udvalg modtager oplysninger om forandringer, der medfører ændring eller  

 bortfald af bidraget.
 § 5.  Er der i en periode ikke udbetalt bidrag  

 forskudsvis, skal den berettigede på ny indgive ansøgning herom.
OPHÆVELSE AF BESTEMMELSER OM DANSK INDFØDSRET, HJEMSTED OG BOPÆL I DANMARK § 6.  Kravet om dansk indfødsret, hjemsted og bopæl i  

 Danmark efter § 5, stk. 1, nr. 1, 1. og 2. pkt., nr. 2 og 5, ophæves for  

 personer, der efter EF-forordning nr. 1408/ 71, afsnit II, er omfattet af  

 dansk lovgivning om social sikring under ophold i en EF-medlemsstat.
 § 7.  For personer som efter EF-forordning nr. 1408/  

 71 modtager børnetilskud eller familieydelser efter en anden EF-medlemsstats  

 lovgivning om social sikring, nedsættes børnetilskuddet med et beløb svarende  

 til den anden stats ydelse.
IKRAFTTRÆDELSE § 8.  Bekendtgørelsen træder i kraft den 1. juli 1987.  

 Samtidig ophæves Socialministeriets bekendtgørelse af 23. februar 1973 om  

 ophævelse (i forbindelse med Danmarks tiltrædelse af De europæiske  

 Fællesskaber) af bestemmelser om dansk indfødsret og bopæl i Danmark i  

 folkepensionsloven, invalidepensionsloven, enkepensionsloven,  

 børnetilskudsloven, sygesikringsloven, revalideringsloven og forsorgsloven.
