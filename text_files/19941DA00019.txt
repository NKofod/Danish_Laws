Nr BTB 19 Betænkning over Forslag til folketingsbeslutning om sikring af uvildig  

 advokatbistand og juridisk ekspertise for staten   

 Nr B 19 1994-95, 1. samling Afgivet af Det Politisk-Økonomiske Udvalg Afgivet: 19950523 Udvalget har behandlet beslutningsforslaget i nogle møder og har herunder  

 stillet spørgsmål til finansministeren, som denne har besvaret skriftligt.  

 Nogle af udvalgets spørgsmål til finansministeren og dennes svar herpå  

 tillige med et spørgsmål stillet i henhold til Folketingets Forretningsordens  

 § 20 samt nogle avisartikler er optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) beslutningsforslaget til forkastelse.
 Et mindretal inden for flertallet (Venstres og Det Konservative  

 Folkepartis medlemmer af udvalget) finder, at det er vigtigt at sikre, at det  

 private erhvervsliv har mulighed for at vælge mellem et rimeligt antal  

 kvalificerede advokater, der ikke har eller arbejder på at få staten på  

 kundelisten.
 Det er også nødvendigt at sikre, at staten fortsat har assistance af en  

 advokat, der ud over at varetage de store og prestigefyldte sager også skal  

 varetage de små, daglige sager på en seriøs måde.
Mindretallet er opmærksomt på, at samfundet i stadig stigende grad er  

 præget af specialisering, hvilket naturligt præger de sager, som staten har  

 behov for assistance i.
Som følge deraf bør staten udvide Kammeradvokaturen  

 med et mindre antal faste eksperter, der kan anvendes i de sager, hvor  

 Kammeradvokatens ekspertise ikke er tilstrækkelig.
 Et mindretal (Socialistisk Folkepartis, Fremskridtspartiets og  

 Enhedslistens medlemmer af udvalget) indstiller beslutningsforslaget til  

vedtagelse uændret.
 Et mindretal inden for mindretallet (Fremskridtspartiets medlem af  

 udvalget) henviser i denne forbindelse til den som bilag til betænkningen  

 optrykte artikel fra Jyllands-Posten den 19. maj 1995: »Staten må sikre  

 sig uvildig bistand«.
Torben Lund (S) Ole Vagn Christensen (S) Ole Stavad (S) Hardy Hansen (S)  

 Sonja Mikkelsen (S) Jes Lunde (SF) fmd.
Bjørn Elmquist (RV) Frank Aaen  

 (EL) Erhard Jakobsen (CD) Anders Fogh Rasmussen (V) nfmd.
Uffe  

 Ellemann-Jensen (V) Helge Sander (V) Peter Brixtofte (V) Hans Engell (KF)  

 Anne Birgitte Lundholt (KF) Pia Christmas-Møller (KF) Kirsten Jacobsen  

 (FP) Bilag 1 Nogle af udvalgets spørgsmål til finansministeren og dennes svar samt et  

 supplerende svar Spørgsmål 1:
»Der ønskes en oversigt over de honorarer, det offentlige har  

 udbetalt til Kammeradvokaturen i årene 1994 og 1995.« Svar:
I 1994 udgjorde Kammeradvokatens samlede honorar kr. 42.709.645,53 ekskl.  

 moms.
For så vidt angår det samlede honorar til dato i 1995, er  

 Finansministeriet ikke bekendt hermed, idet opgørelse over honorarer først  

 modtages ved årets udgang.
 Spørgsmål 2:
»Der ønskes en oversigt i skemaform over sager, hvor honoraret har  

 oversteget kr. 100.000. Oversigten skal omfatte de seneste 3 år med angivelse  

 af, hvilken sag det drejer sig om, samt honoratets størrelse.« Svar på spørgsmål 2:
 På Finansministeriets område har der i perioden 1992-1994 været følgende  

 sager, hvor honoraret (ekskl. moms) har oversteget kr. 100.000:
1992: 1 sag - honorar kr. 440.000 - sagsgenstanden vil snarest blive  

 oplyst 1993: Dr. polit.
Erling Olsen og lektor Kjeld Rahbæk Møller mod  

 finansministeren - privatisering af Statsanstalten for Livsforsikring -  

 honorar kr. 780.800,00 Højesteret, lektor Kjeld Rahbæk Møller mod finansministeren -  

 privatisering af Statsanstalten for Livsforsikring - honorar kr. 800.000,00 1994: Salg af statens aktier i Københavns Lufthavne A/S - honorar kr.  

 475.000,00 Salg af 25 pct. af statens aktier i A/S EKR Eksportkredit  

 Forsikringsselskab - honorar kr. 335.000,00.
 Med henblik på besvarelsen af spørgsmålet, for så vidt angår de øvrige  

 ministerier, har Finansministeriet iværksat en undersøgelse heraf, hvorefter  

 en samlet besvarelse tilstræbes at foreligge inden beslutningsforslagets 2.  

 behandling.
 Supplerende svar på spørgsmål 2:
 Indledningsvis skal for så vidt angår Finansministeriets område følgende  

 korrigeres i forhold til tidligere besvarelse:
 I 1992 var der ingen sager, hvor honoraret til Kammeradvokaten oversteg  

 kr. 100.000. Det tidligere oplyste beløb på kr. 440.000 vedrører et  

 rentebeløb påløbet Kammeradvokatens kassekredit som følge af Kammeradvokatens  

 samlede udlæg for statsadministrationen.
 På Finansministeriets område var der ud over det tidligere oplyste 2 sager  

 i Statens Regnskabsdirektorat i perioden 1992-1994, hvor honoraret oversteg  

 kr. 100.000:
1992: Gennemgang af aftaleudkast vedrørende Jyske Banks  

 betalingsformidling af løn, pension m.v. kr. 117.120 1994: Afløsning af pensionsbidrag i Tele Danmark A/S kr. 333.000 For så vidt angår de øvrige ministeriers udgifter til honorarer over kr.  

 100.000, er disse opgjort nedenfor.
Det bemærkes, at nogle ministeriers  

 besvarelse ikke indeholder oplysninger vedrørende alle 3 år (1992-94),  

 ligesom nogle ministeriers besvarelse ikke angiver årene, udgifterne er  

 afholdt i.
I det omfang udgifter i 1995 er medtaget i ministeriernes  

 besvarelse, er de tillige medtaget i opgørelsen nedenfor.
 Socialministeriet:
1993: Højesterets anerkendelse af en ryglidelse kr. 187.672 1994: Opførelse af behandlingsinstitutionen Sundbyvang kr. 218.500 1995: Ingen honorarer over kr. 100.000 Forskningsministeriet:
1992: Tele Danmark A/S kr. 180.560 Højesteretssag anlagt af 4-Jan International ApS kr. 780.800 1993: Tele Danmark A/S kr. 2.000.000 1994: Tele Danmark A/S kr. 2.000.000 Justitsministeriet:
1993: Varetagelse af Justitsministeriets interesser i Østre Landsret og  

 Højesteret i sagsanlæg om gebyrers lovlighed kr. 3.454.079 Varetagelse af  

 Justitsministeriets interesser i sagsanlæg mod staten i anledning af  

 uhensigtsmæssig opbevarelse af beslaglagte genstande kr. 120.000 Bistand ved  

 udarbejdelse af en datakom- munikationskontrakt kr. 180.000 1994: Bistand i forbindelse med afholdelse af EU-udbudsforretning kr.  

 120.000 Bistand i forbindelse med afholdelse af EU-udbudsforretning kr.  

 270.000 1995: Varetagelse af Justitsministeriets interesser i sag ved Østre  

 Landsret om tinglysnings- ekspeditionstiden kr. 125.000 Arbejdsministeriet:  Medlem, der modtog arbejdsløshedsdagpenge og  

 samtidig var tilmeldt universitetet kr. 117.084 Opfyldning af aftale om  

 levering af journalsystemer kr. 191.964 Anskaffelse af edb-udstyr m.v. til  

 AMU-centrene kr. 162.500 Det er alene anført, at udgifterne vedrører de  

 seneste 3 år.
 Skatteministeriet:
1992: Retssager vedrørende personer udgjorde følgende beløb kr. 120.000  

 kr. 488.000 kr. 195.200 kr. 117.120 kr. 292.800 Retssager vedrørende  

 selskaber udgjorde følgende beløb kr. 1.171.200 kr. 175.680 kr. 439.200 kr.  

 488.000 kr. 195.200 kr. 488.000 kr. 117.200 kr. 312.320 Traktatudbudssagen  

 (ambi), herunder rådgivning om konsekvenserne af afgørelsen kr. 585.600  

 Vedrørende arbejdsgruppen angående ambi kr. 195.200 Inddragelse af  

 kapitalpensionskonto i kontohavers dødsbo kr. 292.800  

 Erhvervsinvesteringssager, sagskompleks kr. 780.800 Konkurssag kr. 292.800 1993: Retssager vedrørende personer udgjorde følgende beløb kr. 160.000  

 kr. 500.000 kr. 200.000 kr. 200.000 kr. 180.000 kr. 200.000 kr. 117.120 kr.  

 300.000 kr. 195.200 kr. 117.120 Retssager vedrørende selskaber udgjorde  

 følgende beløb kr. 150.000 kr. 120.000 kr. 300.000 kr. 300.000 kr. 300.000  

 kr. 136.640 kr. 195.200 kr. 400.000 kr. 488.000 kr. 585.600 Vedrørende  

 traktatbrudssagen (ambi) herunder rådgivning om konsekvenserne af afgørelsen  

 kr. 892.800 Aftale om betalingsformidling kr. 300.000 Udtalelse,  

 anpartsvirksomheder kr. 140.000 1994: Retssager vedrørende personer udgjorde følgende beløb kr. 120.000  

 kr. 250.000 kr. 140.000 kr. 120.000 kr. 180.000 kr. 132.000 kr. 180.000 kr.  

 300.000 kr. 180.000 Retssager vedrørende selskaber udgjorde følgende beløb  

 kr. 266.667 kr. 1.000.000 kr. 480.000 kr. 330.000 kr. 146.760 kr. 360.000 kr.  

 148.000 Vedrørende arbejdsgruppen angående ambi kr. 1.100.000  

 Erstatningsansvar m.v., selskabstømning kr. 110.000 Rådgivning m.v.,  

 selskabstømning kr. 1.150.000 Konkurs-efterbeskatning kr. 110.000 Konkurssag  

 kr. 140.000 Udbud af erhvervssystem kr. 265.000 Rådgivning, systemeksport kr.  

 120.000 Kæremål, udpantningssag kr. 160.000 Kæremål, restancesag kr. 140.000  

 Realrenteafgift kr. 120.000 Erhvervsministeriet:  A/S EKR Forsikringsselskab Eksportkredit kr.  

 390.400 Rekonstruktion af A/S Varde Bank kr. 235.000 Riis Shipping A/S m.fl.,  

 Danmarks Skibskreditfond kr. 250.000 Erhvervssygdomsrisici kr. 292.800  

 Københavns Handelsbank (a conto) kr. 195.200 Kreditforeningen Danmark kr.  

 200.000 Himmerlandsbanken kr. 400.000 Lindknud-Hovborg kr. 133.750  

 Tvangsbødesagen mod Pharma Nord ApS kr. 120.000 Gyproc A/S - for lands- og  

 højesteret kr. 280.000 Forhandling af Facility Management aftale (edb) kr.  

 140.000 Forhandling af Scanning Imagesystem (edb) kr. 450.000 Diners Club kr.  

 127.600 Valideringsregler kr. 692.120 Vandsenge kr. 237.120 Diamanter kr.  

 110.000 Anskaffelse af edb-system til adm. brug hos UNISYS kr. 109.800  

 Ændring af lov om erhvervsfremme kr. 146.400 Udbud af adm. opgaver i  

 forbindelse med garantigivning/eksportkredit kr. 187.500 Beløbene vedrører perioden 1992-94, men er herudover ikke tilstrækkeligt  

 specificeret på udbetalingsår.
 Sundhedsministeriet:
1992: Bistand i forbindelse med omdannelse af Statens Seruminstitut til et  

 statsligt aktieselskab kr. 222.502 1993: Vedrørende fejlbehandling på Odense Sygehus (Statens Seruminstitut)  

 kr. 150.000 Bistand til Levnedsmiddelstyrelsen i forbindelse med  

 kontraktindgåelse ved udlejningen af blok H kr. 120.000 1994: Voldgiftssag i klagenævnet for udbud (Statens Seruminstitut) kr.  

 150.000 Landbrugs- og Fiskeriministeriet:
1992: Rådgivning vedrørende indgåelse af kontrakt vedrørende et Generelt  

 Landbrugsregister og et Centralt Husdyrbrugsregister kr. 175.680  

 EU-direktoratet mod 1) Nowaco A/S og Nowaco Holding A/S, 2) SMC af 31.  

 december 1989 samt Steff Houlberg I/S kr. 1.073.600 1993: Ingen sager over kr. 100.000 1994: EU-direktoratet mod 1) Nowaco A/S og Nowaco Holding A/S, 2) SMC af  

 31. december 1989 samt Steff Houlberg I/S kr. 348.080 Trafikministeriet:
1992: Udtalelse vedrørende henvendelse fra EF- Kommissionen vedrørende lov  

 om Københavns Havn kr. 131.760 Udarbejdelse af nyt regelsæt på bladområdet  

 »Generelle betingelser for postbesørgelse af blade« kr. 146.400 1993: Salg af aktier i GiroBank A/S kr. 328.125 1994: Landsretssag Haahr Petroleum mod Århus Havn kr. 250.000 Bistand til  

 udarbejdelse af lov om Post Danmark og lov om postvirksomhed kr. 248.437  

 Voldgiftssag Dansk Data Elektronik A/S (DDE) mod Statens Luftfartsvæsen kr.  

 180.000 Oversigten indeholder ikke eventuelle honorarer udbetalt af det tidligere  

 postvæsen, som formelt var en del af Generaldirektoratet for P&T.
 Indenrigsministeriet:
1993: Bistand i forbindelse med statens køb af Avnstrup Plejehospital kr.  

 161.450 1994: Bistand i forbindelse med forligsforhandlinger med leverandøren af  

 Udlændingeregistret kr. 250.000 Bistand i forbindelse med sagen om tilbage-  

 betaling af de af asylansøgere deponerede midler til dækning af  

 underholdsudgifter i forbindelse med de pågældende asylansøgeres  

 asylansøgning i Danmark kr. 176.752 (Udbetalingstidspunktet er anført til  

 1993-94) Statsministeriet:
 Der har ikke i Statsministeriet i de seneste tre år været sager, hvor  

 honoraret til Kammeradvokaten har oversteget kr. 100.000.
 Kirkeministeriet:
 Der har ikke i Kirkeministeriet i de seneste tre år været sager, hvor  

 honoraret til Kammeradvokaten har oversteget kr. 100.000.
 Undervisningsministeriet:
1992: Vedrørende udformningen af en kontrakt med et dansk firma/de  

 malaysiske myndigheder om levering af en edb-skole i Malaysia kr. 183.000 1993: Højesteretssagen: Den selvejende institution Esbjerg Seminarium mod  

 Undervisnings- ministeriet (grundlovens § 73) kr. 300.000 Spørgsmålet om  

 ministerens rettigheder og pligter som patron for Herlufsholm kr. 229.360  

 COPY-DAN som mandatar for 3 personer mod Københavns Universitet, RUC og  

 Odense Universitet vedrørende erstatning for uhjemlet kopiering kr. 135.000 1994: Klagenævnssag vedrørende udbud kr. 150.000 1995: Ingen afsluttede sager Det bemærkes, at besvarelsen ikke indeholder oplysninger om eventuelle  

 honorarer af den omhandlede størrelse afholdt af institutioner under  

 Undervisningsministeriet.
Undervisningsministeriet vil kunne fremskaffe disse  

 oplysninger fra institutionerne.
 Boligministeriet:
1992: Boligministeriets sag mod BRF-Kredit A/S, vedrørende Øer Maritime  

 kr. 780.800 Landsforeningen Ungbo kr. 761.280 Voldgiftssag vedrørende  

 Skjoldhøjkollegiet kr. 251.907 Huslejesag for Danmarks Elektriske Materiel-  

 kontrol kr. 544.884 1993: Landsforeningen Ungbo kr. 470.000 Sag vedrørende udmåling og  

 betaling af rentesikring i saneringssager kr. 297.275 Vedrørende omdannelse  

 af Danmarks Elektriske Materielkontrol til statsejet aktieselskab kr. 110.249  

 Bistand til Slots- og Ejendomsstyrelsen vedrørende køb af Holmens Kanal 24  

 kr. 252.600 1994: Vedrørende brandsikring af Provianthuset kr. 175.000  

 Boligministeriets sag mod BRF-Kredit A/S vedrørende Øer Maritime kr. 404.739  

 Bistand til Elektricitetsrådet vedrørende kontrakter om markedskontrol og  

 standardiseringsarbejde kr. 187.825 Kulturministeriet:
1992: Voldgiftssag - Det Kongelige Teater kr. 651.000 1993: Dansk BiblioteksCenter A/S - vedrørende nationalbibliografien kr.  

 250.000 1994: Ingen udgifter til Kammeradvokaten, der oversteg kr. 100.000 1995: Ingen udgifter til Kammeradvokaten, der oversteg kr. 100.000 Miljø- og Energiministeriet:
1993: Nord-Schrot GmbH (Århus Amt betalte halvdelen af honoraret) kr.  

 135.000 SEAS-sagen (betalingsperioden er angivet til 1993-94) kr. 150.000 1994: Sejbæk Dambrug kr. 400.000 Landsretssag mod Gram A/S kr. 350.000 Økonomiministeriet:
1992: Vedrørende belysning af »Regler til anvendelse af Rådets  

 forordninger (EØF nr. 3330/91)» kr. 117.000 Udenrigsministeriet:
1992: Samarbejdsaftale om udgivelse af eksporthåndbog kr. 183.000 1993: F.L.
Smidth A/S mod Udenrigsministeriet vedrørende  

 investeringsgaranti for en investering i Benin kr. 305.125 1994: EU-udbud af globalnet kr. 120.000 1995: F.L.
Smidth A/S mod Udenrigsministeriet vedrørende  

 investeringsgaranti for investering i Benin kr. 220.141 Forsvarsministeriet:
1992: Retssag vedrørende afskedigelsen af en seniorsergent i hæren  

 (verserer stadig) kr. 107.360 Søværnets Materielkommandos indgåelse af  

 kontrakt med Skibsteknisk Laboratorium/det britiske forsvarsministerium om  

 udvidelse af LYNX-helikopteres operationsområde kr. 109.790 1993: Rådgivning vedrørende indgåelse af entreprenørkontrakt til ca. 500  

 mio. kr. efter EU-udbud kr. 320.000 Gennemførelse af syn og skøn samt  

 voldgiftssag (igennem 8 år) vedrørende udførelsen og vedligeholdelsen af  

 fortøjningsarrangement ved Frederikshavn kr. 280.000 Flyvematerielkommandoens  

 indgåelse af kontrakt med DANISH AEROTECH A/S kr. 120.000 1994: Udarbejdelse af vedtægter for grundejer- foreningen på Holmen samt  

 rådgivning vedrørende udbudet af dele af Holmen kr. 160.000 Assistance til  

 Søværnets Materielkommando i.f.m.
McDonnell Douglaskontrakt vedrørende  

 HARPOOEN Coastal Defence System kr. 129.600 1995: Ingen udgifter over kr. 100.000 Bilag 2 Et spørgsmål stillet i henhold til Folketingets Forretningsordens § 20 til  

 finansministeren og dennes skriftlige svar herpå Finansministerens besvarelse af spørgsmål nr.
S 65, stillet den 18.  

 oktober 1994 af Kirsten Jacobsen (FP) Spørgsmål:
Hvorfor mener ministeren, at statens udgifter til Kammeradvokaten er  

 undtaget fra aktindsigt i lov om offentlighed i forvaltningen, og hvad agter  

 ministeren at foretage sig for at sikre, at befolkningen får kendskab til,  

 hvilke udgifter staten bruger på dette monopolforetagende? Begrundelse:
Begrundelsen for, at staten benytter et privat firma, Kammeradvokaten, er  

 jo, at man over for Folketinget skal kunne henvise til, at råd, udredninger  

 og notater fra dette firma er uvildige og uafhængige af statsadministrationen  

 og de enkelte ministre, men når det er en kendsgerning, at næsten hele  

 Kammeradvokaturens indtægt kommer fra staten, er denne uafhængighed jo en  

 illusion.
Derfor må man gøre noget for at sikre, at uafhængigheden igen  

 bliver reel.
Alternativet er jo at nedlægge Kammeradvokaturen og dermed spare  

 det offentlige for store millionbeløb, idet man så lige så godt kan lade de  

 enkelte ministres egne embedsmænd udarbejde de notater og give den  

 rådgivning, der er tale om.
Når man ser på de beløb, staten har betalt i  

 sager som Himmerlandsbanken, Ungbo, »Ask« og »Urd« og  

 mange andre, må man for det første konstatere, at det arbejde,  

 Kammeradvokaturen har udført, ikke har haft en kvalitet, som berettiger til  

 de salærer, som er betalt.
Derudover er det fuldstændig uantageligt, at  

 Folketinget og offentligheden ikke kan få oplyst, hvor store beløb staten  

 bruger til dårlige råd fra Kammeradvokaten i de enkelte sager, ligesom det  

 heller ikke er muligt at få at vide, hvor meget statens samlede udgifter pr.  

 år er til denne »institution«.
 Svar:
 Kammeradvokatens samlede salærer fra staten for de seneste 5 år udgør:
1989 kr. 18.161.837,46 ekskl. moms 1990 kr. 18.416.317,14 ekskl. moms 1991 kr. 23.469.163,06 ekskl. moms 1992 kr. 33.556.847,20 ekskl. moms 1993 kr. 44.374.143,36 ekskl. moms Bilag 3 Morgenavisen Jyllands-Posten den 11. maj 1995 Bredside mod Kammeradvokaten Af Kristian Halskov Kammeradvokatens repræsentant, Søren Skov Knudsen, gav så dårlig  

 rådgivning omkring Spar Nords ulovlige skattefradrag, at der kan rejses  

 erstatningskrav.
 Det er konklusionen på en rapport, som advokat Carsten Tvede-Møller fra  

 advokatfirmaet Plesner & Lunøe har udarbejdet for skatteministeren.
 Ifølge rapporten har Søren Skov Knudsen gjort sig skyldig i en rådgivning,  

 der »af en domstol formentlig vil blive anset som  

 ansvarspådragende«.
Det drejer sig om mangelfuld orientering af daværende skatteminister Ole  

 Stavad under telefonsamtaler i weekenden 21. til 23. august 1993, da Spar  

 Nord fik et ulovligt skattefradrag på 173 mio. kr. for at overtage  

 Himmerlandsbanken.
Og det drejer sig om formuleringen af den telefax med det  

 ulovlige fradrag, der blev afsendt til Spar Nord.
Da Sø- og Handelsrettens præsident, Frank Poulsen, kom med sin  

 undersøgelsesrapport om Himmerlandsbanksagen i efteråret, blev Søren Skov  

 Knudsen øjeblikkeligt fyret fra Kammeradvokaten.
Undersøgelsesrapporten  

 afslørede Kammeradvokatens råd som dårlige.
Sagen kostede også Ole Stavad  

 posten som skatteminister.
Den nye skatteminister, Carsten Koch, bad allerede i oktober 1994 advokat  

 Carsten Tvede-Møller udarbejde en rapport - et såkaldt juridisk responsum -  

 over, hvorvidt de dårlige råd ligefrem var ansvarspådragende.
Rapporten  

 forelå måneden efter - i november 1994. Men Carsten Koch har holdt den  

 hemmelig både over for Folketinget og over for medlemmerne af det såkaldte  

 Stavadudvalg.
Denne fortielse kritiseres nu kraftigt af den konservative leder, Hans  

 Engell.
Og Fremskridtspartiets Kirsten Jacobsen vil have genoptaget debatten  

 om at afskedige Kammeradvokaten som statens advokat.
Bilag 4 Morgenavisen Jyllands-Posten den 19. maj 1995 Staten må sikre sig uvildig bistand Af Kirsten Jacobsen, folketingsmedlem, ordfører på det  

 erhvervsfinansielle område for Fremskridtspartiet I forbindelse med Sparekassen Nordjyllands overtagelse af  

 Himmerlandsbanken står det igen lysende klart, at den nuværende ordning, hvor  

 staten har en fast kammeradvokat, der dermed har monopol, må ophøre.
Uheldige monopoler Monopolvirksomheder er i sig selv uheldige, det viser historien.  

 Kammeradvokaten, eller »monopoladvokaten«, har i forbindelse med  

 bankovertagelsen ikke givet regeringen den juridiske ekspertise, der betales  

 for, og spørgsmålet er herefter, om staten bør anlægge en erstatningssag mod  

 Kammeradvokaturen.
Det mener jeg bør ske - også for at få en domstols  

 vurdering af, hvor grænserne går i rådgivningsspørgsmål på det  

 erhvervsfinansielle område.
Hvad er det så, der har været galt med Kammeradvokaturens rådgivning? Ifølge en fortrolig rapport til Skatteministeriet fra advokat Carsten  

 Tvede-Møller fra advokatfirmaet Plesner & Lunøe (rapporten er bestilt af  

 Skatteministeriet) er der ydet en højst mangelfuld rådgivning fra  

 Kammeradvokaten.
 Stort set hele den samlede dagspresse har omtalt den fortrolige rapport,  

 og af omtalen fremgår det, at Kammeradvokaten på to punkter har gjort sig  

 skyldig i forhold, der af en domstol formentlig vil blive opfattet som  

 ansvarspådragende.
 Undersøgelsesdommer Frank Poulsen kom sidste efterår med sin rapport om  

 sagen, hvilket førte til en omgående fyring af den person fra  

 Kammeradvokaturen, det drejede sig om.
Sagen om bl.a.
Himmerlandsbanken plus mange andre, f.eks.
Ask og Urd,  

 Ungbo og branden i Proviantgården, rejser spørgsmålene om, hvorvidt  

 Kammeradvokaturen er sin opgave voksen, er i lommen på staten, om  

 rådgivningen er god nok, osv.
 Her er det Fremskridtspartiets holdning - og det har vi allerede den 8.  

 november 1994 fremsat et forslag til folketingsbeslutning om - at regeringen  

 skal opsige aftalen mellem Finansministeriet og Kammeradvokaturen og fremover  

 indgå aftale om juridisk bistand med en række forskellige  

 advokatvirksomheder, der hver for sig har særlig ekspertise inden for de  

 enkelte juridiske specialområder.
En række fordele Inden for hvert område bør det således aftales med mindst to virksomheder.  

 Aftalerne skal genforhandles hvert tredje år.
 En sådan ordning vil alt andet lige medføre en række fordele.
 - Vi får ophævet det monopol, Kammeradvokaturen har på at være statens  

 advokat.
- Vi får gennemført den uvildighed i den juridiske advokatbistand og  

 ekspertise, der er forudsat.
I dag modtager Kammeradvokaten op imod 75 pct.  

 af sine indtægter fra staten, og det fik den 23. oktober 1994 professor,  

 dr.jur.
Erik Werlauff til her i Jyllands-Posten at skrive: »Det giver  

 risiko for, at man oplever sig selv som kundens forlængede arm.
Og det er  

 principielt usundt, hvis man ønsker en uafhængig juridisk bistand.« - Der bliver indført fri konkurrence på området, og erfaringerne viser så,  

 at staten sparer penge.
Det kan da godt være, at der på Kammeradvokatens kontor findes dygtige  

 jurister, men det er nu en gang umuligt for den enkelte virksomhed at dække  

 alle områder.
Derfor er det også både sagligt og principielt rigtigt, at  

 staten frit kan vælge advokat inden for de forskellige sagsområder.
Tiden er nu inde til at vurdere Kammeradvokaturens rolle og at ophæve dens  

 nærmest monopolagtige status på at føre statens sager.
Der er sket meget i  

 juraen, bl.a. på EU-området, siden Kammeradvokaturen blev oprettet i år 1700.  

 Derfor er der tale om et forældet begreb, der trænger til fornyelse og  

 konkurrence.
 Det er det, Fremskridtspartiet lægger op til med beslutningsforslaget.
Bilag 5 Berlingske Tidende den 22. oktober 1994 Kammeradvokatens eneret undersøges Af Jakob Elkjær Monopol: Kun i en ud af 2.000 sager har staten brugt en anden  

 advokat end Kammeradvokaten.
Konkurrencerådet undersøger, om det er i strid  

 med de konkurrenceretlige regler Konkurrencerådet er nu ved at undersøge, om en aftale med  

 konkurrencebegrænsninger mellem staten og Kammeradvokaten er i strid med de  

 konkurrenceretlige regler.
Inden for det seneste år har Kammeradvokaten ført  

 1.999 ud af 2.000 sager for staten, anslår Finansministeriet. »Vi  

 undersøger, om aftalen giver konkurrenceretlige problemer«, siger  

 direktør Lars Skov Madsen, Konkurrencerådet.
 Kirsten Jakobsen (Frp) har bebudet, at hun vil fremsætte et forslag om  

 ændring af Kammeradvokaturen, så det ikke længere er et firma, men et stribe  

 af eksperter, der rådgiver staten.
Det er det private advokatfirma Poul Schmith, der siden 1986 har haft en  

 aftale med Finansministeriet om at føre statens sager.
I spidsen for firmaet  

 står Michael Gregers Larsen, som er kongeligt udnævnt til Kammeradvokat.
I aftalen mellem Kammeradvokaten og Finansministeriet står der, at  

 Kammeradvokaten varetager retssager for staten, mod at Kammeradvokaten kun  

 får to tredjedele af det sædvanlige advokathonorar.
Kun hvis en  

 statsinstitution i »særlige tilfælde« ønsker anden advokat, kan  

 ministeriet give dispensation.
Ud af 2.000 sager er der kun søgt om dispensation i tre sager.
Kun i en  

 enkelt er der givet dispensation inden for det seneste år, anslår  

 Finansministeriet.
Der skal nemlig helt specielle forhold til, før  

 ministeriet giver dispensation, oplyser kommitteret Karsten Olsen: »Det  

 kan for eksempel være indkøb af krigsmateriel i udlandet, hvor det er  

 praktisk at have en advokat på stedet.« Det meget begrænsede antal dispensationer kan blive afgørende for  

 Konkurrencerådets afgørelse i sagen: »Ud fra en rent principiel  

 betragtning vil monopolets omfang være grundlæggende for vores stillingtagen  

 i enhver sag«, siger direktør Lars Skov Madsen.
Han understreger, at  

 Konkurrencerådet først tager stilling i sagen, når Kammeradvokaturen er  

 blevet hørt i løbet af efteråret.
 Finansministeriet begrunder Kammeradvokaturens eneret med tradition siden  

 1684 samt det praktiske i at have en fast forbindelse, som kender statens  

 forhold.
