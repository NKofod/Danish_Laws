 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt:
 Herved fastsættes følgende ændringer i anordning nr. 5 af 6. januar 1956  

 om oprettelse af et opera-akademi:
 § 2  affattes således:
»Uddannelsen på operaakademiet omfatter en almen musikalsk,  

 sangteknisk og sang-dramatisk undervisning, der normalt strækker sig over 6  

 1/2 år begyndende med konservatoriets normale 4-årige sanguddannelse, der  

 efter de første 3 år suppleres med undervisning på teatret i dramatiske fag.  

 Efter 4 1/2 års studium påbegyndes den egentlige 2-årige operauddannelse  

 omfattende sangundervisning på konservatoriet og videregående scenisk og  

 sang-dramatisk uddannelse på teatret.
Efter ledelsens beslutning kan i  

 særlige tilfælde den egentlige operauddannelse forlænges med 1 år.« Givet på Amalienborg, den 19. maj 1961.
 Under vor Kongelige Hånd og Segl.
 Frederik R.
 Jørgen Jørgensen.
