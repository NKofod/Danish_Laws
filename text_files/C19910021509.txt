(til amtsråd og kommunalbestyrelser) Baggrund og formål m.v.
§ 1.  Presset mod de danske kyster er gennem de senere  

 årtier øget betydeligt og naturgrundlaget og mange af de landskabelige  

 værdier i kystlandskabet er i stigende grad truet.
Derfor må  

 bebyggelsesudviklingen langs kysterne og kystnære anlæg underordnes en  

 sikring af det danske kystlandskab, som i variation og udstrækning er  

 enestående i Europa.
 § 2.  Cirkulæret har til formål at sikre, at  

 kystområderne som nationale interesseområder fortsat kan udgøre en væsentlig  

 natur- og landskabsressource og være attraktive til rekreative formål,  

 samtidig med at de funktioner i byerne og det åbne land, der er afhængige af  

 kystnærhed, kan indpasses.
 § 3.  Cirkulæret omfatter de på kortbilaget viste  

 arealer, der benævnes kystnærhedszonen.
 Stk. 2.  Detaillerede kort, der viser afgrænsningen af  

 kystnærhedszonen, udsendes til alle amtskommuner samt kommuner med kystnære  

 arealer.
 § 4.  Cirkulæret udstedes i henhold til § 3 i lov nr.  

 388 af 6. juni 1991 om planlægning og fastsætter bindende regler for den  

 regionale og kommunale planlægning samt landzoneadministrationen i  

 kystnærhedszonen.
Region-, kommune- og lokalplanlægning § 5.  For den regionale og kommunale planlægning for  

 kystnærhedszonen fastsættes følgende:
 § 6.  Amtsrådet skal ved regionplanrevision 1993  

 tilvejebringe regionplanretningslinier for kystnærhedszonen i  

 overensstemmelse med reglerne i dette cirkulære.
 Stk. 2.  Amtsrådet skal i forbindelse hermed gennemgå de  

 allerede godkendte, men ikke udnyttede arealreservationer i kystnærhedszonen  

 og ophæve de reservationer, der ikke er aktuelle.
Stk. 3.  Regionplanredegørelsens kortbilag skal vise de  

 eksisterende og planlagte forhold i kystnærhedszonen, herunder hvilke områder  

 der friholdes for bebyggelse.
Redegørelsen skal endvidere beskrive den  

 fremtidige udvikling i kystnærhedszonen og de tilgrænsende vandområder.
 § 7.  Kommunalbestyrelsen skal ved første revision af  

 kommuneplanen efter regionplanrevision 1993 foretage de nødvendige ændringer  

 af kommuneplanen i overensstemmelse med reglerne i dette cirkulære.
Stk. 2.  Kommunalbestyrelsen skal i forbindelse hermed  

 gennemgå de allerede vedtagne, men ikke udnyttede arealreservationer i  

 kommuneplanen og ophæve de reservationer, der ikke er aktuelle.
Derudover  

 skal kommunalbestyrelsen overveje ophævelse af lokalplaner, hvor planen ikke  

 længere er nødvendig, jf. § 33 i lov om planlægning.
 Stk. 3.  Kommunalbestyrelsen skal især vurdere den  

 fremtidige anvendelse af arealer i kystnærhedszonen i eksisterende byzone med  

 henblik på at sikre bevaringsværdige helheder og rekreative sammenhænge  

 mellem by og vand.
 Stk. 4.  Kommunalbestyrelsen skal endvidere foretage en  

 vurdering af de fremtidige bebyggelsesforhold, herunder bygningshøjder i  

 byzone indenfor kystnærhedszonen, således at ny bebyggelse indpasses i den  

 kystlandskabelige helhed.
 Stk. 5.  Kommunalbestyrelsen skal af hensyn til bl.a.  

 turismen og friluftslivet vurdere mulighederne for at forbedre større,  

 sammenhængende sommerhusområder.
§ 8.  I redegørelsen til lokalplanforslag for  

 bebyggelse og anlæg i kystnærhedszonen, skal der oplyses om den visuelle  

 påvirkning af omgivelserne, og der skal ved bygningshøjder på over 8,5 m  

 anføres en begrundelse for årsagen til den større højde.
Herudover skal  

 redegørelsen omfatte eventuelle andre forhold, der er væsentlige for  

 varetagelsen af de natur- og friluftsmæssige interesser, jf. formålet med  

 dette cirkulære.
 Stk. 2.  Bestemmelsen i stk. 1 gælder for  

 lokalplanforslag, der offentliggøres efter 1. januar 1992.
 Stk. 3.  De anlæg, der er omfattet af Miljøministeriets  

 bekendtgørelse nr. 000 om supplerende regler i medfør af lov om planlægning,  

 kap. 2 om vurdering af større anlægs virkning på miljøet (VVM) er undtaget  

 fra reglerne i stk. 1.
Landzoneadministration § 9.  Afgørelse i sager om tilladelse efter planlovens  

 § 35 for ejendomme i kystnærhedszonen skal træffes i overensstemmelse med  

 forudsætningerne i dette cirkulære.
Ikrafttræden § 10.  Cirkulæret træder i kraft den 1. januar 1992.  

 Samtidig ophæves cirkulære nr. 167 af 28. august 1981 om planlægning af  

 ferie- og fritidsbebyggelse.
Miljøministeriet, den 19. december 1991 Per Stig Møller / Ole Christiansen Kortbilag Kystnærhedszonen, jf. cirkulærets § 3. stk. 1, dækker alle landets kyster  

 og omfatter både arealer i byzone, sommerhusområde og landzone.
 Detaljerede kort foreligger jf. § 3, stk. 2.
Cirkulæret uddybes i en vejledning.
Kyster ved større bysamfund med massiv  

 bebyggelse, som generelt overstiger 81/2 meter, behandles i et særligt  

 afsnit.
