Cirkulæreskrivelse om meddelelse om  

 forældelse af krav på efterbetaling af dagpenge Kommentarer m.v.:
Den 5 årige forældelsesfrist regnes fra det tidspunkt, da  

 fordringen af fordringshaveren kan kræves betalt.
I den konkrete sag  

 fastslået, at kravet opstod ved afsigelse af byretsdom den 9. februar  

 1989.
 Meddelelse om afgørelsen:
 Københavns Byret afsagde den 9. februar 1989 dom om, at  

 tilbagebetalingskravet udgjorde 6.595,- kr.
 Direktoratet ophævede herefter foretagen svigsslettelse pr. 18.  

 december 1984.
 Medlemmet fremsatte krav om efterbetaling af dagpenge efter  

 svigsslettelsestidspunktet 18. december 1984.
 Direktoratet godkendte efterbetaling af dagpenge for ledige perioder  

 på grundlag af medlemmets tro- og love oplysninger på  

 dagpengekort, dog ikke udover 5 år tilbage fra kravets  

 fremsættelse pr. 8. marts 1990 og på betingelse af, at  

 arbejdskravet i arbejdsløshedsforsikringslovens § 55 var opfyldt, at  

 medlemmet skønnedes at have været til rådighed for  

 arbejdsmarkedet, jf. arbejdsløshedsforsikringslovens § 62, samt at  

 skyldigt arbejdsløshedskassekontingent var afregnet.
Ankenævnet fandt, at efterbetalingskravet først opstod ved  

 afsigelsen af dommen den 9. februar 1989, hvorfor en forældelsesfrist  

 først begynder at løbe fra denne dato.
Da kravet er rejst den  

 8. marts 1990, det vil sige ca. 1 år efter at retsgrundlaget for  

 efterbetalingskravet er opstået, er ingen del af kravet  

 forældet.
