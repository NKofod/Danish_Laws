Pressenævnets kendelse i sag nr. 15-70-00882 Efter anmeldelse genoptages behandlingen Pressenævnet modtog en anmeldelse af hjemmesiden Landbrugsavisen.dk umiddelbart efter, at Pressenævnets i sag nr. 15-70-00879 afviste at behandle en klage over siden, fordi hjemmesiden ikke var anmeldt til Pressenævnet.
Anmeldelsen gav nævnet kompetence til at behandle klager over Landbrugsavisen.dk.
I den anledning modtog Pressenævnet herefter en anmodning om genoptagelse af behandlingen af den klage, nævnet før havde afvist at behandle.
Pressenævnet genoptog behandlingen af klagen.
 Pressenævnets formand udtaler:
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Landbrugsavisen.dk er den 9. november 2015 blevet anmeldt til Pressenævnet efter medieansvarslovens § 8, stk. 1, og er således omfattet af medieansvarsloven, jf. lovens § 1, nr. 3. Anmeldelsen er sket efter nævnets kendelse af 6. november 2015 i sag nr. 15-70-00879, hvor nævnet afviste at behandle [Klager]s klage over Landbrugsavisen.dk.
Klagen hører på nuværende tidspunkt under nævnets kompetence, og Landbrugsavisen.dk har overfor nævnet oplyst, at avisen er indforstået med, at klagen behandles.
 Da der således er fremkommet nye oplysninger af betydning for sagens afgørelse, genoptager Pressenævnet behandlingen af sagen.
[Klager] har anmodet om genoptagelse af Pressenævnets kendelse af 6. november 2015 i sag nr. 15-70-00879, som vedrørte en klage fra [Klager] over artiklen L&F: Artikel vildleder om kartofler og kræft bragt den 23. oktober 2015 på Landbrugsavisen.dk.
Ved kendelsen afviste nævnet at behandle klagen, idet Landbrugsavisen.dk ikke var anmeldt til Pressenævnet og derved heller ikke under nævnets kompetence.
 I kendelsen hed det:
[] Pressenævnets formand udtaler:
Da hjemmesiden Landsbrugsavisen.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Landbrugsavisen.dk hører således ikke under nævnets kompetence, og klagen afvises derfor i medfør af medieansvarslovens § 43, stk. 2, nr. 1.  Den 9. november 2015 modtog Pressenævnet en anmeldelse fra Landbrugsavisen.dk efter medieansvarslovens § 8, stk. 1, jf. lovens § 1, nr. 3.
 Den 10. november 2015 anmodede [Klager] Pressenævnet om at genoptage behandlingen af sin klage over artiklen L&F: Artikel vildleder om kartofler og kræft bragt den 23. oktober 2015 på Landbrugsavisen.dk.
 I mail af 11. november 2015 til Pressenævnet tilkendegav Landbrugsavisen.dk, at avisen efter anmeldelsen var indforstået med, at Pressenævnet behandler klagen.
 Pressenævnets formand udtaler:
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Landbrugsavisen.dk er den 9. november 2015 blevet anmeldt til Pressenævnet efter medieansvarslovens § 8, stk. 1, og er således omfattet af medieansvarsloven, jf. lovens § 1, nr. 3. Anmeldelsen er sket efter nævnets kendelse af 6. november 2015 i sag nr. 15-70-00879, hvor nævnet afviste at behandle [Klager]s klage over Landbrugsavisen.dk.
Klagen hører på nuværende tidspunkt under nævnets kompetence, og Landbrugsavisen.dk har overfor nævnet oplyst, at avisen er indforstået med, at klagen behandles.
 Da der således er fremkommet nye oplysninger af betydning for sagens afgørelse, genoptager Pressenævnet behandlingen af sagen.
