 Resumé  



  

 En kommune traf afgørelse om støtte til medicinudgifter mv. og om  

 kontanthjælp.
Borgeren og hans fagforbund klagede til det sociale nævn der  

 forstod klagen som om den kun vedrørte afgørelsen om støtte til  

 medicinudgifter.
I et brev til borgeren bad nævnet ham om at oplyse det hvis  

 klagen også skulle forstås som en klage over afslaget på kontanthjælp.
Nævnet  

 traf herefter afgørelse vedrørende støtte til medicinudgifter mv.
Knap 6  

 måneder senere rykkede forbundet nævnet for en afgørelse i  

 kontanthjælpssagen.  

 Som svar henviste nævnet til brevet om klagetema og tog således ikke stilling  

 til kontanthjælpssagen.
Ombudsmanden kritiserede at nævnet uden sikre holdepunkter i  

 sagen præciserede klagetemaet således at klagen over afslaget på kontanthjælp  

 ikke blev behandlet.
Ombudsmanden anførte at sagen vedrørte mandens  

 forsørgelsesgrundlag.
Ombudsmanden mente det var rimeligt at antage at der  

 ved  

 tvivl om klagetemaet må være en formodning for at klagen omfatter en sådan  

 væsentlig afgørelse.
 Der var i den konkrete sag ikke hensyn der talte imod at nævnet  

 realitetsbehandlede forbundets og mandens rettidigt indgivne klage vedrørende  

 kontanthjælpssagen.
 Ombudsmanden henstillede til det sociale nævn at genoverveje  

 sagen og i den forbindelse tage stilling til om nævnet vil behandle sagen om  

 kontanthjælp.
 (J.nr. 2004-3492-025).
Afskæring af rettidigt indgivet klage i  

 forbindelse med fastlæggelse af klagetema Den 28. marts 2003  

 afslog Z Kommune As  

 anmodning om økonomisk hjælp til medicin mv.
Samtidig meddelte kommunen at  

 kommunen havde besluttet ikke at udbetale kontanthjælp til A.
Kommunen  

 anførte  

 bl.a.:
Vi har set på din ansøgning  

 om hjælp til medicin med oplyst ca. 1000 kr. mdl.
Af dit ansøgningsskema  

 fremgår at du har udgifter pr. md med 2841 kr.
 I indtægt vil du fremover som  

 forsørger få udbetalt netto 8762 kr.
 Af aktivlovens § 82 fremgår  

 at der kan ydes hjælp til behandling, medicin m.v. såfremt det er godtgjort  

 at  

 ansøger ikke selv har midler til at afholde udgiften.
 På baggrund af dit budget har  

 vi vurderet at du selv har midler til at betale dine medicinudgifter.
 Der gives derfor afslag på  

 det søgte.
 I forbindelse med  

 behandlingen af din ansøgning har jeg forsøgt at træffe dig pr telefon, men  

 forgæves.
 Jeg har herefter forsøgt at  

 træffe dig på din bopæl, hvilket også var forgæves.
 I denne anledning har jeg  

 bemærket at huset som du har oplyst at være dit hjem, er ubeboet.
 Pligten til at hjælpe en  

 borger påhviler den kommune hvor man har sin bopæl, d.v.s. hvor man fysisk  

 opholder sig og har sit hjem.
 På denne baggrund har AUC  

 besluttet ikke at udbetale kontanthjælp, idet det ikke er godtgjort at du har  

 ophold i (Z) kommune.
Ved din ansøgning og samtale  

 i AUC den 18.3. d.å. oplyste og skrev du under på at have adresse/ophold på  

 (X)-vej.
Vi talte konkret om hvorvidt du boede på adressen, hvilket du  

 fastholdt.
 Jeg skal gøre dig opmærksom  

 på at det er strafbart at afgive falske eller vildledende oplysninger.
På denne baggrund har (Z)  

 kommune besluttet at du ikke er berettiget til at modtage kontanthjælp  

 herfra. I brev af  

 22. april 2003  

 til kommunen anførte  

 fagforbundet B og A:
Anke over afslag på  

 økonomisk hjælp Vedrørende: (A) cpr.nr. ( ) Boende: (X)-vej, postnummer  

 (Z)-by Deres ref.nr.: ( ) Rådgiver ( ), (Z) Kommune i  

 skrivelse dateret  

 28.3.2003  

 meddelte (A) afslag på økonomisk hjælp.
 I nævnte skrivelse anføres  

 det bl.a., at rådgiver ( ) forgæves har søgt at træffe vores medlem  

 telefonisk,  

 samt også på denne bopæl.
Kommunens medarbejder anfører  

 i nævnte skrivelse,   at huset som du har oplyst at være dit hjem, er  

 ubeboet På denne baggrund har AUC  

 besluttet ikke at udbetale kontanthjælp, idet det ikke er godtgjort at du har  

 ophold i (Z) Kommune. Det anføres endvidere i  

 skrivelsen, at Ved din ansøgning og samtale i AUC den 13.3. d.å.  

 oplyste og  

 skrev du under på at have adresse/ophold på (X)-vej.
Vi talte konkret om  

 hvorvidt du boede på adressen, hvilket du fastholdt.
Jeg skal gøre dig opmærksom  

 på at det er strafbart at afgive falske og vildledende oplysninger.
På denne  

 baggrund har (Z) Kommune besluttet at du ikke er berettiget til at modtage  

 kontanthjælp herfra. (A) har en række bemærkninger  

 til ovennævnte skrivelse.
 Her skal følgende anføres:
  (A) undrer sig over  

 kommunens måde at behandle ham på.
  Han har ikke telefon og kan  

 derfor ikke træffes telefonisk.
 Kommunen er i besiddelse af  

 et telefonnummer til (A)s veninde.
Han træffes normalt ikke på dette  

 nummer,  

 da han ikke bor der.
  Han sover for det meste i  

 sit hus i (Z)-by.
  Han er klar over at  

 ejendommen fremtræder ubeboet og misligholdt, men taget er tæt og der er  

 rindende vand og brændeovn, så det er til at overnatte der, hvilket han gør i  

 sovepose.
  Det var oprindeligt hans  

 hensigt at sætte ejendommen i stand og sælge den, men p.g.a. sygdom har dette  

 ikke været muligt for ham, hverken økonomisk eller fysisk.
  I øvrigt er han ofte væk i  

 dagtimerne, bl.a. til lægeundersøgelser m.v.
  Der ønskes en konkret  

 skriftlig begrundelse for afslag på hjælp til udgifter til medicin, plaster  

 m.v.
 NB.
Såfremt (Z) fastholder de i  

 skrivelse af  

 28.3.03  

 meddelte afgørelser helt eller delvis ønskes anke videresendt til Det Sociale  

 Nævn. Z Kommune meddelte i brev af  

 15. maj 2003  

 til forbundet  

 at sagen om opholdskommune var revurderet.
Kommune havde  

 besluttet at  

 fastholde afgørelsen og havde derfor  

 den 12. maj 2003  

 videresendt sagen til Det Sociale Nævn  

 for Frederiksborg Amt.
Kommunen bad forbundet om at orientere medlemmet om  

 indholdet af brevet.
Det fremgår af sagens akter at kommunen  

 den 12. maj 2003  

 også  

 tilsendte nævnet et udfyldt ankeskema angående kontanthjælpssagen hvoraf  

 bl.a.  

 fremgik:
 Ikke berettiget til at  

 modtage kontanthjælp fra (Z) kommune.
Lovgrundlag:  

 Retssikkerhedslovens § 9 Begrundelse: Ansøger har ikke  

 sin bopæl i (Z) kommune Hvad klages der over: Der  

 klages over kommunens måde at behandle ansøger på.
 Er der nye oplysninger:
Fra Post Danmarks  

 modtagerdatabase, samt brev retur med opl. om adresse i (Y)-by Kommunens stillingtagen  

 hertil: Bekræfter at ansøger ikke har ophold i det oplyste sommerhus.
Resultat af genvurdering: Beslutningen  

 fastholdes. Det Sociale Nævn for  

 Frederiksborg Amt bekræftede modtagelsen af forbundets klage samt sagens  

 akter  

 og anførte samtidig i brev af  

 14. maj 2003  

 til A:
 Deres klage over (Z) Kommunes  

 afgørelse af  

 28. marts 2003 Nævnet har forstået Deres  

 brev således, at De klager over kommunens afslag på at yde økonomisk hjælp  

 til  

 medicin og plaster.
Såfremt Deres brev tillige skal forstås som en klage over  

 afslag på kontanthjælp, bedes De oplyse dette til nævnet.
 Da De selv har underskrevet  

 klagen, og da der ikke foreligger en fuldmagt fra Dem til forbundet (B) om at  

 De har overladt det til forbundet at føre Deres sag, vil nævnet korrespondere  

 med Dem.
 De bedes underrette nævnet  

 inden 14 dage, hvis De har noget imod at nævnet i givet fald indhenter  

 oplysninger om Deres personlige forhold.
 Hvis De i øvrigt har  

 bemærkninger, bedes De skrive eller ringe hertil inden 14 dage.
 Brevet blev sendt til As  

 adresse X-vej i Z-by.
 Den 26. juni 2003  

 traf det sociale nævn  

 følgende afgørelse:
 Nævnet giver Dem ikke medhold  

 i Deres klage over (Z) Kommunes afgørelse.
 De er således ikke berettiget  

 til økonomisk hjælp til udgifter på ca. 1.000,- kr. pr. måned til medicin og  

 plastre.
 På baggrund af det oplyste om  

 Deres økonomiske forhold finder nævnet, at De selv er i stand til at afholde  

 udgiften.
 Nævnet har herved lagt vægt  

 på, at De har kr. 4.578,50 til rest pr. måned til underhold og andre faste  

 udgifter, når De har afholdt Deres godkendte faste udgifter.
 Nævnet ændrer således ikke  

 kommunens afgørelse.
 Afgørelsen var også  

 adresseret til A, X-vej, Z-by.
 I brev af  

 9. december 2003  

 til det sociale nævn  

 anførte forbundet:
 Med henvisning til vedlagte  

 kopi af klageskrivelse af  

 22.4.2003  

 til (Z) Kommune skal det bemærkes, at der ikke ses at være truffet afgørelse  

 i  

 ankenævnet om (Z) Kommunes beslutning af  

 28.3.2003  

 om afvisning af at yde borgeren hjælp med  

 henvisning til at han ikke opholder sig i kommunen.
 Det sociale nævn har så vidt  

 jeg kan se ikke behandlet klagen om opholdskommuneproblemet, uanset kommunen  

 ifølge  

 vedlagte kopi af skrivelse dateret  

 15.5.03  

 har fastholdt afgørelsen og har videresendt nævnte  

 klage til Det Sociale Nævn i Frederiksborg Amt.
 (A) har fortsat  

 folkeregisteradresse og ophold i (Z) kommune og man har fra denne kommune  

 indtil  

 28.2.d.å. betalt sygedagpenge til vores medlem og har altså indtil da  

 betragtet  

 ham som borger og skatteyder i kommunen.
 Det skal i den forbindelse  

 anføres, at vores medlem siden (Z) kommunes afvisninger af hans ansøgninger  

 om  

 kontanthjælp har været uden midler og i overhængende fare for at falde  

 helt  

 igennem det offentlige sociale netværk. (A) har gennem en periode siden  

 man  

 nægtede ham økonomisk hjælp haft tiltagende helbredsmæssige og sociale  

 problemer og det har ikke været muligt kontinuerligt at kommunikere med ham  

   

 bl.a. har han været indlagt på (Y) sygehus p.g.a. dobbeltsidig  

 lungebetændelse.
 Sagens behandling er derfor  

 blevet yderligere forsinket, hvilket i den konkrete sag må anses for særdeles  

 uheldigt.
 Jeg skal anmode om at man  

 hastebehandler nærværende henvendelse.
 Den 10. december 2003  

 skrev det  

 sociale nævn følgende:
 Det Sociale Nævn har  

 den 10. december 2003  

 modtaget Deres brev af  

 9.  

 december 2003  

 med bilag angående klageskrivelse af  

 22. april 2003  

 fra Deres  

 medlem (A).
Det Sociale Nævn har  

 den 26. juni 2003  

 truffet  

 afgørelse i sagen.
Kopi heraf vedlægges til Deres orientering.
Vedrørende klagetemaet  

 henvises til nævnets brev af  

 14.  

 maj 2003  

 til pågældende.
Kopi heraf vedlægges tillige til Deres  

 orientering.
 Såfremt De ønsker at klage  

 over nævnets afgørelse af  

 26.  

 juni 2003  

 bedes dette meddelt nævnet.
Nævnet foretager herefter  

 ikke videre i anledning af Deres henvendelse. Det sociale nævn orienterede  

 i brev af  

 6. januar 2004  

 forbundet B om at sagen var sendt videre til Ankestyrelsen.
Nævnet gjorde  

 samtidig opmærksom på at klagen var modtaget efter klagefristens udløb.  

 Den 7. januar 2004  

 skrev  

 forbundet følgende til Ankestyrelsen:
 Det må herfra fastholdes, at  

 klagen ikke er blevet fyldestgørende behandlet, idet dens essens er (Z)  

 Kommunes afvisning af at yde kontanthjælp og dermed forsørgelsesgrundlag til  

 (A)  med henvisning til at han ikke var borger i kommunen (jvnf.  

 kommunens  

 skrivelse til (A) af  

 28.3.2003  

 ).
 Det skal understreges, at der  

 søgtes både om hjælp til behandlingsudgifter og om kontanthjælp idet (Z)  

 Kommune havde bragt (A)s sygedagpenge til ophør per  

 28.2.2003.  

 A-kassen vurderede ikke at  

 (A) kunne stå til rådighed for arbejdsmarkedet på det tidspunkt, hvilket helt  

 givet var gjort klart overfor (Z) Kommunes medarbejdere både skriftligt og  

 telefonisk.
 Det forekommer yderligere  

 ejendommeligt, at en medarbejder nægter (A) kontanthjælp, mens en anden  

 tidligere har udbetalt kontanthjælp.
Efterfølgende har (Z) Kommune  

 fortsat med at sende post til (A) på hans adresse i kommunen, samtidig med at  

 man har nægtet ham kontanthjælp med henvisning til at han ikke havde ophold  

 på  

 adressen! Det skal anføres, at denne  

 behandling af en konkret borger efter forbund (B)s opfattelse har været  

 stærkt  

 medvirkende til en social deroute, som man ved et ansvarligt og  

 kvalitetsbevist  

 sagsbehandlingsarbejde kunne have forebygget.
 Ved brev af  

 16. januar 2004  

 afviste  

 Ankestyrelsen at behandle sagen.
Ankestyrelsen henviste til at klagefristen  

 ikke var overholdt, og at der ikke forelå nogen begrundelse for at se bort  

 fra  

 klagefristoverskridelsen.
For så vidt angik klagen over at nævnet ikke havde  

 taget stilling til opholdskommunespørgsmålet, henviste Ankestyrelsen til at  

 nævnet ved brev af  

 14. maj  

 2003  

 havde oplyst A om at man alene ville behandle afgørelsen om hjælp  

 til medicinudgifter, og at A skulle kontakte nævnet hvis han tillige klagede  

 over afgørelsen om opholdskommune.
 I brev af  

 4. februar 2004  

 til Ankestyrelsen  

 anførte forbundet at der bør ske en realitetsbehandling af As sag,  

 herunder af  

 opholdskommuneproblematikken.
Den 4. februar 2004  

 klagede forbundet til mig.  

 Henvendelsen var vedlagt kopi af forbundets brev af samme dato til  

 Ankestyrelsen.
I brev af  

 11.  

 februar 2004  

 bad jeg forbundet om at afvente Ankestyrelsens  

 besvarelse af brevet før det tog stilling til om der er grundlag for at rette  

 henvendelse til mig angående sagen.
 I brev af  

 23. september 2004  

 svarede  

 Ankestyrelsen bl.a. at styrelsen alene kan tage stilling til forhold som  

 nævnet  

 har truffet afgørelse om.
 I forbundets seneste klage  

 til mig anførtes:
 Som det fremgår, har  

 Ankestyrelsen nu besluttet, at man ikke vil behandle (A)s klage over  

 Ankenævnet  

 i Frederiksborg Amts behandling af hans oprindelige klage over at (Z) Kommune  

 ikke ville behandle hans ansøgning om kontanthjælp, efter at man havde bragt  

 hans sygedagpenge til ophør.
 Det centrale i den  

 oprindelige anke var, at kommunen nægtede (A) hjælp under henvisning til at  

 man  

 ikke mente at han havde ophold i kommunen; dette ankepunkt er imidlertid  

 aldrig  

 blevet behandlet.
 (A) har efterfølgende været  

 mere eller mindre gået i hundene i en længere periode i år 2003,  

 ligesom han  

 i en periode samme år har været indlagt på sygehus.
 Han har derfor ikke reageret  

 rettidigt på Ankenævnet i Frederiksborg Amts afgørelse.Da han og forbundet  

 blev  

 opmærksomme på dette og fik genetableret kontakt med hinanden, reagerede vi  

 hurtigst  

 muligt.
 Vi finder det helt urimeligt,  

 at denne borger, som, oven i købet i ikke ubetydelig grad p.g.a.  

 misforståelser  

 og fejl hos en offentlig myndighed, går i hundene, ikke kan få  

 behandlet sin  

 klagesag til ende.
Vi skal derfor anmode om at  

 ombudsmanden undersøger sagsforløbet og udtaler sig om dette. Den 1. december 2004  

 bad jeg det  

 sociale nævn om at redegøre nærmere for hvorfor nævnet  henset til  

 ordlyden af  

 forbundets brev af  

 22.  

 april 2003  

  forstod klagen til nævnet som en klage der alene  

 omhandlede økonomisk hjælp til plaster og medicin, men derimod ikke afslaget  

 på  

 udbetaling af kontanthjælp  altså As forsørgelsesgrundlag.
Jeg  

 bad endvidere  

 nævnet om at redegøre nærmere for hvorfor nævnet ikke på grundlag af  

 forbundets  

 brev af  

 9. december 2003  

 behandlede sagen om afslag på kontanthjælp.
Den 20. december 2004  

 meddelte det  

 sociale nævn at det ikke havde yderligere bemærkninger til sagen.
I brev af  

 3. februar 2005  

 meddelte  

 Ankestyrelsen ligeledes at styrelsen ikke havde yderligere bemærkninger til  

 sagen.
Ombudsmandens udtalelse Ombudsmanden kan ikke behandle klager over forhold der kan indbringes  

 for en højere forvaltningsmyndighed før denne myndighed har truffet afgørelse  

 (§ 14 i lov nr. 473 af  

 12. juni 1996  

 om Folketingets Ombudsmand). Jeg er derfor afskåret fra at tage stilling til  

 (Z) Kommunes afslag på (A)s ansøgning om kontanthjælp.
 Min undersøgelse er således koncentreret om nævnets fastlæggelse af  

 klagetemaet.
 § 60, stk. 1, i lov om retssikkerhed og administration på det sociale område  

 (lovbekendtgørelse nr. 807 af  

 26. september 2002  

 ) har følgende ordlyd:
§ 60. De afgørelser, som kommunen og amtskommunen træffer efter den  

 sociale lovgivning, kan indbringes for det sociale nævn.
Det er kun den  

 person, som afgørelsen vedrører, der kan  

 klage over afgørelsen. Ved afgørelsen af  

 28. marts 2003  

 traf (Z)  

 Kommune afgørelse om dels (A)s berettigelse til at få støtte til  

 medicin mv.,  

 jf. aktivlovens § 82, dels til kontanthjælp, jf. aktivlovens § 11. Begge  

 disse  

 afgørelser kunne indbringes for det sociale nævn, jf. retssikkerhedslovens §  

 60, stk. 1.
 Det vil normalt ikke kunne  

 give mig anledning til bemærkninger hvis en klageinstans der finder at en  

 klage  

 er uklar, eller at der i øvrigt hersker tvivl om klagetemaet, udarbejder et  

 oplæg med en præcisering af klagetemaet som myndigheden herefter forelægger  

 for  

 klageren med henblik på at sikre at myndigheden har opfattet klagen korrekt.  

 Myndighedens præcisering af klagetemaet må naturligvis ikke føre til at  

 rettidigt indgivne klager som myndigheden er kompetent til at behandle,  

 afskæres.
Som jeg læser forbund (B)s  

 og (A)s klage af  

 22. april  

 2003, vedrørte den i særdeleshed kommunens afslag på kontanthjælp.  

 Det synes også at fremgå af (Z) Kommunes ankeskema af  

 12. maj 2003  

 til det sociale nævn og  

 af kommunens formulering af brev af  

 15. maj 2003  

 at kommunen opfattede klagen som en klage  

 vedrørende kontanthjælpssagen.
Jeg henviser til ordlyden af ankeskemaet og  

 til  

 at kommunen i brevet af  

 15.  

 maj 2003  

 oplyste at sagen om opholdskommune var revurderet.  

 Overskriften på det sociale nævns brev af  

 14. maj 2003  

 er sålydende: Deres klage over  

 (Z) Kommunes afgørelse af  

 28.  

 marts 2003  

 .
I den forbindelse bemærker jeg at afgørelsen om kontanthjælp  

 fylder ca. 2/3 af kommunens brev af  

 28. marts 2003.
Ved min gennemgang af forbund  

 (B)s henvendelser af 13. og  

 27. oktober 2004  

 kunne jeg ikke umiddelbart blandt de  

 indsendte bilag konstatere at der var holdepunkter for at der med rimelighed  

 kunne herske tvivl om at klagen af  

 22. april 2003  

 også omhandlede kontanthjælpssagen.
I mit  

 brev af  

 1. december 2004  

 skrev jeg derfor følgende til Det Sociale Nævn for Frederiksborg Amt:
 Jeg beder nævnet om at  

 redegøre nærmere for hvorfor nævnet  henset til ordlyden af forbund  

 (B)s brev  

 af  

 22. april 2003  

  forstod klagen til nævnet som en klage der alene omhandlede økonomisk  

 hjælp  

 til plaster og medicin, men derimod ikke afslaget på udbetaling af  

 kontanthjælp  

  altså (A)s forsørgelsesgrundlag.
Jeg beder endvidere nævnet om  

 at redegøre  

 nærmere for hvorfor nævnet ikke på grundlag af forbundets brev af  

 9. december 2003  

 behandlede sagen om afslag på kontanthjælp.
 Som anført har nævnet i brev  

 af  

 20. december 2004  

 meddelt at nævnet ikke har yderligere bemærkninger til sagen.
Jeg må forstå  

 det  

 sociale nævns udtalelse således at nævnet ikke yderligere kan begrunde  

 hvorfor  

 nævnet ikke forstod klagen som en klage over afslaget på kontanthjælp.
Jeg finder det kritisabelt at  

 nævnet uden sikre holdepunkter i sagen præciserede klagetemaet i brevet af  

 14. maj 2003  

 således at  

 klagen over afslaget på kontanthjælp ikke blev behandlet.
Jeg bemærker i den  

 forbindelse at sagen vedrørte (A)s forsørgelsesgrundlag.
Ved en for  

 klageren  

 så betydningsfuld afgørelse finder jeg det rimeligt at antage at der ved  

 tvivl  

 om klagetemaet må være en formodning for at klagen omfatter en sådan  

 væsentlig  

 afgørelse.
 Jeg har gjort Det Sociale  

 Nævn for Frederiksborg Amt bekendt med min opfattelse.
 Jeg har noteret mig at nævnet  

 i brevet af  

 14. maj 2003  

 anførte:
   Såfremt Deres brev tillige  

 skal forstås som en klage over afslag på kontanthjælp, bedes De oplyse dette  

 til nævnet.
 Hverken forbund (B) eller (A)  

 rettede henvendelse til nævnet inden for den i brevet af  

 14. maj 2003, 7. afsnit, fastsatte  

 frist for Hvis De i øvrigt har bemærkninger  .
I brevet af  

 9. december 2003  

 efterlyste forbundet imidlertid en afgørelse fra nævnet angående  

 kontanthjælpssagen.
Brevet gav ikke anledning til at nævnet  

 realitetsbehandlede  

 kontanthjælpssagen.
Som tidligere anført har  

 nævnet ikke besvaret mit spørgsmål om hvorfor nævnet ikke på grundlag af  

 forbundets brev af  

 9.  

 december 2003  

 behandlede sagen om afslag på kontanthjælp.
Jeg går  

 imidlertid ud fra at det skyldes at (A) ikke reagerede inden for fristen på 2  

 uger der var fastsat i brevet af  

 14. maj 2003, afsnit 7, for Hvis De i øvrigt har  

 bemærkninger  .
Dette har en medarbejder fra nævnet telefonisk givet  

 udtryk  

 for over for en af mine medarbejdere.
Jeg skal imidlertid bemærke at en sag  

 kan  

 genoptages hvis der fremkommer nye oplysninger om faktiske eller retlige  

 forhold af væsentlig betydning for sagens afgørelse  og hensynet til en  

 eventuel modpart ikke taler i mod genoptagelse.
Se eksempelvis Karsten  

 Loiborg  

 mfl. i Forvaltningsret, 2. udgave (2002), s. 920 ff.
 Som sagen foreligger oplyst  

 for mig, var der i den konkrete sag ikke hensyn der talte imod at nævnet  

 realitetsbehandlede forbund (B)s og (A)s rettidigt indgivne klage  

 vedrørende  

 kontanthjælpssagen.
 Under henvisning til at jeg  

 mener at der ved tvivl om klagetemaet må være en formodning for at klagen  

 omfatter den indgribende afgørelse om afslaget på kontanthjælp, og under  

 henvisning til at der ikke er hensyn der taler imod at nævnet på baggrund af  

 forbundets brev af  

 9.  

 december 2003  

 realitetsbehandler kontanthjælpssagen, har jeg i dag  

 henstillet til Det Sociale Nævn for Frederiksborg Amt at genoverveje sagen og  

 i  

 den forbindelse tage stilling til om nævnet vil behandle sagen om  

 kontanthjælp.
 Jeg beder Dem om at afvente  

 nævnets afgørelse og om at udnytte eventuelle yderligere klagemuligheder før  

 De  

 tager stilling til om der er grundlag for igen at rette henvendelse til mig  

 angående sagen.
På det foreliggende grundlag  

 foretager jeg mig ikke mere i sagen. I brev af  

 9. juni 2005  

 til forbund (B) og A meddelte  

 Det Sociale Nævn for Frederiksborg Amt at nævnet havde besluttet at behandle  

 klagen over Z Kommunes afslag på kontanthjælp.
 Herefter meddelte jeg at jeg  

 ikke på det foreliggende grundlag foretog mere i sagen.
