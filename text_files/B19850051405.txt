 § 1.  Ægtefæller, der er samlevende ved udgangen af  

 det år, for hvilket slutskatten skal beregnes, kan erklære sig indforstået  

 med, at eventuel overskydende skat, der efter reglerne i § 62 i  

 kildeskatteloven tilkommer den ene af ægtefællerne, anvendes til udligning af  

 eventuel restskat, som efter reglerne i § 61 i kildeskatteloven påhviler den  

 anden ægtefælle.
Stk. 2.  Erklæring om udligning indgives af den  

 ægtefælle, der forventes at få overskydende skat.
Er erklæring alene indgivet  

 af den ægtefælle, som det påhviler at betale restskat, anses erklæringen for  

 bortfaldet.
 Stk. 3.  Overskydende skat, som modsvares af beløb  

 indbetalt efter kildeskattelovens § 59, kan dog ikke benyttes til udligning  

 af ægtefællens restskat.
 § 2.  Erklæringen indgives i forbindelse med  

 selvangivelsen.
 § 3.  Skattemyndighederne påser, at betingelserne for  

 udligning er til stede.
Stk. 2.  Udligning foretages således, at overskydende  

 skat og restskat beregnes uden hensyn til indbetalinger efter  

 kildeskattelovens § 59 og uden procentgodtgørelse, medens restskat beregnes  

 uden procenttillæg.
Overskydende skat reduceres med eventuelle morarenter  

 opgjort efter kildeskattelovens § 63, stk. 1, jfr. § 62, stk. 2, og restskat  

 tillægges eventuelle morarenter opgjort efter kildeskattelovens § 63, stk. 1,  

 jfr. § 61, stk. 3-5. Modregning i overskydende skat til dækning af eventuelle  

 restancer af personlig skat, jfr. kildeskattelovens § 62, stk. 4, in fine,  

 foretages ikke inden udligningen.
Stk. 3.  Har den ene ægtefælle herefter restskat og den  

 anden ægtefælle overskydende skat, udlignes de to beløb i videst muligt  

 omfang.
For ægtefællen med restskat anvendes det udlignende beløb til at  

 reducere tilsvaret på samme måde som en indbetaling efter kildeskattelovens §  

 59. For ægtefællen med overskydende skat anvendes det udlignende beløb til at  

 reducere udbetalingen efter kildeskattelovens § 55. Procenttillæg og  

 -godtgørelse beregnes af de beløb, der resterer efter udligningen.
 Stk. 4.  Opkrævning og udbetaling af de beløb, der  

 resterer efter udligningen, sker efter kildeskattelovens § 61, stk. 3-6, og  

 kildeskattelovens § 62, stk. 4 og 5. Restskattens størrelse efter udligningen  

 er bestemmende for, om opkrævning skal ske over næste års forskudsskat, og  

 for størrelsen af procenttillægget til restskatten, jfr. kildeskattelovens §  

 61, stk. 2. Modregning i overskydende skat, jfr. kildeskattelovens § 62, stk.  

 4, in fine, begrænses til de overskydende skatter, der resterer efter  

 udligningen.
 Stk. 5.  Udligningen fremgår af årsopgørelserne for  

 ægtefællerne.
Stk. 6.  Udligningen sker ved første udskrivning af  

 årsopgørelser for ægtefællerne for det indkomstår, for hvilket der er  

 indgivet erklæring om udligning.
Ved efterfølgende ændringer fastholdes  

 udligningen.
 Stk. 7.  Såfremt udligning er sket, uden at  

 betingelserne herfor var til stede, eller der i øvrigt er sket fejl ved  

 denne, kan udligningen ophæves.
 § 4.  Statsskattedirektoratet fastsætter nærmere  

 regler om ordningens gennemførelse, herunder om kommunernes behandling og  

 indberetning af erklæringer, samt om ophævelse af udligning.
 § 5.  Bekendtgørelsen har virkning for udligning af  

 overskydende skat og restskat vedrørende indkomståret 1985 og følgende år.  

 Samtidig ophæves ministeriet for skatter og afgifters bekendtgørelse nr. 628  

 af 14. december 1984.
