 I henhold til § 17, stk. 5, i lov nr. 494 af 30. juni 1993 om psykologer  

 m.v. fastsættes følgende forretningsorden for Psykolognævnet:
Psykolognævnet § 1.  Psykolognævnet meddeler efter de betingelser,  

 der er nævnt i psykologlovens § 2 og § 19, stk. 2 autorisation til  

 psykologer, og nævnet fører tilsyn med de autoriserede psykologer.
Stk. 2.  Psykolognævnet nedsættes af socialministeren  

 for 4 år ad gangen.
For hvert medlem udpeges samtidig en stedfortræder, der  

 kan give møde, hvis det ordinære medlem er forhindret.
 Stk. 3.  Socialministeren udpeger formanden og  

 næstformanden blandt nævnets medlemmer.
 Stk. 4.  Psykolognævnet betjenes af et sekretariat, der  

 varetager den daglige sagsbehandling.
 § 2.  Psykolognævnets afgørelser, herunder afgørelser  

 om autorisation, kan ikke indbringes for anden administrativ myndighed.
Mødeindkaldelse og mødebehandling § 3.  Psykolognævnet indkaldes til møde mindst to  

 gange årligt, og så ofte det er nødvendigt.
Stk. 2.  Psykolognævnet kan indhente sagkyndig bistand i  

 forbindelse med sagsbehandlingen.
Psykolognævnet kan endvidere anmode en  

 sagkyndig om at deltage i nævnets møde under behandlingen af den pågældende  

 sag.
 Stk. 3.  Den, som har en sag til behandling i  

 Psykolognævnet, kan efter nævnsformandens bestemmelse få foretræde for  

 nævnet.
Stk. 4.  Psykolognævnets sekretariat sørger for, at  

 møder, om muligt, indkaldes med mindst 14 dages varsel.
Så vidt muligt  

 udsendes endelig dagsorden og mødemateriale senest 1 uge før mødets  

 afholdelse.
 Stk. 5.  Der udarbejdes referat af nævnets møder.
 § 4.  Psykolognævnets formand - eller i dennes forfald  

 nævnets næstformand - leder nævnets møder.
 Stk. 2.  Formanden kan træffe afgørelse i sager, hvis  

 afgørelse efter de retningslinier, der fremgår af psykologloven og af  

 Psykolognævnets praksis, ikke frembyder tvivl.
 Stk. 3.  Formanden orienterer om formandsafgørelserne på  

 førstkommende møde.
§ 5.  Sager, som ikke kan afgøres af formanden, og  

 hvor det ikke forekommer rimeligt at afvente et møde i nævnet, kan afgøres  

 skriftligt.
Sagerne udsendes med en indstilling om afgørelsen til nævnets  

 medlemmer til skriftlig votering. Ønsker blot et enkelt af nævnets medlemmer  

 sagen behandlet i møde, optages sagen på dagsordenen til det førstkommende  

 møde.
 Stk. 2.  De sager, som er afgjort ved skriftlig  

 votering, optages på det førstkommende møde i Psykolognævnet som  

 efterretningssager.
Tavshedspligt og habilitet § 6.  Psykolognævnet er en offentlig  

 forvaltningsmyndighed.
Nævnets medlemmer og andre, der deltager i nævnets  

 møder, er omfattet af forvaltningslovens regler om tavshedspligt og  

 habilitet.
Nævnets afgørelser § 7.  Psykolognævnet er beslutningsdygtigt, når mindst  

 5 af nævnets medlemmer eller stedfortrædere giver møde.
 Stk. 2.  Psykolognævnets afgørelser træffes ved  

 almindelig stemmeflerhed.
 Stk. 3.  Ved stemmelighed er formandens - eller i dennes  

 fravær næstformandens - stemme afgørende.
§ 8.  Nævnets afgørelser med begrundelse udfærdiges  

 skriftligt.
Ved autorisationer udfærdiges et særskilt autorisationsbevis.  

 Forud for udstedelse af autorisationsbevis skal det i medfør af lovens § 2,  

 stk. 4, jf.
Socialministeriets bekendtgørelse nr. 35 af 18. januar 1994,  

 nævnte autorisationsgebyr være indbetalt.
Ikrafttræden § 9.  Bekendtgørelsen træder i kraft den 12. februar  

 1994 og har virkning fra 1. januar 1994.
