K fik frastjålet sit dankort ved indbrud i en bil.
Kortet var  

 opbevaret i en tegnebog i bilens handskerum.
PIN-koden lå ved et  

 sygesikringsbevis, der opbevaredes i en frakkelomme i bagagerummet.
Kortet misbrugtes, og K påstod P, der var kontoførende, tilpligtet at  

 anerkende, at K ikke hæftede herfor.
K fik medhold heri (dissens).
 Kendelse af 25. juni 1990 i sag 70/1990 (Misbrug af dankort).
Klageren K's dankort blev ved et indbrud i en parkeret bil, der henstod i  

 en oplyst parkeringskælder, stjålet den 22. december 1989 mellem kl. 17 og  

 19.30. Dankortet var opbevaret i en tegnebog, der lå i bilens handskerum.
K's  

 sygesikringsbevis opbevaret i en frakkelomme i bilens bagagerum blev også  

 stjålet.
Ved sygesikringsbeviset lå en lap papir med K's PIN-kode.
 Kortet blev misbrugt samme dag kl. 18.36 ved hævning af 2.000 kr. i en  

 kontantautomat.
 K indbragte sagen for Ankenævnet med påstand om, at pengeinstituttet P,  

 der var kontoførende, tilpligtedes at anerkende, at K ikke hæftede for det  

 skete misbrug.
 P nedlagde påstand om frifindelse.
 3 ud af Ankenævnets medlemmer tog K's påstand til følge med disse  

 bemærkninger:
»Efter lov om betalingskort m.v. § 21, stk. 1, nr. 1, er  

 kortindhaveren med den beløbsgrænse på 5.000 kr., der følger af den i medfør  

 af stk. 2 udstedte bekendtgørelse, ansvarlig for tab som følge af uberettiget  

 brug af kortet, hvis »kortindehaveren eller nogen, som han har overladt  

 kortet til, har mistet dette ved grov uagtsomhed.« I det foreliggende tilfælde er misbruget sket i forbindelse med indbrud i  

 en aflåst parkeret bil, i hvilken dankortet var anbragt i en tegnebog, der lå  

 i handskerummet, medens en seddel, på hvilken PIN-koden var noteret, lå ved  

 Ks sygesikringsbevis, der var opbevaret i lommen i en frakke, anbragt i  

 bilens bagagerum.
Opbevaringen af henholdsvis dankortet og sedlen med  

 PIN-koden på denne måde findes ikke at kunne karakteriseres som groft  

 uagtsom, og vi stemmer derfor for at tage K's påstand til følge'.
 To af Ankenævnets medlemmer udtalte:
»Selv om sedlen med PIN-koden ikke var anbragt umiddelbart samme sted  

 som Ks dankort, finder vi, at K har handlet groft uagtsomt ved at efterlade  

 såvel dankortet som sedlen med PIN-koden i en parkeret bil, i hvilken der fra  

 kabinen var adgang til bagagerummet.
Vi stemmer derfor for ikke at tage  

 klagen til følge«.
