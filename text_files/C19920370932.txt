 Redegørelse for sagen:
En kursist, der oplyste at være medhjælpende hustru ved landbrug, deltog i  

 kurset »Fører af busser til erhvervsmæssig personbefordring«.
Efter  

 kurset blev hun ansat som buschauffør med 15 timer om ugen.  

 Arbejdsformidlingen meddelte afslag med henvisning til, at hun ikke opfyldte  

 betingelsen om at have arbejde eller være tilmeldt som arbejdssøgende inden  

 for det område, som kurset omhandler.
 Afgørelse:
Arbejdsmarkedets Ankenævn tiltrådte på møde d. 28. februar 1992 j.nr.  

 20-337-91 arbejdsformidlingens afgørelse.
Nævnet lagde til grund, at  

 kursisten kun opnåede 15 timers bskæftigelse om ugen inden for kursusområdet,  

 og at hun derfor ikke opfylder betingelsen i bekendtgørelsens § 5, stk. 2,  

 nr. 3), hvorefter kursister, der alene eller sammen med ægtefælle driver  

 selvstændig virksomhed som bibeskæftigelse, har ret til godtgørelse under  

 kurser uden for området for den selvstændige virksomhed, hvis de opfylder  

 betingelserne i § 1 og kan opnå arbejde af passende omfang efter kursets  

 afslutning inden for det område, som kurset er beregnet for.
