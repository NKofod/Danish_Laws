Landsskatteretskendelse vedr. tinglysningsafgift.
Allonge til  

 realkreditbrev.
 Klagen skyldes, at tinglysning af en  

 allonge til et realkreditpantebrev, der ikke har opnået fuld dækning på  

 tvangsauktion, hvorved pantebrevet er overdraget til køberne, er anset at  

 udløse tinglysningsafgift.
Landsskatterettens afgørelse Landsskatteretten stadfæster  

 afgiftsmyndighedens afgørelse.
Sagens oplysninger Realkreditpantebrev til A A/S med pant i  

 ejendommen matr.nr. x, oprindeligt stort 344.000 kr., blev oprettet den 27.  

 juli 1999 og tinglyst den 19. august 1999. Den pantsatte ejendom blev den 23.  

 marts 2001 solgt på tvangsauktion til At A/S.
Pantebrevet opnåede alene  

 dækning  

 for 230.000 kr.
Ved transportkøbekontrakt af 10. september 2001 overdrog A  

 A/S  

 retten til at få udstedt auktionsskøde til B og C.
Det fremgår af  

 købekontrakten, at købesummen skulle berigtiges bl.a. ved overtagelse af  

 restgælden på pantebrevet til A A/S.
Restgælden er pr. 1. juli 2001 opgjort  

 til  

 327.536 kr.
 Den 28. september 2001 oprettedes en  

 allonge til pantebrevet med følgende ordlyd:
 Påtegning på pantebrev opr. stort  

 344.000 kr., udstedt af Ds bo til A A/S, tinglyst den 19. august 1999.
Hovedstolen på nærværende pantebrev  

 andrager 344.000 kr., hvilket begæres tinglyst.
Pantebrevet forrentes og  

 afdrages efter sit indhold i forhold til hovedstolen, og ratihaberes i øvrigt  

 i  

 alle dets ord og punkter.
 Ovenstående tiltrædes af underskrevne  

 debitor, der ved transportkøbekontrakt/skøde har erhvervet adkomst til  

 ovennævnte ejendom.
( ) Allongen blev anmeldt til tinglysning  

 den 8. oktober 2001. Der blev ved anmeldelsen betalt 1.400 kr.
Efter at være  

 afvist fra dagbogen efter anmelders begæring, blev allongen anmeldt til  

 tinglysning på ny og tinglyst den 11. oktober 2001.
Afgiftsmyndighedens afgørelse Afgiftsmyndigheden har ved den påklagede  

 afgørelse anset den omhandlede allonge for at skulle afgiftsberigtiges med  

 yderligere 2.000 kr., hvilket beløb fremkommer således:
Tinglysningsafgift 3.200 kr.
Betalt ved anmeldelse til tinglysning -1.400 kr.
Skyldig afgift ved anmeldelsen 1.800 kr.
Forhøjet afgift 200 kr.
I alt 2.000 kr.
Ved afgørelsen har afgiftsmyndigheden  

 bl.a. henvist til, at der ved anmeldelsen til tinglysning af allongen,  

 hvorved  

 hovedstolen lystes for 344.000 kr., skulle have været betalt afgift af  

 forskellen  

 mellem den nye hovedstol på 344.000 kr. og det beløb, der opnåede dækning på  

 tvangsauktionen på 230.000 kr., dvs. af et beløb på 114.000 kr.
Der skulle  

 derfor ved anmeldelsen til tinglysning have været betalt 3.200 kr. i  

 tinglysningsafgift, heraf 1.400 kr. i fast afgift og 1.800 kr. i variabel  

 afgift.
Da der ikke er betalt den korrekte afgift ved anmeldelsen til  

 tinglysning,  

 skal der betales en forhøjet afgift på 5 % af det skyldige afgiftsbeløb, dog  

 minimum 200 kr.
Herefter bliver den samlede skyldige afgift på i alt 2.000  

 kr.
 Ved overtagelse på tvangsauktion af de  

 pantebreve, der opnår fuld dækning på auktionen, opstår der ikke nogen  

 problemer i relation tinglysningsafgiften efter tinglysningsafgiftslovens §  

 5.  

 Disse pantebreve kan overtages ved erlæggelse af en afgift på 1.400 kr., jf.  

 tinglysningsafgiftslovens § 5, stk. 5, 2. pkt., stk. 1, da overtagelsen alene  

 betragtes som et debitorskifte.
Pantebreve, der ikke opnår dækning på en  

 tvangsauktion, kan af auktionskøberen begæres slettet, jf. retsplejeloven §  

 581. Selvom en panteret, der ikke har opnået dækning på auktionen, ikke  

 begæres  

 slettet efter auktionskøbers begæring, jf. retsplejelovens § 581, ophører  

 rettigheden automatisk i afgiftsmæssig forstand for den udækkede del, idet  

 kreditor ifølge dokumentet ikke vil have et krav mod auktionskøberen, da  

 gælden  

 ifølge dokumentet vil være 0,00 kr.
Der er således ikke nogen gæld at  

 overtage.  

 Sker der herefter tinglysning, hvorved panteretten i ejendommen skal gøres  

 gældende  

 for et større beløb end det, der blev opnået dækning for på tvangsauktionen,  

 bliver det i afgiftsmæssig henseende blive betragtet som en forhøjelse af det  

 pantsikrede beløb, og udløse afgift af forskellen efter  

 tinglysningsafgiftslovens  

 § 5, stk. 5, 1. pkt., jf. § 5, stk.1.
For så vidt angår pantebreve, der opnår  

 delvis dækning på en tvangsauktion, vil tilsvarende gøre sig gældende.
Det  

 betyder, at det alene er den del af gælden i pantebrevet, der opnår dækning  

 på  

 tvangsauktionen, der kan overtages mod en tinglysningsafgift på 1.400 kr.  

 Ønsker man at overtage pantebrevet for mere end den del, der opnår dækning,  

 vil  

 dette blive betragtet som en forhøjelse af det pantsikrede beløb, hvilket vil  

 udløse afgift efter tinglysningsafgiftslovens § 5, stk. 5, 1. pkt., jf. § 5,  

 stk. 1, for den del, der overstiger den dækkede del.
I den foreliggende sag opnår pantebrevet  

 alene dækning for 230.000 kr.
Det overtages for et pålydende på 344.000 kr..  

 Der skal derfor betales afgift af forskellen på 114.000 kr. jf.  

 tinglysningsafgiftslovens  

 § 5, stk. 5, 1. pkt.
Et ejerpantebrev sætter en øvre ramme  

 for et underliggende gældsforhold.
Det er derfor afgiftsmyndighedens  

 opfattelse,  

 at det faktum, at der midlertidigt sker personsammenfald mellem kreditor og  

 debitor i henhold til et kreditforeningspantebrev, ikke gør dokumentet til et  

 ejerpantebrev.
Dertil kommer, at det følger af Vestre Landsrets kendelse V.L.  

 B-I 538-01, at der i overensstemmelse med tinglysningsbekendtgørelsens § 12,  

 stk. 2, nr. 8 ikke kan skifte pantebrevsformular.
Der er følgelig ikke  

 opstået  

 noget ejerpantebrev.
I anledning af sagens påklage til  

 Landsskatteretten har afgiftsmyndigheden endvidere bemærket, at  

 afgiftsmyndighedens  

 afgørelse i sag 05/00-3851-03868 af 15. maj 2001, der i en anden sag  

 statuerede  

 det modsatte resultat i forhold til nærværende sag, er materielt forkert.  

 Afgiftsmyndigheden har derfor ved skrivelse af 8. juli 2002 til anmelder i  

 den  

 pågældende sag trukket afgørelsen tilbage og fremsendt anmelder en ny  

 begrundelse.
Da afgørelsen er trukket tilbage, kan klageren ikke støtte ret  

 på  

 den.
Afgiftsmyndigheden har i informationsbrev nr. 8 af 25. september 2002  

 gjort rede for afgiftsmyndighedens praksis på området.
 Afgiftsmyndigheden har derfor i det hele  

 henholdt sig til dette informationsbrev.
Det er i § 5, stk. 1 forudsat, at  

 pantebrevets restgæld svarer til det pantsikrede beløb, altså den nominelle  

 hovedstol.
De tilfælde, hvor pantebrevets restgæld ikke svarer til den  

 oprindeligt tinglyste hovedstol, er reguleret i tinglysningsafgiftslovens §  

 5,  

 stk. 5, 1. pkt.
 Det fremgår endvidere af bekendtgørelse  

 nr. 725 af 15. september 1999 om afgift af tinglysning og registrering af  

 ejer-  

 og panterettigheder mv. § 6, at:
Ved forhøjelse af det pantsikrede beløb  

 efter lovens § 5, stk. 5, 1. pkt, skal panthaver og pantsætter afgive  

 følgende  

 erklæring om størrelsen af resthæftelsen på tidspunktet for anmeldelsen:  

 "Den nedbragte pantesum udgør x kr. pr. y dato." Pantebrevets resthæftelse er således  

 ikke en fikseret størrelse, men et beløb, der nedskrives i takt med, at  

 pantebrevet afdrages ordinært eller ekstraordinært.
Senere ændringer af  

 pantebrevets størrelse vil derfor tage udgangspunkt i den til enhver tid  

 værende restgæld.
Det følger af U 1982.748 Ø, at den del  

 af et pantebrev, der ikke opnår dækning på en tvangsauktion, automatisk  

 bortfalder ved auktionen som bærer af panterettigheder i ejendommen, uanset  

 at  

 pantebrevet ikke i medfør af retsplejelovens § 581 er begæret slettet af  

 tingbogen.
Det følger af kendelsen, at et pantebrev, der ikke har opnået  

 dækning på en tvangsauktion, skal lyses på ny for fortsat at bestå som en  

 panteret.
Det er således kun den dækkede del, der vil bestå efter en  

 tvangsauktion.  

 Ved en eventuel senere ny tvangsauktion, vil pantebrevet således alene have  

 pant for den del, der opnåede dækning på den første tvangsauktion.
Dette  

 gælder, uanset om det er kreditor efter dokumentet eller en tredje part, der  

 overtager pantebrevet på tvangsauktionen.
I den foreliggende sag har anmelder ved  

 allonge af 20. september 2001 anført, at hovedstolen på pantebrevet andrager  

 344.000 kr., og at dette beløb begæres tinglyst.
På tvangsauktion den 23.  

 marts  

 2001 opnåede pantebrevet dækning for 230.000 kr.
På dette tidspunkt bestod  

 der  

 således alene en panteret på 230.000 kr., jf.
U 1982.748 Ø.
Da pantebrevets  

 oprindelige tinglyste hovedstol på 344.000 kr. ikke svarer til restgælden  

 efter  

 tvangsauktionen, er forholdet ikke omfattet af lovens § 5, stk. 1. Når  

 anmelder  

 efterfølgende begærer pantebrevet tinglyst for 344.000 kr., kan dette derfor  

 alene betragtes som en forhøjelse efter lovens § 5, stk. 5, 1. pkt. i såvel  

 panteretlig som afgiftsmæssig henseende.
Ved beregning af tinglysningsafgiften  

 lægges alene vægt på dokumentets status på tidspunktet for anmeldelse til  

 tinglysning.
På anmeldelsestidspunktet er der, uanset at der er sket  

 sammenfald  

 af kreditor og debitor efter dokumentet, tale om et realkreditpantebrev, ikke  

 et ejerpantebrev.
Ved beregning af tinglysningsafgiften har  

 afgiftsmyndigheden  

 derfor behandlet dokumentet som et realkreditpantebrev.
Endvidere er der  

 henvist til Højesterets kendelse af 30. oktober 2002 i sag 108/2002 BRF  

 Kredit  

 A/S mod tinglysningsdommeren i Esbjerg.
Det følger af denne kendelse, at et  

 realkreditpantebrev hverken ved allonge eller på anden vis kan skifte status  

 til et ejerpantebrev.
 Afgiftsmyndigheden har således  

 indstillet den påklagede afgørelse stadfæstet.
Klagerens påstand og argumenter Klageren har overfor Landsskatteretten  

 nedlagt påstand om, at den omhandlede allonge er fritaget for yderligere  

 afgiftsberigtigelse,  

 således at der alene skal betales grundafgift på 1.400 kr.
 Til støtte for den nedlagte påstand har  

 klageren bl.a. gjort gældende, at der ikke er tale om en forhøjelse af det  

 pantsikrede beløb, som udløser afgift efter tinglysningsafgiftslovens § 5,  

 stk.  

 5, 1. pkt., jf. § 5, stk. 1.
 Pantebrevet har på intet tidspunkt været  

 nedlyst eller aflyst af tingbogen.
 Henvisningen til retsplejelovens § 581  

 er endvidere ikke relevant for den afgiftsmæssige bedømmelse, og henvisningen  

 fremgår heller ikke af tinglysningsafgiftsloven eller fortolkningsbidrag  

 hertil.
I den konkrete sag er der identitet  

 mellem kreditor og auktionskøberen, hvorimod afgiftsmyndighedens  

 argumentation  

 synes at forudsætte den anden situation, som også kan opstå, nemlig den, at  

 kreditor og auktionskøber er to forskellige personer.
Når A A/S efterfølgende  

 som kreditor og auktionskøber videresælger ejendommen til en ny erhverver, og  

 i  

 den forbindelse tinglyser debitorskiftet (gældsovertagelsen), er der således  

 alene tale om en ratihabering af en allerede tinglyst panteret og ikke, som  

 anført af afgiftsmyndigheden, tinglysning af en forhøjelse af det pantsikrede  

 beløb.
Afgiftspligten under tinglysningsafgiftsloven  

 indtræder ved tinglysning af pant, og ikke ved stiftelse af panteretten,  

 hvilket var tilfældet under stempelloven, Tinglysningsafgiftslovens § 5, stk. 5,  

 1. pkt., omfatter således den situation, hvor der tinglyses en forhøjelse af  

 "det pantsikrede beløb". "Det pantsikrede beløb" er  

 entydigt defineret i tinglysningsafgiftslovens § 5, stk. 1, 2. pkt. som  

 "pantebrevets nominelle hovedstol". Pantebrevets nominelle  

 hovedstol  

 forhøjes ikke i nærværende sag.
Der er hverken i loven eller  

 fortolkningsbidrag hertil holdepunkter for at antage, at denne bestemmelse  

 kan  

 fortolkes udvidende, når der er tale om tinglysning af gældsovertagelse i  

 forbindelse med en panthavers videresalg efter en tvangsauktion.
Denne  

 situation var detaljeret reguleret i stempellovens § 73 med tilhørende  

 cirkulærer 1983-07-08-C og 1983-06-1 5-C, og disse retsregler er er ikke  

 videreført i tinglysningsafgiftsloven endsige beskrevet i fortolkningsbidrag  

 hertil.
 Klageren har påberåbt sig  

 afgiftsmyndighedens afgørelse af 15. maj 2001 som udtryk for det materielt  

 korrekte resultat, hvilket er overensstemmende med den nedlagte påstand.
Efter klagerens opfattelse baserer  

 afgiftsmyndigheden sin fortolkning af tinglysningslovens § 5, stk. 5. 1. pkt.  

 på en udvidende fortolkning, hvilket vil være i strid med  

 legalitetsprincippet,  

 da der ikke er holdepunkter for afgiftsmyndighedens fortolkning i hverken  

 loven  

 eller fortolkningsbidrag hertil.
Den meget detaljerede regulering, som  

 afgiftsmyndigheden har beskrevet i sit informationsbrev nr. 8. må forudsætte,  

 at der i loven eller i fortolkningsbidrag hertil findes vægtige holdepunkter  

 herfor.
Da dette ikke er tilfældet. bør retningslinjerne forlades.
Såfremt retten på trods heraf finder, at  

 forholdet falder ind under tinglysningsafgiftslovens § 5, stk. 5. 1 pkt., gør  

 klageren gældende, at der ikke kan opkræves yderligere afgift, idet  

 realkreditpantebrevet efter tvangsauktionen fik status af et ejerpantebrev.  

 Dette hænger sammen med, at debitor og kreditor efter tvangsauktionen vil  

 være  

 sammenfaldende.
At pantebrevet skal betragtes som et ejerpantebrev fremgår  

 tillige af cirkulærerne under stempelloven 1983-07-08-C og 1984-06-15-C.
Panteretten kan endvidere godt teoretisk  

 bestå uafhængigt af den bagvedliggende personlige fordring.
Ved eksempelvis  

 nyoptagelse af realkreditlån eksisterer panteretten fra pantebrevets  

 udstedelse  

 og lysning forud for fordringens eksistens, uagtet den personlige fordring  

 endnu ikke er kommet til eksistens ved lånets udbetaling.
 Når der er tale om dokumenter, der har  

 status som ejerpantebreve, har afgiftsmyndigheden i informationsbrev nr. 8  

 fastslået, at der i så fald ikke vil være tale om en forhøjelse af "det  

 pantsikrede beløb", hvorfor sådanne allonger kan tinglyses mod betaling  

 af  

 den faste afgift på 1.400 kr.
 Tidligere domme og afgørelser vedrørende  

 andre pantebreve end realkreditpantebreve har ikke relevans for nærværende  

 sag,  

 da realkreditpantebreve bl.a. adskiller sig ved at være baseret på  

 bagvedliggende  

 obligationer.
Landsskatterettens bemærkninger og  

 begrundelse Det følger af tinglysningsafgiftslovens  

 § 5, stk. 5, 1. pkt., at for tinglysning af en forhøjelse af det pantsikrede  

 beløb beregnes afgift efter stk. 1 af forskellen mellem resthæftelsen og  

 den nye panthæftelse.
Det tiltrædes, at der ved tinglysning af  

 den omhandlede allonge  uanset at der er tale om et realkreditpantebrev  

  skal  

 ske afgiftsberigtigelse i medfør af tinglysningsafgiftslovens § 5, stk. 5, 1.  

 pkt., for så vidt angår differencesummen mellem det beløb, allongen angiver  

 som  

 pantebrevets hovedstol, og det beløb pantebrevet tidligere opnåede dækning  

 for  

 på tvangsauktion.
Det kan ikke føre til andet resultat, at der ikke er sket  

 ned- eller aflysning i medfør af retsplejelovens § 581, jf. principperne i  

 Østre Landsrets kendelse af 16. marts 1982 som gengivet i UfR 1982.748.  

 Retsvirkningen må uanset dette forhold anses  

 at være, at pantebrevet er bortfaldet ved tvangsauktionen i det omfang, det  

 ikke har opnået dækning.
Det bemærkes endvidere, at pantebrevet som  

 realkreditpantebrev, og dermed ikke bestemt til omsætning, ikke kan anses at  

 have antaget karakter af et ejerpantebrev.
Herefter, og i øvrigt af de af  

 afgiftsmyndigheden anførte grunde, stadfæstes den påklagede afgørelse.
