Regler for salg af naturgas til storbrugere Ifølge bestemmelserne i den nytilkomne § 36 b. i varmeforsyningsloven skal  

 salg af naturgas til forbrugere med aftag på over 300.000 kubikmeter pr. år  

 varetages af naturdistributionsselskaberne efter ensartede, landsdækkende  

 retningslinier, som er aftalt med Dansk Olie & Naturgas A/S, og som er  

 godkendt af energiministeren.
 Sådanne retningslinier blev vedtaget under drøftelser i regeringens  

 kontaktudvalgs forretningsudvalg den 14. september 1983 og kommunikeredes til  

 samtlige naturgasselskaber med energiministeriets skrivelse af 18. november  

 1983.
 Retningslinierne er sålydende:
Ensartede landsdækkende retningslinier for salg af naturgas til forbrugere med et årligt naturgasaftag på over 300.000 kubikmeter Naturgasdistributionsselskaberne og Dansk Olie & Naturgas A/S følger  

 nedennævnte retningslinier for salg af naturgas til forbrugere med et årligt  

 aftag på over 300.000 kubikmeter naturgas.
1. Samarbejde 1.1 Salgsforhandlinger med storforbrugere gennemføres i fællesskab mellem  

 D.O.N.G.
A/S og naturgasdistributionsselskabet med henblik på indgåelse af  

 salgskontrakt mellem naturgasdistributionsselskabet og den enkelte  

 storforbruger.
 1.2 Salg til storforbrugere med et årsaftag større end 300.000 kubikmeter  

 naturgas sker på individuelle vilkår i overensstemmelse med nærværende  

 retningslinier.
2. Standardaftaler 2.1. Udgangspunktet for de i 1.1. nævnte salgsforhandlinger er  

 standardaftaler, som udarbejdes af naturgasdistributionsselskaberne og  

 D.O.N.G.
A/S i fællesskab.
 2.2 De i 2.1 nævnte standardaftaler skal indeholde bestemmelser om  

 følgende forhold:
a.
Fastlæggelse af naturgasdistributionsselskabets leveringspligt.
b.
Fastlæggelse af forbrugernes forventede forbrug og eventuelle  

 aftagepligt.
c.
Reguleringsmekanisme for de med den enkelte forbruger aftalte priser,  

 rabatter m.v.
d.
Fastlæggelse af tryk og kvalitet for naturgas omfattet af aftalen.
e.
Fastsættelse af tidspunkt for påbegyndelse og ophør af den af aftalen  

 omfattede naturgasforsyning.
f.
Fastsættelse af regler for overførsel af rettigheder og pligter i  

 henhold til aftalen.
g.
Fastsættelse af aftaleperiode og regler for fornyelse og genforhandling  

 af aftalen.
2.3 De i 2.1 nævnte standardaftaler (eller ændringer heri) fremsendes til  

 energiministeren der påser, at standardaftalerne er i overensstemmelse med  

 gældende retningslinier.
I tilfælde af uenighed mellem selskaberne fastsætter  

 energiministeren indholdet i standardaftalerne i overensstemmelse med  

 gældende retningslinier.
3. Procedure 3.1 Lister over potentielle storforbrugere Naturgasdistributionsselskabet udarbejder lister over potentielle  

 storforbrugere med angivelse af muligt tilslutningstidspunkt,  

 tilslutningsomkostninger m.v. på basis af blandt andet de foretagne  

 industrianalyser.
3.2 Forslag om pris- og leveringsbetingelser 3.2.1 Med udgangspunkt i de af naturgasdistributionsselskaberne opstillede  

 lister udarbejder D.O.N.G.
A/S forslag om priser og andre  

 leveringsbetingelser på basis af:
 - prisdifferentieringsgrundlag som f.eks. volumen, belastnings- og  

 afbrydelighedsforhold, nuværende energiforsyninger, alternative  

 energimuligheder m.v.
 - branchekarakteristika.
 - Afsætningsmuligheder i øvrigt i eller uden for regionen.
3.2.2 Med henblik på at sikre den bedst mulige udformning af pris- og  

 leveringsbetingelser drøftes D.O.N.G.
A/S's forslag med  

 naturgasdistributionsselskabet.
Til brug ved drøftelser om pris- og leveringsbetingelser stiller såvel  

 D.O.N.G.
A/S som naturgasdistributionsselskabet alle relevante oplysninger  

 til rådighed, herunder oplysninger om den regionale og generelle  

 salgspolitik.
3.2.3 I tilfælde af uenighed kan D.O.N.G.
A/S dog selvstændigt fastsætte  

 de priser og leveringsbetingelser, der tilbydes storforbrugere.
 3.3 Kundebesøg.
Naturgasdistributionsselskabet og D.O.N.G.
A/S besøger i fællesskab -  

 medmindre andet aftales - kunderne og præsenterer forslag til pris og andre  

 leveringsbetingelser.
 3.6 Levering m.v.
 Naturgasdistributionsselskabet etablerer som gasleverandør forsyningen og  

 administrerer det løbende forhold til kunderne.
4. Afgørelse af uenighed I tilfælde af uenighed om salget mellem D.O.N.G.
A/S og et eller flere af  

 naturgasdistributionsselskaberne, eller såfremt energiministeren i øvrigt  

 finder det nødvendigt, kan energiministeren inden for rammerne af gældende  

 retningslinier træffe afgørelse herom.
5. Overgangsregler 5.1 Forhandlinger indledt før 14. september 1983 mellem  

 naturgasdistributionsselskaberne og D.O.N.G.
A/S i fællesskab over for  

 enkelte forbrugere kan fortsætte på det aftalegrundlag, der hidtil er  

 anvendt.
