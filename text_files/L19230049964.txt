 Handels- og Skibsfartstraktat mellem Danmark og Finland.
 Hans Majestæt Kongen af Danmark og Island og Republiken Finlands Præsident  

 har, besjælede af Ønsket om at befæste det bestaaende venskabelige Forhold  

 mellem Danmark og Finland samt at styrke og udvikle de økonomiske  

 Forbindelser mellem de to Lande, besluttet at afslutte en Handels- og  

 Skibsfartstraktat og har i dette Øjemed som deres Befuldmægtigede udnævnt:
 Hans Majestæt Kongen af Danmark og Island.:
sin overordentlige Gesandt og befuldmægtigede Minister i Helsingfors  

 Flemming Lerche og Kontorchef i det kongelige Udenrigsministerium William Borberg; Republiken Finlands Præsident.:
forhenværende Handels- og Industriminister, Vicehæradshøvding Hj.
J.  

 Procopee og Magister philosophiae Eemil Hynninen, som, efter at have udvekslet deres Fuldmagter og befundet disse at være i  

 god og rigtig Form, er blevet enige om følgende Artikler:
 Artikel I.
 De høje kontraherende Parter tilsiger hinanden i alt, hvorom der ikke  

 udtrykkelig er truffet anden Bestemmelse i de følgende Artikler, og som  

 vedrører Handel, Industri, Haandværk, Landbrug, Skibsfart og al anden  

 Erhvervsvirksomhed, en i det mindste lige saa gunstig Behandling som den, der  

 bliver eller i Fremtiden maatte blive den mestbegunstigede Nation til Del.
 Artikel II.
 1. Hver af de kontraherende Parters Statsborgere skal  

 paa samme Maade som Statsborgere, tilhørende den mestbegunstigede Nation,  

 have fri Adgang til den andens Territorium samt Ret til paa de i Landets  

 Lovgivning fastsatte Betingelser at nedsætte sig deer og drive Handel,  

 Industri, Haandværk og anden Erhvervsvirksomhed i Overensstemmelse med de  

 gældende Love.
 2. De kontraherende Parters Statsborgere skal  

 endvidere i det andet Land ved Arv, Gave, Testamente, Køb, Bytte eller paa  

 anden lovlig Maade kunne erhverve rørlig og fast Ejendom samt eje, besidde og  

 raade over saadan Ejendom paa samme Betingelser som Statsborgere, tilhørende  

 den mestbegunstigede Nation.
 3. Der skal ikke af nogen af de kontraherende Parter  

 kunne afkræves det andet Lands Statsborgere andre eller højere Skatter,  

 Afgifter eller Ydelser af en hvilken som helst Art end dem, som opkræves  

 eller maatte blive opkrævede af Landets egne Statsborgere eller af  

 Statsborgere, tilhørende den mestbegunstigede Nation.
 Artikel III.
1. Handels-, Industri-, Finans-, Forsikrings- og andre  

 Erhvervsselskaber og Andelsselskaber samt Foreninger og Sammenslutninger med  

 økonomisk Formaal, som er hjemmehørende i et af de to Lande og lovlig  

 stiftede i dette, kan, for saa vidt det andet Lands Lovgivning ikke lægger  

 Hindringer i Vejen og forudsat, at alle de deri givne Forskrifter iagttages,  

 nedsætte sig paa det andet Lands Omraade og deer drive deres Virksomhed i  

 Overensstemmelse med Landets Love.
De skal dersteds nyde en lige saa gunstig  

 Behandling, som er tilstaaet eller i Fremtiden maatte blive tilstaaet  

 saadanne Selskaber, Andelsselskaber eller Foreninger og Sammenslutninger,  

 hjemmehørende i hvilket som helst tredie Land.
 2. Saadanne Selskaber, Andelsselskaber, Foreninger og  

 Sammenslutninger skal have samme Ret til at erhverve, eje, besidde og raade  

 over rørlig og fast Ejendom, som indrømmes Selskaber, Andelsselskaber,  

 Foreninger og Sammenslutninger, hjemmehørende i det mestbegunstigede Land.
 3. Saadanne Selskaber, Andelsselskaber, Foreninger og  

 Sammenslutninger skal ikke kunne afkræves andre eller højere Skatter,  

 Afgifter eller Ydelser af en hvilken som helst Art end dem, som opkræves  

 eller maatte blive opkrævet af Selskaber, Andelsselskaber, Foreninger og  

 Sammenslutninger, hjemmehørende i det mestbegunstigede Land, og saaledes, at  

 kun den Del af Selskabets, Andelsselskabets, Foreningens eller  

 Sammenslutningens Ejendom, som befinder sig i det Land, hvor Skatten,  

 Afgiften eller Ydelsen paalægges, og kun de deer foretagne Forretninger og  

 den derved erholdte Fortjeneste skal kunne beskattes:
 Artikel IV.
Statsborgere i det ene Land ligesom deer hjemmehørende Erhvervsselskaber,  

 Andelsselskaber samt Foreninger og Sammenslutninger skal i det andet Land  

 have Ret til fri og uhindret Adgang til Domstole og andre Myndigheder paa  

 samme Maade som fastsat med Hensyn til Landets egne Statsborgere.
Der kan  

 ikke derved kræves andre eller højere Afgifter af dem end af Landets egne  

 Statsborgere eller deer hjemmehørende Selskaber, Andelsselskaber, Foreninger  

 og Sammenslutninger, ej heller Sikkerhedsstillelse, hvor saadan ikke kræves  

 af disse.
 Artikel V.
Den ene kontraherende Parts Statsborgere skal paa den anden Parts Omraade  

 være fritaget for at modtage offentlige Hverv, med Undtagelse af Værgemaal,  

 for enhver Art af tvungen Militærtjeneste samt for alle Byrder i Penge eller  

 in natura, som udgør Vederlag for saadan Tjeneste.
De skal ligeledes være  

 fritaget for alle tvungne Laan samt militære Rekvisitioner og tvungne  

 Ydelser, som maatte blive paalagt i Krigstilfælde eller under overordentlige  

 Forhold, for saa vidt disse Forpligtelser ikke paalægges dem i deres Egenskab  

 af Ejere eller Indehavere af fast Ejendom, i hvilket Tilfælde de skal  

 behandles som Landets egne Statsborgere eller Statsborgere, tilhørende den  

 mestbegunstigede Nation.
 Artikel VI.
1. Handlende, Fabrikanter og andre Næringsdrivende,  

 der er Statsborgere i et af de kontraherende Lande, og som ved Indehavelse af  

 et af den kompetente Myndighed i Hjemlandet udfærdiget  

 Næringslegitimationsbevis godtgør, at de dersteds er berettigede til at drive  

 Handel eller anden Næring, samt dersteds erlægger lovmæssige Skatter og  

 Afgifter, skal under Iagttagelse af de derfor i hvert af Landene gældende  

 Forskrifter være berettiget til indenfor den anden kontraherende Parts  

 Omraade enten personlig eller ved Handelsrejsende eller Agenter at gøre  

 Vareindkøb hos Handlende Producenter eller i aabne Udsalg.
De kan ligeledes  

 optage Bestillinger ogsaa paa Grundlag af medbragte Mønstre, Modeller og  

 Prøver hos Købmænd eller andre Personer, i hvis Næringsvirksomhed Varer af  

 samme Slags som de udbudte finder Anvendelse.
 2. Saafremt der i det ene af Landene for denne  

 Virksomhed erlægges særlige Ekspeditions-, Næringslegitimations- eller andre  

 lignende Afgifter, kan den anden Part tilpasse sine Bestemmelser derefter,  

 for at Gensidighed kan opretholdes.
 3. Danske eller finske Næringsdrivende samt  

 Repræsentanter og Rejsende for dem ligesom for danske eller finske Firmaer  

 skal, for saa vidt de er forsynede med Næringslegitimationsbeviser,  

 udfærdigede af Myndighederne i det Land, hvor den Næringsdrivende eller  

 Firmaet er hjemmehørende, i Overensstemmelse med en af begge Parter godkendt  

 Model, i Egenskab af Handelsrejsende være berettigede til at indføre Mønstre,  

 Modeller og Prøver, men ingen Varer.
 4. De kontraherende Parter meddeler gensidig hinanden,  

 hvilke Myndigheder, der er kompetente til at udfærdige  

 Næringslegitimationsbeviser, og hvilke Forskrifter Indehaverne af saadanne  

 Beviser har at iagttage under Udøvelsen af deres paagældende Virksomhed.
5. Artikler, som er underkastede Told eller andre  

 Afgifter, og som indføres af Handelsrejsende som Mønstre, Modeller eller  

 Prøver, skal i hvert Land gensidig være fritagne for Told eller andre Ind- og  

 Udførselsafgifter paa Betingelse af, at disse Artikler genudføres inden  

 Udløbet af den derfor foreskrevne Frist, samt af at Identiteten af de  

 indførte og atter udførte Artikler er utvivlsom.
Det er ved saadan Udførsel  

 uden Betydning, hvilket Toldkammer Udførslen sker igennem, saafremt  

 vedkommendes Toldkammer i Henhold til de i Landet gældende Love og  

 Bestemmelser er berettiget til at foretage de herved nødvendige Forretninger.
 De i hvert Land gældende Indskrænkninger i Ind- og Udførslen berøres ikke  

 af foranstaaende Bestemmelser.
 6. Som Garanti for Genudførslen af Mønstre, Modeller  

 og Prøver skal der i begge Lande ved Indførslen stilles Sikkerhed enten ved  

 Disponering af et til Toldafgiften svarende Beløb eller paa anden af  

 vedkommende Stats Myndigheder godkendt Maade.
 7. Saafremt Mønstrene, Modellerne eller Prøverne inden  

 Udgangen af den fastsatte Tid fremlægges til Udførsel i et i denne Henseende  

 kompetent Toldkammer, skal Toldkammeret fastslaa, hvorvidt de foreviste  

 Artikler er identiske med de Artikler, for hvilke der i sin Tid bevilgedes  

 toldfri Indførsel.
 Foreligger der ingen Tvivl i denne Henseende, bør Toldkammeret konstatere  

 Genudførslen og saa vidt muligt umiddelbart frigive den stillede Sikkerhed.
 Saafremt Mønstrene, Modellerne eller Prøverne ikke indenfor den for  

 Genudførslen bestemte Frist bevisligt genudføres, eller saafremt den stillede  

 Sikkerhed ikke inden fire Uger, efter at vedkommende Toldkammer har  

 konstateret Genudførslen, kræves frigivet, skal Sikkerheden være forbrudt til  

 den paagældende Stat.
 8. Udover de Kendemærker, som for Godtgørelse af  

 Mønstrenes, Modellernes og Prøvernes Identitet officielt paasættes dem i  

 Udførselslandet, har Toldmyndighederne i Indførselslandet Ret til yderligere  

 at anbringe Kendemærker, saafremt dette i særlige Tilfælde skønnes  

 nødvendigt.
 For Anbringelsen af saadanne Kendemærker maa der ikke oppebæres Afgifter  

 af nogen som helst Art.
 9. Ovenstaaende Bestemmelser gælder ikke for  

 Bissekræmmere eller for andre omvandrende Næringsdrivende og heller ikke med  

 Hensyn til Optagning af Bestillinger hos Personer, der ikke erhvervsmæssigt  

 driver Handel eller anden Næring.
 Artikel VII.
Saafremt danske Statsborgere, som ikke er bosat i Finland, eller danske  

 Erhvervsselskaber, Andelsselskaber Foreninger og Sammenslutninger driver  

 Eksport fra Danmark til Finland, skal de ikke i sidstnævnte Land underkastes  

 nogen Beskatning af Udbyttet af denne Eksport, saa længe de ikke driver den  

 paagældende Erhvervsvirksomhed i Finland.
Udøver de denne Erhvervsvirksomhed  

 helt eller delvis i Finland, kan kun den Andel af Udbyttet, der hidrører fra  

 den i Finland udøvede Virksomhed, beskattes deer.
 Tilsvarende Bestemmelser gælder i denne Henseende for Beskatning i Danmark  

 af finske Statsborgeres, Selskabers, Andelsselskabers, Foreningers og  

 Sammenslutningers Eksport til Danmark.
 Artikel VIII.
 1. Ved Udstedelse af Indførsels- eller Udførselsforbud  

 eller Indførelse af Restriktioner med Hensyn til Ind- eller Udførsel af Varer  

 tilsiger de kontraherende Parter hinanden samme Behandling, som bliver  

 tilstaaet eller i Fremtiden maatte blive tilstaaet Varer, som indføres fra  

 eller udføres til et hvilket som helst tredie Land.
 2. Enhver Ophævelse af eller Lempelse i noget Ind-  

 eller Udførselsforbud eller med Hensyn til Ind- eller Udførselsrestriktioner,  

 som en af de kontraherende Parter har indrømmet eller i Fremtiden maatte  

 indrømme i Handelen med et hvilket som helst tredie Land, skal, selv om den  

 paagældende Foranstaltning har en rent midlertidig Karakter, uopholdelig og  

 ubetinget udstrækkes til samme eller lignende Varer, som hidrører fra eller  

 udføres til det andet Lands Omraade.
3. Bestemmelserne i denne Artikel skal ikke finde  

 anvendelse, naar Udstedelsen eller Opretholdelsen af noget Ind- eller  

 Udførselsforbud eller af Restriktioner med Hensyn til Indførsel eller  

 Udførsel af Varer Artikel IX.
 Dersom en af de kontraherende Parter gør Indførslen eller Udførslen af  

 visse Varer afhængig af Pris eller Indkøbs- eller Salgsbetingelser, som  

 fastsættes af Regeringen eller nogen af denne dertil bemyndiget Organisation,  

 da skal de Bestemmelser, som bringes i Anvendelse overfor den anden Part,  

 være lige saa gunstige som de, der bliver eller i Fremtiden maatte blive  

 anvendt overfor et hvilket som helst tredie Land.
 Artikel X.
 1. Varer, som hidrører fra og udføres fra Danmark,  

 herunder indbefattet Grønland, og Varer, som hidrører fra og udføres fra  

 Finland, skal ved Indførsel til det andet Land i alt, hvad angaar  

 Indførselstold og Toldkoefficienter samt med Hensyn til Tillægsafgifter eller  

 andre Afgifter af enhver Art, som opkræves i Forbindelse med Indførsel af  

 Varer, nyde en i det mindste lige saa gunstig Behandling som den, der bliver  

 tilstaaet eller i Fremtiden maatte blive tilstaaet Varer fra et hvilket som  

 helst tredie Land.
 2. Varer af en hvilken som helst Oprindelse, som  

 transiterer det ene Land med eller uden Oplægning i Frihavne, Frilagre,  

 Transitoplag eller andet Toldoplag, skal ved Indførsel til det andet Land med  

 Hensyn til Indførselstold og alle andre Afgifter samt i enhver anden  

 Henseende nyde en i det mindste lige saa gunstig Behandling som den, der  

 vilde tilkomme dem, dersom de indførtes direkte fra Oprindelseslandet.
 3. Varer, som udføres fra det ene af de to Lande til  

 det andet, skal i alt, hvad angaar Udførselstold og Toldkoefficienter samt  

 med Hensyn til Tillægsafgifter eller andre Afgifter af enhver Art, som  

 opkræves i Forbindelse med Udførsel af Varer, ligeledes nyde samme Behandling  

 som Varer, der udføres til det mestbegunstigede Land.
 4. De kontraherende Parter tilsiger desuden hinanden  

 samme Rettigheder som den mestbegunstigede Nation med Hensyn til  

 Toldbehandling, Toldformaliteter, Tilbagebetaling af erlagte Toldafgifter og  

 Indsættelse af Varer paa Toldoplag og deres Behandling dersteds samt  

 Afgifterne derfor.
 Artikel XI.
 I alt, hvad angaar Forbrugs-, Produktions-, Omsætnings- og Monopolafgifter  

 og Acciser samt alle andre indenlandske Afgifter, skal Varer, som hidrører  

 fra og indføres fra det ene Land, i det andet Land nyde en lige saa gunstig  

 Behandling som Varer fra det mestbegunstigede Land.
 Artikel XII.
 1. De kontraherende Parter tilsiger hinanden uhindret  

 Transit i Overensstemmelse med de i de respektive Lande gældende Love og  

 Forskrifter, derunder ogsaa for saadanne Varer, der er ind- eller  

 udførselsforbudte.
 2. Hver af de kontraherende Parter tilstaar ligeledes  

 Varer, der transiteres gennem det ene Land, afsendt fra eller bestemt til det  

 andet Land, samme Behandling som Transitvarer, afsendt fra eller bestemt til  

 det mestbegunstigede Land.
3. Ovenstaaende Bestemmelser i denne artikel skal ikke  

 finde Anvendelse, saafremt Begrænsninger i Transiteringsretten 4. Varer, der transiterer det ene Land til eller fra  

 det andet, skal i Transitlandet være fritaget for al Indførsels- og  

 Udførselstold og lignende Ydelser ligesom for alle indenlandske Afgifter, dog  

 med Undtagelse af saadanne afgifter, der udelukkende er bestemt til Dækning  

 af Udgifterne ved Tilsyn med saadan Transitering og  

 administrationsomkostningerne i Forbindelse dermed, samt med Undtagelse af  

 Afgifter, der paalægges saadanne Forretningstransaktioner, som disse Varer  

 kunde blive Genstand for.
 Artikel XIII.
Varer, som hidrører fra det ene Land, skal i alt, hvad angaar Transport  

 med offentlige Transportmidler i det andet Land, nyde samme Behandling som  

 dette Lands egne Varer eller Varer fra det mestbegunstigede Land.
Ligeledes  

 skal Varer, der er bestemt til Udførsel fra det ene af de to Lande til det  

 andet, med Hensyn til Transport med offentlige Transportmidler i førstnævnte  

 Land nyde samme Behandling som Varer, bestemt til Udførsel til det  

 mestbegunstigede Land.
 Artikel XIV.
 1. For at kunne tilsikre Varer, hidrørende fra deres  

 respektive Lande, de i foranstaaende artikler tilstaaede Fordele og for at  

 undgaa alle Uregelmæssigheder ved Forsendelse ad Omveje kan de kontraherende  

 Parter, for saa vidt disse Fordele er afhængige af Varernes Oprindelse,  

 kræve, at de til deres Omraade indførte Produkter og Varer skal ledsages af  

 Oprindelsescertifikater.
 2. Med Hensyn til Form og Indhold samt Anvendelse af  

 saadanne Certifikater tilsiger Parterne gensidig hinanden Behandling som  

 mestbegunstiget Nation.
 Artikel XV.
 1. Skibes Nationalitet skal gensidig anerkendes i  

 Overensstemmelse med de af Skibet medførte Dokumenter og Certifikater, der i  

 dette Øjemed er udfærdiget af vedkommende Myndigheder i hvert af de to Lande  

 i Overensstemmelse med de deer gældende Lovbestemmelser, og som berettiger  

 til at føre det paagældende Lands Flag.
 2. Ved særlige Konventioner træffes Aftale om, i  

 hvilket Omfang Maalebreve og andre Maalingsdokumenter samt Certifikater  

 angaaende Sødygtighed, som er udfærdiget af vedkommende Myndigheder i det ene  

 Land, skal anerkendes i det andet Land.
 Artikel XVI.
1. Danske Skibe og deres Last skal i Finland og finske  

 Skibe og deres Last skal i Danmark, saafremt der ikke i denne Aftale er  

 truffet anden Bestemmelse, nyde fuldstændig samme Behandling som Landets egne  

 Skibe og disses Last uden Hensyn til Stedet, hvorfra de er afsejlet, eller  

 hvorhen de er bestemt og uden Hensyn til, hvorfra Lasten hidrører, hvorfra  

 den er afskibet, eller hvorhen den er bestemt.
Saaledes skal den ene  

 kontraherende Parts Skibe og deres Last paa den anden Parts Omraade ikke være  

 paalagt andre eller højere Afgifter eller Ydelser af en hvilken som helst Art  

 end Landets egne Skibe og deres Last.
 Enhver Forret og Fritagelse, som den ene af de kontraherende Parter i  

 ovennævnte Henseende maatte give et hvilket som helst tredie Land, skal  

 uopholdelig og ubetinget ogsaa tilstaas den anden Part.
 2. Fra Bestemmelserne i denne Artikel gøres dog  

 Undtagelse med Hensyn til Sejladsen paa indre naturlige og kunstige Vandveje,  

 med Hensyn til hvilken de kontraherende Parter imidlertid tilstaar Skibe,  

 hjemmehørende i det andet Land, og deres Last samme Behandling som den  

 mestbegunstigede Nations Skibe og disses Last, dog saaledes at der heller  

 ikke i dette tilfælde for Skib og Last afkræves højere Afgifter end dem, der  

 afkræves Landets egne Skibe og disses Last.
 3. Uafhængig af de øvrige Bestemmelser i denne Artikel  

 og uden at der derved sker nogen Forandring af Bestemmelserne i dens Punkt 1  

 forsaavidt angaar Lodsningsafgifternes Størrelse, skal de Bestemmelser, der i  

 det ene af de to Lande i almindelighed gælder med Hensyn til udenlandske  

 Skibes Pligt til at tage Lods, ogsaa have Gyldighed overfor Skibe,  

 hjemmehørende i det andet Land.
 Artikel XVII.
Bestemmelserne i nærværende Traktat skal ikke berettige nogen af de  

 kontraherende Parter til at drive Kystfart (cabotage) paa det andet Lands  

 Kyster eller til at gøre Krav paa de Fordele, som er tilstaaet eller i  

 Fremtiden maatte blive tilstaaet det nationale Fiskeri.
Til Kystfarten regnes  

 dog ikke Farten paa Petsamo.
 Artikel XVIII.
 Danske Skibe, som ankommer til finske Havne, og finske Skibe, som ankommer  

 til danske Havne, alene for deer at kompletere deres Ladning eller udlosse en  

 Del af denne, kan, for saa vidt de holder sig vedkommende Lands Love og  

 Forskrifter efterrettelig, beholde den Del af Ladningen om Bord, som maatte  

 være bestemt til en anden Havn enten i samme eller i et andet Land og  

 genudføre den uden for den paagældende Del af Ladningen at være nødt til at  

 betale andre eller højere Afgifter end dem, som lignende i Tilfælde afkræves  

 Landets egne eller den mestbegunstigede Nations Skibe.
 Artikel XIX.
 1. Hvis et Skib, hjemmehørende i et af de to Lande,  

 strander eller lider Havari indenfor det andet Lands Omraade, skal Skib,  

 Besætning og Last nyde samme Behandling, som de respektive Landes Lovgivning  

 under lignende Omstændigheder yder egne eller den mestbegunstigede Nations  

 Skibe, Besætning og Last.
 2. I Tilfælde af Stranding skal nærmeste konsulære  

 Repræsentant for den Stat, hvor Skibet er hjemmehørende, af vedkommende  

 Myndigheder snarest mulig underrettes om Strandingen, for at han kan yde  

 Skipperen Hjælp til at finde Midler, egnede til at bringe Skibet flot.
 3. Lider et Skib Havari indenfor det andet Lands  

 Omraade, er det blevet Vrag, eller er det forladt af sin Besætning, skal de  

 lokale Myndigheder raadføre sig med den ovenfor nævnte konsulære Repræsentant  

 om, hvilke Forholdsregler der bør tages for at varetage alle Interesser under  

 Bjergningen af Skib og Ladning, indtil de lovlige Ejere eller deres  

 Befuldmægtigede kommer til Stede.
 4. De lokale Myndigheder skal i ovennævnte Tilfælde  

 være det andet Lands konsulære Repræsentant behjælpelig samt yde Skipperen og  

 Besætningen Hjælp og Bistand saavel til dem personlig som med Hensyn til Skib  

 og Ladning i samme Omfang, som Hjælp og Bistand i lignende Tilfælde vilde  

 blive ydet Landets egne Statsborgere og Skibe og deres Ladninger.
5. Varer, bjerget fra strandet eller forulykket Skib,  

 skal ikke være underkastet nogen Told eller anden lignende Afgift, med mindre  

 Varerne gaar over til Forbrug i Landet.
Dog skal bjergede Levnedsmidler og  

 andre Fornødenheder, som ikke sælges, men tjener til Besætningens Underhold,  

 ligeledes være fritaget for Told og lignende Afgifter.
 6. I alt, som vedrører de med Bjergningen og  

 Opbevaringen af Skib og Ladning forbundne eller deraf foranledigede Afgifter  

 og Omkostninger, herunder ogsaa indbefattet Bjergeløn, skal med Hensyn til  

 det strandede eller forulykkede Skib og dets Ladning samme Bestemmelser finde  

 Anvendelse som med Hensyn til Landets egne Skibe og disses Ladninger i  

 lignende Tilfælde.
 Artikel XX.
 De kontraherende Parter tilsiger hinanden i alt, hvad der vedrører  

 Udvandring til eller Indvandring fra oversøiske Lande, en i det mindste lige  

 saa gunstig Behandling som den, der er eller i Fremtiden maatte blive den  

 mestbegunstigede Nation til Del.
 Artikel XXI.
 1. De kontraherende Parter indrømmer hinanden gensidig  

 Ret til at udnævne konsulære Repræsentanter i alle den anden Parts Havne  

 eller Handelspladser, hvor Ret til Ansættelse af konsulære Repræsentanter er  

 tilstaaet en hvilken som helst tredie Stat.
2. Hver af de kontraherende Parters konsulære  

 Repræsentanter skal, efter at have erholdt behørig Exequatur af Regeringen i  

 det Land, hvori de skal gøre Tjeneste, indenfor dette Lands Omraade nyde de  

 samme Forrettigheder, Fritagelser og Privilegier, som bliver tilstaaet eller  

 i Fremtiden maatte blive tilstaaet en hvilken som helst tredie Stats  

 konsulære Repræsentanter.
Dog skal de nævnte Forrettigheder, Fritagelser og  

 Privilegier ikke tilkomme det ene Lands komsulære Repræsentanter i det andet  

 Land i større Udstrækning end de tilstaas dette Lands konsulære  

 Repræsentanter i det førstnævnte Land.
 Artikel XXII.
 Paa Grundlag af denne Traktat skal ingen af de kontraherende Parter kunne  

 gøre Krav paa de Fordele, som den anden Part har givet eller i Fremtiden  

 maatte give Grænsestater for at lette det lokale Handelssamkvem paa begge  

 Sider af Grænsen, dog ikke udover en Bredde paa 15 Kilometer paa hver Side.
 I Kraft af Bestemmelserne i denne Traktat skal der fra Finlands Side  

 heller ikke kunne gøres Krav paa de særlige Indrømmelser, som Danmark har  

 givet Sverrig i Henhold til Deklaration af 22. September 1871 (* 1) angaaende  

 Handels- og Skibsfartsforholdene i Øresund, Konvention af 14. Juli 1899  

 vedrørende Fiskeriforholdene i Danmarks og SverrigsGrænsefarvande (* 2) og  

 Deklaration af 29. December 1913 angaaende Ind- og Udklarering af  

 Fiskefartøjer (* 3) samt de til disse Overenskomster hørende Aftaler, ej  

 heller paa de særlige Indrømmelser som Danmark har givet eller i Fremtiden  

 maatte give Sverrig eller Norge eller begge disse Lande med Hensyn til  

 Samfærdsel og Fiskeri i Grænsefarvandene paa Grund af saadanne Hensyn, som  

 har motiveret de ovenfor nævnte Overenskomster.
Ej heller skal Danmark paa Grundlag af denne Traktat kunne gøre Krav paa Begge de kontraherende Parter tilsikrer dog i alle ovennævnte Henseender  

 den anden Part en mindst lige saa gunstig Behandling som den, der bliver  

 eller i Fremtiden maatte blive tilstaaet et hvilket som helst andet Land end  

 det Land eller de Lande, til hvilke ovennævnte Indrømmelser i  

 Overensstemmelse med foranstaaende Henvisninger er blevet givet eller i  

 Fremtiden maatte blive givet.
 Artikel XXIII.
Finland har ikke ved Bestemmelserne i denne Traktat tilstaaet Danmark de  

 særlige Indrømmelser, der omtales i Artiklerne 2 og 6 i den mellem Finland og  

 Frankrig den 13. Juli 1921 afsluttede Handelskonvention (* 6), dog saaledes  

 at dette Forbehold ikke omfatter det i denne Traktats Artikel X Punkt 2  

 nævnte Forhold, ej heller de i vedlagte Fortegnelse nævnte Varer, som  

 hidrører fra og indføres fra Danmark til Finland, med Hensyn til hvilke  

 Danmark, saa længe Konventionen med Frankrig forbliver i Kraft, skal nyde de  

 samme Fordele, som er tilstaaet sidstnævnte Land.
Med Hensyn til andre Varer,  

 som omhandles i Artikel 2 i den omtalte Konvention, og som ikke er optaget i  

 ovennævnte Fortegnelse, skal Danmark nyde den mestbegunstigede Nations  

 Behandling, saafremt de til Frankrig for disse Varer tilstaaede Fordele gives  

 til mere end eet andet Land.
 Artikel XXIV.
 Bestemmelserne i nærværende Traktat skal ikke finde Anvendelse paa  

 Grønlands Territorium.
 Artikel XXV.
Nærværende Traktat skal ratificeres og Ratifikationerne udveksles i  

 Helsingfors, saa snart det lader sig gøre.
Den skal træde i Kraft fra den Dag  

 Udvekslingen af Ratifikationerne finder Sted og skal forblive i Kraft i 1  

 Aar, efter at den maatte blive opsagt af en af de kontraherende Parter.
 Til Bekræftelse heraf har de to Parters befuldmægtigede Repræsentanter  

 underskrevet denne Traktat og forsynet den med deres Segl.
 Udfærdiget i to Eksemplarer i Helsingfors den 3. August 1923.
F.
LERCHE W.
BORBERG HJ.
J.
PROCOPEE EEMIL HYNNINEN.
(L.S.) (L.S.) (L.S.) (L.S.) Fortegnelse over saadanne Varer, med Hensyn til hvilke de Toldindrømmelser, som  

 Finland har givet Frankrig i Henhold til Artikel 2 i den mellem Finland og  

 Frankrig den 13. Juli 1921 afsluttede Handelskonvention ogsaa skal komme  

 Danmark tilgode, saalænge den nævnte Konvention forbliver i Kraft.
 104 Ost, alle Slags, ikke i hermetisk tillukkede Pakninger.
 108 Smaakager, Konditorkager, Biskuits (Kiks), Peberkager og flere  

 lignende Slags Brød, der ikke kan henføres til Konfiturer.
 123 Konfiturer, ikke særlig nævnte.
 Konserves i hermetisk tillukkede Pakninger:
 141 Produkter af Kød af Dyr eller Dele af Dyr.
 142 Ansjoser, Sardiner og Fisk, andre Slags.
 147 Bordfrugter og Bær samt Grøntsager og spiselige Svampe af alle Slags.
 149 Ost.
 Silke, spunden, ogsaa i Forbindelse med andet Spindestof:
232 i mindre, for Detailhandelen beregnede Pakninger, saasom Dukker,  

 Ruller, Spoler og lignende.
Stoffer vævede af Uld, ogsaa i Forbindelse med  

 andet Spindestof med Undtagelse af Silke:
 Tæpper:
268 knyttede: med højst 180 Knuder paa en Længde af 1 Meter, 269 med mere end 180 Knuder paa samme Længde, 270 plyslignende, ikke knyttede, utilskaarne eller tilskaarne, 271 andre Slags, 272 Fløjl og Plys samt fløjls og plyslignende Stoffer, utilskaarne eller  

 tilskaarne.
 Baand, Lidser og Possementmagerarbejder, ikke nævnt andetsteds, med eller  

 uden Indlæg af Metal og lignende: af Bomuld og andre vegetabilske  

 Spindestoffer:
 281 Baand, Lidser og Possementmagerarbejder af Plys og Fløjl, af Uld:
 283 Baand, Lidser og Possementmagerarbejder af Plys og Fløjl, af Silke:
285 af Helsilke 286 af Halvsilke.
 Trikotage af Silke: Helsilke:
 299 andre Slags (end Metervare).
 Halvsilke:
 301 andre Slags (end Metervare).
 Hatte, færdige eller halvfærdige:
311 monterede med Blomster Fjer, Pleureuser og lignende, 313 af Materiale, der indeholder Silke, garnerede eller monterede.
 Klæder og andre syede Arbejder, ikke særlig nævnte:
327 af spundne Varer af Helsilke, 328 af spundne Varer af Halvsilke; af spundne Varer af Uld:
 329 forsynede med Broderier eller Kniplinger; ogsaa saadanne, hvis Foer,  

 Opslag eller anden Besætning er af Stoffer, der indeholder Silke.
 Færdigforarbejdede Trævarer, ikke særlig nævnt:
vejende pr.
Stk. netto mere end 2 kg:
374 bronzerede, forgyldte eller forsølvede; forsynede med  

 Billedskærerarbejde eller Indlægning, 375 bejdsede, bonede, lakerede, polerede eller paa anden lignende Maade  

 bearbejdede paa Overfladen; vejende pr.
Stk. netto højst 2 kg:
379 bronzerede, forgyldte eller forsølvede; forsynede med  

 Billedskærerarbejde eller Indlægning, 380 bejdsede, bonede, lakerede, polerede samt malede eller ferniserede.
 Ambroin, Celluloid, Eburin, Galalit og andre lignende Stoffer, der kan  

 formes, ikke særlig nævnt:
 462 andre Arbejder, ikke særlig nævnt, ogsaa i Forbindelse med uædelt  

 Metal, Væv eller lignende med Undtagelse af ikke fremkaldte Film.
 arbejder af Læder:
 479 Handsker af Skind, ogsaa i Forbindelse med spundne Varer. ikke særlig  

 nævnt.
481 Æsker, Bælter, Dele til Bælter og Seler, Etuier, Tegnebøger,  

 Porteføljer og - Portemonnæer samt Tasker med eller uden Tilbehør, ogsaa i  

 Forbindelse med andet Materiale, vejende pr.
Stk. netto højst 0,5 kg.
 Ædle Metaller og Arbejder deraf:
 Sølv:
 503 Arbejder, ikke særlig nævnt, helt eller delvis af Sølv, ogsaa  

 forgyldte eller ad mekanisk Vej belagt med Guld, samt med indfattede Stene  

 eller Perler.
 614 Geværer til Hagl og Kugle, Maskingeværer.
 Transportmidler:
 708 Vogne og Køretøjer, ikke særlig angivne, samt Underdele dertil;  

 ligesom Hjul til saadanne Vogne og Køretøjer forsynet med Gummiringe med  

 Undtagelse af Vogne til Transport af Rundtømmer, Lastautomobiler ligesom Hjul  

 til disse Vogne forsynet med Gummiringe.
 Luksusgenstande og andre Artikler, som hovedsagelig anvendes til Pynt og  

 ikke eller kun i ringe Grad til virkelig Nytte:
 783 af ægte Porcelæn.
 Æter, Estere og Alkoholarter, ikke nævnt andetsteds, flygtige Olier,  

 Parfumer, kosmetiske Midler m.m.:
 862 Eddikeæter og Frugtæter, Cognacs-, Arraks- og andre Essenser;  

 alkoholiske Opløsninger af Æter og Essenser og andre Sorter Æter og Essenser,  

 ikke særlig nævnt.
 Tillægsprotokol.
 Ved Undertegnelsen i Dag af Handels- og Skibsfartstraktaten mellem Danmark  

 og Finland er de to Parters befuldmægtigede Repræsentanter, dertil behørig  

 bemyndigede, blevet enige om følgende yderligere Aftale:.
 Uafhængig af Bestemmelserne i denne Traktats Artikel VIII har enhver af  

 Parterne Ret til paa Grundlag af almindelige Bestemmelser at forbyde  

 Indførsel fra den anden Parts Omraade, ligesom fra et hvilket som helst  

 tredie Land, af saadanne Frøvarer, om hvilke det med Føje kan befrygtes, at  

 de ikke egner sig i Importlandet, under Forudsætning af at de Grundregler,  

 som bringes i Anvendelse overfor den anden Parts Frøvarer, er de gunstigste,  

 som anvendes overfor saadanne Varer fra et hvilket som helst tredie Land.
 Til Bekræftelse heraf har de befuldmægtigede Repræsentanter opsat denne  

 Protokol, der skal have samme Kraft og Virkning, som om dens Bestemmelser var  

 optaget i selve Traktaten.
 Udfærdiget i to Eksemplarer i Helsingfors den 3. August 1923.
 Slutprotokol.
 Ved Undertegnelsen i Dag af Handels- og Skibsfartstraktaten mellem Danmark  

 og Finland er de to Parters befuldmægtigede Repræsentanter, dertil behørig  

 bemyndigede, blevet enige om følgende:
 I Betragtning af det mellem Danmark og Island i Overensstemmelse med  

 lndholdet af dansk-islandsk Forbundslov af 30. November 1918 bestaaende  

 Forhold er det en Selvfølge, at der fra finsk Side ikke paa Grundlag af  

 Bestemmelserne i den nævnte Traktat skal kunne gøres Krav paa de særlige  

 Begunstigelser, som Danmark har givet eller i Fremtiden maatte give Island.
 Til Bekræftelse heraf har de befuldmægtigede Repræsententar undertegnet  

 denne Protokol og forsynet den med deres Segl.
 Udfærdiget i to Eksemplarer i Helsingfors den 3. August 1923.
Rigsdagens Samtykke meddelt 7. December 1923 (jfr.
Rigsdagstidende:  

 Folketinget Sp. 2025, 2078 og Landstinget Sp. 424, 439).
 Ratificeret af Danmark 10. December 1923, af Finland 21. December s.A.  

 Ratifikationerne udvekslede i Helsingfors 21. December 1923.
Bekendtgjort af Udenrigsministeriet ved Bkg.Nr.499 af 22. December 1923  

 (Lovtid.
A, pag.2036). Bekendtgjort i Finland ved Forordning af 29. December  

 1923, (Finlands Førfattningssamling 1923, Nr. 305); jfr.
Finlands  

 Øverenskommelser med Fræmmande Makter 1923, Nr. 31.
Registreret af Folkeforbundets Sekretariat d. 12. Januar 1924 under Nr.  

 547 i Sekretariatets officielle Traktatregister (Soc. des Nat.
Recueil des  

 Traitees, vol.
XXI, 269).
 Noteveksling af 3.August 1923 mellem Danmark og Finland, i Tilslutning til  

 Handelstraktat af samme Dato.
 a.
KGL.
DANSK GESANDTSKAB.
Helsingfors, den  

 3. august 1923.
Herr Udenrigsminister, I Anledning af Artikel XXI i den i Dag undertegnede Handels-  

 og Skibsfartstraktat mellem Danmark og Finland har  

 jeg den Ære, efter Modtag, Herr Udenrigsminister, Forsikringen om min mest udmærkede  

 Højagtelse.
F.
LERCHE.
 Herr Udenrigsminister Vennola.
 etc., etc., etc.
 b.
