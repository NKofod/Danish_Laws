Cirkulære om  

 tilbagebetaling af moms på salg af sportsaktiviteter i form af  

 udlejning af bowlingbaner og salg af andre sportsaktiviteter1) A) Indledning Den hidtidige praksis 1. Efter den tidligere bestemmelse i momslovens § 13,  

 stk.1, nr. 5, var »sportsaktiviteter og -arrangementer, herunder  

 arrangementer, hvortil er knyttet spil på totalisator eller på  

 anden lignende måde« fritaget for moms.
I 1995 traf Momsnævnet afgørelse om, at der  

 ved afgørelsen af den momsmæssige behandling af salg af adgang  

 til at udøve sportsaktiviteter skulle lægges vægt  

 på, om virksomheden blev drevet erhvervsmæssigt.
Dette indebar,  

 at erhvervsmæssig salg af adgang til at udøve sportsaktiviteter  

 ikke var undtaget fra momspligten.
Afgørelsen er offentliggjort i TfS  

 1995, 275 den 10. april 1995.
Momsnævnets afgørelse fik konsekvenser for  

 motionscentre og andre virksomheder, der driver erhvervsmæssig  

 udlejning af sportsfaciliteter, f.eks. udlejning af bowling-, kegle-, golf-  

 og tennisbaner samt svømmebade, jf.
Told- og Skattestyrelsens  

 kommentar i TfS 1995, 511.
Østre landsrets dom af 26. januar 2000 2. Ved Østre Landsrets dom af 26. januar 2000,  

 offentliggjort i TfS 2000, 161, fik to bowlingcentre, der blev drevet  

 erhvervsmæssigt, medhold i, at de var fritaget for moms efter den  

 hidtidige bestemmelse i momslovens § 13, stk. 1, nr. 5, om  

 sportsaktiviteter.
 Med dommen er det fastslået, at  

 momsopkrævningen i perioden fra Momsnævnets praksisændring  

 i 1995 er sket med urette.
Ændring af momslovens § 13, stk. 1, nr. 5 3. Momsloven er med virkning fra den 24. marts 2000  

 ændret, således at det nu fremgår af lovens § 13,  

 stk. 1, nr. 5, at fritagelsen kun omfatter virksomheder, der ikke drives  

 med gevinst for øje.
Erhvervsmæssigt salg af sportsaktiviteter  

 er herefter momspligtige.
Hvem kan fremsætte krav om tilbagebetaling 4. Udgangspunktet er, at virksomheder, der efter den  

 tidligere praksis uberettiget har betalt moms af sportsaktiviteter, kan  

 anmode Told Skat om tilbagebetaling af for meget indbetalt moms.
Det følger af de almindelige obligationsretlige  

 regler om tilbagesøgning af pengekrav, at det er den, der har betalt  

 for meget, der kan gøre tilbagebetalingskravet gældende.
Da  

 forbrugerne, herunder idrætsforeninger m.fl., ikke har betalt noget  

 momsbeløb til staten, kan tilbagebetalingskravet ikke rejses af dem.  

 Om forbrugerne kan kræve en del af den betalte pris tilbage fra deres  

 leverandør, er et civilretligt spørgsmål, der beror  

 på forholdet mellem forbrugeren og leverandøren.
5. Det beror på et konkret skøn, om en  

 aktivitet kan anses for sport/idræt eller underholdning/forlystelse.
Af  

 Momsvejledningen 2000, afsnit D.11.5, fremgår blandt andet, at der ved  

 vurderingen af, hvad der kan anses for sportsaktiviteter, kan lægges  

 vægt på, om den pågældende klub eller forening, hvori  

 aktiviteten udøves, er tilknyttet Dansk Idræts Forbund (DIF)  

 eller Danske Gymnastik- eller Idrætsforeninger(DGI) eller tilsvarende  

 sports- eller idrætsforbund.
Underholdnings- og forlystelsesaktiviteter  

 er ikke omfattet af momsfritagelsesbestemmelsen i momslovens § 13,  

 stk. 1, nr. 5.
Overvæltning 6. På grund af momsens generelle karakter og  

 beregningsgrundlag overvæltes moms erfaringsmæssigt fuldt ud  

 på næste omsætningsled - i sidste instans på  

 forbrugerne.
Dette er forudsætningsvis tiltrådt af  

 Højesteret i UfR 1994.430 H, UfR 1994.450 H og UfR 1997.1171H.
Der kan således ikke ske tilbagebetaling, hvis den  

 for meget betalte moms er overvæltet på virksomhedens kunder  

 og/eller brugere.
Dette skyldes, at den afgiftspligtige skal kompenseres for  

 sit tab, men ikke skal beriges ved en tilbagebetaling.
7. I hvilket omfang moms på sportsaktiviteter  

 må anses for overvæltet afhænger af virksomhedens  

 prisfastsættelse og/eller konkurrencesituation.
En virksomhed kan have  

 været i en situation, hvor den ikke har fået dækning for  

 momsen, enten fordi virksomheden på grund af konkurrencesituationen  

 ikke har kunnet indregne momsen i sine priser, eller fordi virksomheden nok  

 har indregnet moms i priserne, men har lidt et omsætningstab på  

 grund af konkurrencesituationen.
For at der kan ske tilbagebetaling af det  

 indbetalte momsbeløb, vil det i begge situationer være  

 afgørende, at momsopkrævningen har medført en ikke  

 uvæsentlig forringelse af virksomhedens konkurrencesituation.
B) Tilbagebetaling af moms på salg af sportsaktiviteter i form af  

 udlejning af bowlingbaner 8. Efter grundige undersøgelser af de momspligtige  

 bowlingcentres konkurrencesituation har Skatteministeriet truffet beslutning  

 om generelt at imødekomme krav om tilbagebetaling af den ulovligt  

 opkrævede moms.
Skatteministeriet vil således for  

 bowlingcentrenes vedkommende ikke gøre tilbagebetalingen betinget af,  

 at det i hvert enkelt tilfælde undersøges, om momsen helt eller  

 delvist må anses for overvæltet på næste  

 omsætningsled.
Ministeriet har ved denne beslutning blandt andet lagt  

 vægt på bowlingcentrenes særlige konkurrencesituation,  

 herunder især den betydelige konkurrence fra helt tilsvarende momsfrie  

 bowlingcentre, og på misforholdet mellem de ressourcer, som  

 individuelle undersøgelser af  

 overvæltningsspørgsmålet ville kræve, og de  

 resultater, som man kan forvente af sådanne undersøgelser.
Anmodning om tilbagebetaling 9. Et bowlingcenters anmodning om tilbagebetaling skal  

 indeholde oplysninger om virksomhedens navn, adresse, og CVR-nr.
 Endvidere skal anmodningen indeholde oplysninger om,  

 hvilke sportsaktiviteter, der udbydes og har været udbudt, herunder  

 oplysning om eventuelle øvrige aktiviteter og ydelser.
Specifikation af kravet 10. Bowlingcentret skal specificere kravet på  

 tilbagebetaling af moms for hver enkelt momsperiode.
 Bowlingcentret skal oplyse momsindbetalingstidspunktet for  

 hver enkelt momsperiode af hensyn til beregningen af  

 rentegodtgørelse.
Der kan alene medtages krav i opgørelsen, der  

 vedrører moms på sportsaktiviteter.
Der kan således ikke  

 ske tilbagebetaling af moms for så vidt angår momspligtige  

 aktiviteter som bespisning, bar, salg af udstyr m.v.
Ligeledes kan moms af  

 omsætningen på aktiviteter som automater, reklameindtægter  

 m.v. ikke medregnes i opgørelsen af kravet.
Er der tale om sammensatte  

 ydelser som for eksempel bespisningsydelser i tilknytning til en  

 sportsaktivitet, kan kravet kun omfatte moms af den del af vederlaget, der  

 kan henføres til sportsaktiviteten.
Er der fastsat særskilte priser for de enkelte  

 ydelser skal opdelingen ske på baggrund heraf.
Er dette ikke  

 tilfældet må opdelingen ske på baggrund af et  

 skøn.
I kravet skal endvidere fradrages de besparelser, som  

 virksomheden har opnået på grund af den urigtige  

 afgiftsmæssige behandling.
Dette indebærer, at købsmoms,  

 moms af reguleringsforpligtelser, lønsumsafgift, energiafgifter og  

 andre afgifter, der påhviler ikke-momspligtige virksomheder, skal  

 fratrækkes i kravet.
Dokumentation 11. Bowlingcentret skal dokumentere opgørelsen af  

 tilbagebetalingskravet gennem relevant regnskabsmateriale og andet  

 bilagsmateriale, som efter virksomhedens opfattelse kan dokumentere  

 kravet.
C) Tilbagebetaling af moms på salg af andre sportsaktiviteter 12. Skatteministeriet har som følge af Østre  

 Landsrets dom af 26. januar 2000, taget bekræftende til genmæle i  

 en retssag ved Vestre Landsret.
Retssagen drejede sig om et fitness  

 træningscenter, der erhvervsmæssigt solgte adgang til  

 udøvelse af sportsaktiviteter.
 13. Fitness-centre og andre virksomheder, der  

 erhvervsmæssigt har solgt sportsaktiviteter, og som uberettiget er  

 blevet opkrævet moms som følge af Momsnævnets  

 afgørelse fra 1995 opfordres herved til, at anmelde krav på  

 tilbagebetaling af moms overfor Told Skat.
 14. Der vil ske en individuel vurdering af, hvorvidt der  

 er sket hel eller delvis overvæltning af momsen på  

 forbrugere/kunder i forbindelse med behandlingen af hver enkelt anmodning om  

 tilbagebetaling af moms.
15. Ved behandlingen af indkomne anmodninger om  

 tilbagebetaling af moms vil Told Skat være opmærksom på, om  

 der for bestemte grupper af tilbagebetalingskrav måtte vise sig at  

 gælde samme forhold som for bowlingcentrenes tilbagebetalingskrav.
Hvis  

 dette måtte være tilfældet, vil Skatteministeriet  

 også for sådanne grupper af tilbagebetalingskrav overveje, om der  

 bør ske tilbagebetaling, uden at det i hvert enkelt tilfælde  

 undersøges, om momsen helt eller delvis må anses for  

 overvæltet på næste omsætningsled.
Opgørelse af kravet - andre sportsaktiviteter 16. En virksomhed, som nævnt under pkt. 13, skal  

 vedlægge anmodning om tilbagebetaling følgende oplysninger:
Oplysninger om virksomhedens navn adresse, og CVR-nummer  

 (tidl.
SE-nr.), samt oplysning om sportsaktivitetens beliggenhed.
 Oplysninger om, hvilke sportsaktiviteter, der udbydes og  

 har været udbudt, herunder oplysning om eventuelle øvrige  

 aktiviteter og ydelser.
 Oplysninger om hvordan virksomheden forholdt sig ved  

 praksisændringen i 1995, i det omfang virksomheden bestod på  

 dette tidspunkt.
 Oplysninger om prispolitik og priskalkulationer i den  

 periode tilbagebetalingskravet vedrører.
 Oplysninger om konkurrencesituationen, herunder navne  

 på og beliggenhed for de konkurrerende virksomheder, som virksomheden  

 mener, har hindret den i at overvælte momsen på kunderne.
Oplysninger om de konkurrenters priser, som indgik i  

 virksomhedens prisfastsættelse.
Virksomheden skal i den  

 udstrækning det er muligt sandsynliggøre, at de  

 pågældende oplysninger faktisk indgik i  

 prisfastsættelsen.
Specifikation af kravet 17. Virksomheden skal foretage den samme specifikation og  

 dokumentation af kravet som nævnt under pkt. 10 og 11.
 D) Forrentning, forældelse, skat m.v.
Forrentning 18. En virksomheds tilbagebetalingskrav skal forrentes  

 efter cirkulære nr. 157 af 14.oktober 1987 om forrentning af visse  

 tilbagebetalingskrav (rentecirkulæret).
 Vedrører tilbagebetalingen et beløb, som er  

 indbetalt efter påkrav fra en myndighed, forrentes beløbet efter  

 rentecirkulærets punkt 7 fra indbetalingsdagen til udbetalingsdagen.  

 Ved påkrav forstås de tilfælde, hvor indbetalingen er sket,  

 efter at en myndighed har tilkendegivet over for indbetaleren, at der efter  

 myndighedernes opfattelse foreligger indbetalingspligt.
 Told- og Skattestyrelsen anser Momsnævnets  

 afgørelse offentliggjort i TfS 1995, 275 den 10. april 1995 om, at der  

 ved afgørelsen af den momsmæssige behandling af salg af adgang  

 til at udøve sportsaktiviteter skulle lægges vægt  

 på, om virksomheden blev drevet erhvervsmæssigt, som en  

 tilkendegivelse af, at der efter myndighedernes opfattelse foreligger pligt  

 til at indbetale moms af salg af adgang til at udøve  

 sportsaktiviteter.
 Hvis tilbagebetalingen vedrører beløb, som  

 ikke er indbetalt efter påkrav fra en myndighed, forrentes  

 beløbet efter rentecirkulærets punkt 8 fra månedsdagen for  

 told- og skatteregionens modtagelse af en anmodning om tilbagebetaling.
 19. Forrentningen af tilbagebetalingskrav er skattepligtig  

 indkomst i henhold til statsskattelovens § 4, litra e.
Forældelse 20. Kravet på tilbagebetaling af moms er omfattet af  

 § 1, nr. 6 i lov om forældelse af visse fordringer (1908-loven),  

 hvorefter den 5-årige forældelse finder anvendelse på  

 betalinger ydet i urigtig formening om skyld.
Forældelsesfristen  

 løber fra tidspunktet for indbetalingen af den moms, der søges  

 tilbagebetalt.
 21. Told- og Skattestyrelsen har i TfS 2000,581, 795 og  

 968 meddelt, at forældelsesfristen er suspenderet at regne fra den 21.  

 juli 2000 og indtil en frist, der fastsættes i dette cirkulære.  

 Fristen fastsættes til 31. december 2001.
 Suspension af forældelsesfristen gælder for  

 krav på tilbagebetaling af moms, der er betalt til myndighederne i  

 perioden fra den 21. juli 1995 og frem til ændringen af momsloven.
 Såfremt virksomhedens tilbagebetalingskrav rejses  

 senest den 31. december 2001 opretholdes den tidligere meddelte suspension af  

 forældelsen.
 Rejses kravet efter den 31. december 2001, er Told Skat  

 indforstået med, at anse forældelsen for afbrudt fra det  

 tidspunkt, hvor kravet fremsættes over for Told Skat.
Suspensionen og den forældelsesafbrydende virkning  

 af krav rejst efter den 31, december 2001 ophører 3 måneder  

 efter, at der er truffet endelig afgørelse i sagen.
For at fastholde  

 forældelsesafbrydelsen skal virksomhederne inden 3 måneder fra  

 datoen for den endelige afgørelse indlede retslige skridt mod  

 skattemyndighederne.
Skat og arbejdsmarkedsbidrag af tilbagebetalingsbeløb 22. Når udgiften til betaling af moms af  

 sportsaktiviteter er fratrukket ved opgørelsen af virksomhedens  

 skattepligtige indkomst, skal de foretagne fradrag nedsættes med det/de  

 tilbagebetalte momsbeløb, dvs. indkomsten skal forhøjes med  

 det/de tilbagebetalte beløb, jf.
Ligningsvejledningen 2000 E.B.2.5 og  

 A.H.2.
 I disse tilfælde skal virksomhederne endvidere  

 forhøje bidragsgrundlaget i henhold til arbejdsmarkedsfondslovens  

 § 10.
 23. Udgangspunktet er, at der skal ske beskatning i det  

 indkomstår, hvor der er opstået en retlig forpligtelse for  

 myndighederne til at tilbagebetale beløbet.
 Virksomhederne kan dog anmode told- og skatteregionerne om  

 genoptagelse af de tidligere års skatteansættelser med henblik  

 på forhøjelse af indkomsten med de tilbagebetalte  

 momsbeløb, som kan henføres til de enkelte indkomstår,  

 jf. ligningsvejledningen 1999 E.B.2.5. Det er en forudsætning for  

 anmodningen, at genoptagelsen ikke vedrører tilbagebetalingskrav, som  

 er forældet i henhold til 1908-loven, jf. cirkulærets pkt. 20 og  

 21.
Kompetence og klageregler 24. Direktøren for Told- og Skattestyrelsen har  

 efter § 2, stk. 3 i bekendtgørelse nr. 1107 af 13. december  

 2000 (sagsudlægningsbekendtgørelsen) henlagt afgørelsen  

 vedrørende tilbagebetaling af moms i henhold til dette cirkulære  

 til Told- og Skatteregion København.
Der henvises til TSS cirk. nr.  

 2001-13.
 25. Anmodning om tilbagebetaling af moms vedlagt  

 dokumentation, skal fremsendes til Told- og Skatteregion København,  

 Tagensvej 135, 2200 København N.
26. Told- og Skatteregion Københavns  

 afgørelse kan, for så vidt der ikke er klageadgang til  

 Landsskatteretten påklages til Told- og Skattestyrelsen, jf. § 18  

 i sagsudlægningsbekendtgørelsen.
Fristen er, for så vidt  

 andet ikke er bestemt, 3 måneder, jf. § 16 i  

 sagsudlægningsbekendtgørelsen.
27. Spørgsmål vedrørende beskatning af  

 de tilbagebetalte afgifter behandles af den skatteansættende myndighed,  

 jf. skattestyrelseslovens § 12 A for juridiske personer.
Dennes  

 afgørelse kan påklages til Landsskatteretten, jf.  

 skattestyrelseslovens § 23, stk. 1, nr. 1. I øvrigt finder  

 reglerne i skattestyrelseslovens kap. 3 og 3 A anvendelse.
28. Spørgsmål vedrørende beskatning af  

 de tilbagebetalte afgifter behandles af den kommunale skattemyndighed, jf.  

 skattestyrelseslovens § 2, nr. 1, for fysiske personer.
Dennes  

 afgørelse kan påklages til skatteankenævnet, jf.  

 skattestyrelseslovens § 21. I øvrigt finder reglerne i  

 skattestyrelseslovens kap. 3 og 3 A anvendelse.
