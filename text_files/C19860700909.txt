De italienske myndigheder kræver, at fisk og fiskevarer, som eksporteres  

 til Italien, ledsages af et sundhedscertifikat, der er udstedt af de danske  

 fiskerimyndigheder. (* 1) Der anvendes for tiden 5 forskellige certifikater, der imidlertid i  

 særlige tilfælde må suppleres ved tiljøjelser, overstregninger eller særlige  

 attester.
 Dette cirkulære handler om disse forhold.
 Cirkulæret afløser følgende cirkulærer:
 Cirkulære af 16. september 1981 om certifikater for fersk og frossen fisk  

 til Italien.
 Cirkulære af 30. oktober 1981. Tillæg til cirkulære af 16. september 1981.
 Cirkulære af 9. september 1982 om certifikater for fersk og frossen haj  

 til Italien.
FERSKE FISK OG FISKEVARER AF DANSK OPRINDELSE For alle varer med undtagelse af haj og havtaske (se nedenfor) anvendes  

 CERTIFIKAT FM 00-60: »Inspection certificate for fresh or frozen fish  

 for Italy«, idet det på certifikatet tydeligt angives, at der er tale om  

 fersk fisk.
Dette certifikat indeholder en generel erklæring om, at den omhandlede  

 fisk er fanget af danske fiskere og ikke indeholder mere end 0,7 ppm  

 kviksølv.
Ved forhandlingerne med de italienske myndigheder har det været en  

 forudsætning for Italiens godkendelse af denne generelle kviksølverklæring,  

 at den kun blev anvendt for dansk fisk.
FERSKE FISK OG FISKEVARER AF UDENLANDSK OPRINDELSE Ved reeksport af fisk af udenlandsk oprindelse kan udstedes CERTIFIKAT Fm  

 00-82: »Inspection certificate for fresh and frozen fish«.
Dette  

 certifikat indeholder ingen oplysning om oprindelsesland og ingen  

 kviksølverklæring.
 Principielt tillader Italien ikke import af 3. landsvarer via et andet EF  

 land, men der er dog erfaring for, at sådanne varer i visse tilfælde er  

 blevet indklareret med certifikat Fm 00-82, når der medfølger attest fra et  

 godkendt laboratorium på en kviksølvanalyse af det konkrete parti.
Certifikat udstedes i almindelighed som for fisk af dansk oprindelse,  

 d.v.s. på basis af en undersøgelse af stikprøver af det pågældende parti.
I  

 visse tilfælde (bl.a. for fisk af norsk eller færøsk oprindelse) kan  

 certifikat udstedes på grundlag af en dokumenteret kontrol foretaget af det  

 pågældende lands kompetente myndighed.
FROSNE FISK OG FISKEVARER (CONGELATI VARER) Der skelnes i Italien skarpt mellem frosne (congelati) og dybfrosne  

 (surgelati) varer, jfr. nedenfor.
For frosne varer med undtagelse af haj og havtaske gælder tilsvarende som  

 anført for ferske fisk og fiskevarer af henholdsvis dansk og udenlansk  

 oprindelse.
De samme 2 certifikater (Fm 00-60 og Fm 00-82) anvendes, idet det  

 på certifikatet tydeligt angives, at der er tale om en frossen (congelato  

 vare.
DYBFROSNE FISK OG FISKEVARER (SURGELATI VARER) Disse varer er underkastet ret strenge bestemmelser i Italien.
Der kan for  

 sådanne varer kun anvendes CERTIFIKAT Fm 00-105: »Certificato sanitario  

 per prodotti surgelati di origine danese destinati all'Italia«.
Som det  

 fremgår af betegnelsen, kan certifikatet kun anvendes for dybfrosne varer af  

 dansk oprindelse.
HAJ For fersk og frossen (congelato) haj skal anvendes CERTIFIKAT Fm 00-107:
 »Inspection certificate for fresh or frozen shark for Italy«,  

 idet det angives, om der er tale om fersk eller frossen (congelato) fisk.
 Certifikatet indeholder følgende erklæring: »Mercury analyses have  

 been carried out according to the Italian ministerial decree of 14th December  

 1971 and the result appears from the attached certificate by:--------».
Der skal vedhæftes en kviksølvanalyseattest, og det pågældende  

 laboratoriums navn angives i certifikatet.
Fiskeriministeriets Industritilsyn  

 holder via fiskeriråden i Bern de italienske grænseveterinærer orienteret om,  

 hvilke laboratorier der er godkendt til udstedelse af  

 kviksølvanalyseattester.
HAVTASKE For havtaske skal anvendes et særligt CERTIFIKAT Fm 00-108:  

 »Certificato sanitario per proditti ittici freschi o congelati  

 appartementi al genere Lophius piscatorius di origine danese destinati  

 all'Italia«, idet det angives, om der er tale om hel (intero) fisk eller  

 hovedskåret (decapitato) fisk med skind (con pelle). Endvidere skal det  

 angives, om der er tale om fersk (fresco) eller frossen (congelato) fisk.  

 Certifikatet kan kun anvendes til havtaske af dansk oprindelse.
TILVIRKEDE FISK OG FISKEVARER (bortset fra frosne og dybfrosne varer).
 Der anvendes det generelle CERTIFIKAT Fm 00-62: »Inspection  

 certificate«.
Certifikatet kan også anvendes ved reeksport af importerede produkter.
For  

 varer af dansk oprindelse tilføjes: »Current analyses carried out for  

 the Ministry of Fischeries have stated that the mercury content of the fishes  

 concerned caught by Danish fishermen does not exceed the highest limit (0,7  

 ppm) tolerated according to the Italian decree of 14th December 1971«.  

 For varer af udenlandsk oprindelse kan eventuelt vedhæftes en  

 kviksølvanalyseattest fra et godkendt laboratorium.
MUSLINGER For muslinger gælder særlige regler, se cirkulære af 13. september 1985 om  

 udførsel af muslinger og muslingeprodukter til Italien.
 Der skal for muslinger og muslingeprodukter anvendes de samme certifikater  

 som for fisk og fiskevarer i øvrigt, men i alle tilfælde skal i certifikatet  

 angives det vandområde, hvor muslingerne er fanget, jfr. fortegnelsen over  

 godkendte vandområder i førnævnte cirkulære.
FORSKELLEN MELLEM »SURGELATI« OG »CONGELATI« VARER Der skelnes i Italien meget skarpt mellem »surgelati« og  

 »congelati« varer, således som det fremgår af de »Praktiske  

 råd for eksportører af fisk og fiskeprodukter - Italien«, som fiskeriråd  

 H.
Bak Andersen har udarbejdet i februar 1984. Det er meget vigtigt, at der  

 både på emballage og i certifikater anvendes den korrekte betegnelse, og KUN  

 den.
Der gælder i Italien særlige regler for frysning af »surgelati«  

 varer.
Alle fisk, der er frosne på de af fiskeriministeriet autoriserede  

 danske virksomheder i overensstemmelse med de i Danmark gældende  

 bestemmelser, overholder disse regler.
 Derudover gælder, at »surgelati« varer i Italien SKAL forhandles  

 i lukkede originalpakninger, der skal være mærket på nærmere angivet måde (se  

 de førnævnte »Praktiske råd«), bl.a. skal varebetegnelsen være  

 efterfulgt af ordet »surgelato« (ental) eller »surgelati  

 (flertal).
 Frosne varer, der ikke opfylder bestemmelserne for »surgelati«  

 varer, skal forhandles under betegnelsen »congelati«.
Frosne tilberedte fiskevarer må i Italien kun forhandles som  

 »surgelati« varer.
Frosne, kogte muslinger og rejer er også  

 »surgelati« varer.
