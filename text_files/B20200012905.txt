Bekendtgørelse om ændring af bekendtgørelse om Danske Lægemiddelstandarder 2020.0 § 1 I bekendtgørelse nr. 1231 af 25. november 2019 om Danske Lægemiddelstandarder 2020.0 foretages følgende ændringer:
 1. I bekendtgørelsens titel ændres »2020.0« til: »2020.1«.
 2. I § 1 ændres »2020.0« til: »2020.1«.
 3. Efter § 1 indsættes:
»§ 1 a.
Den 10. udgave af den Europæiske Farmakopé (European Pharmacopoeia, Ph.
Eur.), som udarbejdet under Europarådet, gælder i Danmark med de eventuelle supplementsbind, der fremgår oplistet i bekendtgørelsens bilag 1.« 3. Bilag 1 affattes som bilag 1 til denne bekendtgørelse.
 4. Bilag 2 affattes som bilag 2 til denne bekendtgørelse.
§ 2 Bekendtgørelsen træder i kraft den 1. april 2020.
Lægemiddelstyrelsen, den 17. februar 2020 Thomas Senderovitz / Merete Hermann Bilag 1 »Bilag 1 Den gældende Europæiske Farmakopé, jf. § 1 a.
 I overensstemmelse med artikel 1, litra b, i europæisk konvention af 22. juli 1964 om udarbejdelse af en europæisk farmakope og denne bekendtgørelses § 1 a, består den gældende Europæiske Farmakopé, der finder anvendelse i Danmark, af:
 Den 10. udgave af den Europæiske Farmakopé (Ph.
Eur. 10th Ed.), der træder i kraft den 1. januar 2020.
 Tillægsbind 10.1 til den 10. udgave af den Europæiske Farmakopé (Ph.
Eur. 10th Ed.
Suppl. 10.1), der træder i kraft den 1. april 2020.
