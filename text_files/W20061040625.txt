Klage over forbrændinger som følge af for varm varmepude givet under fødsel Nævnet fandt grundlag for at kritisere jordemoderens behandling af kvinden.
Nævnet lagde vægt på, at det er almindelig kendt, at opvarmning i en mikroovn virker på en sådan måde, at varmen breder sig fra det inderste punkt af den opvarmede del.
Derfor kan der gå en vis tid, førend den yderste del af håndklædet har samme temperatur som den inderste del.
 Det var nævnets opfattelse, at det derfor er nødvendigt at tjekke temperaturen på håndklædet med jævne mellemrum indtil temperaturen aftager.
 Nævnet lagde vægt på, at den pågældende jordemoder ikke tjekkede varmepudens temperatur tilstrækkeligt, og at dette burde være gjort.
