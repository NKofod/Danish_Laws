Fremsat den 30. marts 2006 af Mette Gjerskov (S), Pernille Blach Hansen (S)  

 og Jens Peter Vernersen (S) Forslag til folketingsbeslutning om  

 en handlingsplan for at nedbringe pesticidrester i dansk frugt og grønt Folketinget pålægger regeringen at udarbejde en handlingsplan  

 for nedbringelse af pesticidrester i dansk frugt og grønt.
Planen skal som  

 minimum indeholde følgende elementer:
 En årlig afrapportering af pesticidfundene, så  

 resultaterne er lettilgængelige og ikke mindst anvendelige for gartnere og  

 deres  

 rådgivere.
 En registrering af fundene af pesticidrester i dansk  

 frugt og grønt, så de kan spores tilbage til den enkelte avler, således at  

 avlerne får et redskab til en mere målrettet rådgivning.
En fokuseret indsats i Miljøstyrelsen, så nye og bedre  

 pesticider hurtigt kan godkendes, og så 10-års-fristen for revurdering af  

 godkendte sprøjtemidler som minimum overholdes for pesticider, der anvendes i  

 fødevarer tæt på høst.
Puklen med ansøgninger om godkendelser af pesticider i  

 Miljøstyrelsen skal være væk ved udgangen af 2006.
 En registrering af behandlingshyppigheden for frugt og  

 grønt og opstilling af mål herfor i lighed med målene for landbrugets  

 behandlingshyppighed i pesticidhandlingsplanen.
 Et klart mål for, hvornår dansk frugt og grønt skal  

 være helt fri for pesticidrester.
Bemærkninger til forslaget I de senere år er der  

 konstateret en alarmerende stigning i pesticidrester i dansk frugt og grønt.
Stigningen  

 skyldes ganske få pesticider.
Fundene ligger inden for grænseværdierne, men  

 må  

 alligevel give anledning til konkret handling dels af hensyn til forbrugernes  

 ønske om fødevarer uden pesticidrester, dels af hensyn til de danske  

 gartneriers og frugtavleres overlevelsesmuligheder.
 Det er  

 vigtigt for avlerne og deres konsulenter, at der bliver let adgang til  

 oplysninger om fund af pesticidrester både i form af oplysning om fund i de  

 forskellige typer af frugt og grønt og i form af oplysning om, i hvilket  

 omfang  

 de enkelte pesticider har givet anledning til fund af pesticidrester.
Fødevarestyrelsens  

 analyser af pesticidrester i dansk frugt og grønt bliver i dag ikke anvendt  

 til  

 at udvikle behandlingsstrategier, der kan minimere indholdet af  

 pesticidrester  

 i dansk frugt og grønt.
Analyserne bør gennemføres således, at den enkelte  

 avler kan informeres om fund og ikke fund af pesticidrester og dermed benytte  

 analyserne som et redskab til at vurdere, om der er behov for ændrede  

 behandlingsstrategier,  

 kontrol af sprøjteudstyr m.m.
Avlerne  

 kritiserer Miljøstyrelsen for at være for langsom til at vurdere nye  

 pesticider,  

 der eventuelt vil kunne reducere indholdet af pesticidrester og være mindre  

 skadelige for sundheden og miljøet.
Samtidig overholder Miljøstyrelsen ikke  

 fristen på 10 år for revurdering af godkendte sprøjtemidler.
Der er derfor  

 behov for en styrket indsats fra Miljøstyrelsen, som samtidig vil kunne øge  

 avlernes motivation til at gøre en indsats for at minimere indholdet af  

 pesticidrester i frugt og grønt.
Skriftlig fremsættelse Mette Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for at nedbringe pesticidrester i  

 dansk frugt og grønt.
(Beslutningsforslag nr.
B 00).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
