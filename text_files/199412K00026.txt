Nr LSF 26 Forslag til Lov om ændring af lov om frihedsberøvelse og anden tvang i  

 psykiatrien (Udskydelse af revision af loven) Fremsat af justitsministeren (Bjørn Westh) den 26. oktober 1994 Vedtaget ved tredjebehandling den 30. maj 1995 Lov nr. 386 af 14/06/1995 § 1 I § 46 i lov nr. 331 af 24. maj 1989 om frihedsberøvelse og anden  

 tvang i psykiatrien ændres »1994-95« til: »1996-97«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I § 46 i lov nr. 331 af 24. maj 1989 om frihedsberøvelse og anden  

 tvang i psykiatrien ændres »1994-95« til: »1996-97«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrund Efter § 46 i lov om frihedsberøvelse og anden tvang i psykiatrien skal  

 forslag om revision af loven fremsættes for Folketinget senest ved  

 begyndelsen af folketingsåret 1994-95.
Forslaget om revisionsbestemmelsen blev indføjet i Retsudvalgets  

 tillægsbetænkning af 16. maj 1989 over forslag til lov om frihedsberøvelse og  

 anden tvang i psykiatrien. Ændringsforslaget, der blev vedtaget uden  

 afstemning ved Folketingets tredie behandling, var ledsaget af følgende  

 bemærkninger, jf.
Folketingstidende 1988/89, tillæg B, sp. 1780-81:
»Det psykiatriske hospitalsområde har udviklet sig en hel del, siden  

 justitsministeren første gang fremsatte forslag til lov om frihedsberøvelse  

 og anden tvang i psykiatrien den 28. oktober 1987. Der er sket en stor  

 overflytning fra de store hospitaler til distriktspsykiatrisk behandling, og  

 behovet for indlæggelser er faldende.
Der er sket en vis lettelse af presset  

 på de fysiske rammer inden for hospitalsområdet uden for Københavnsområdet.  

 Sundhedsministeriet har udsendt et debatoplæg om 90'ernes psykiatri, og det  

 psykiatriske område er også medtaget som temaområde i regeringens  

 forebyggelsesplan.
Dansk Psykiatrisk Selskab har netop udgivet vejledende  

 retningslinier om »Brug af neuroleptika«, som bl.a. understreger,  

 at der er behov for en ændring af den hidtidige praksis vedrørende  

 neuroleptikabehandling.
På den baggrund finder mindretallet, at Folketinget senest om ca. 5 år bør  

 vurdere behovet for eventuelle ændringer i loven.' For at få de nødvendige oplysninger til en revision af loven har  

 Justitsministeriet iværksat en videnskabelig undersøgelse af lovens  

 virkninger.
Formålet med undersøgelsen er at belyse, hvorledes psykiatriloven  

 på landsplan har fungeret i praksis i årene 1991, 1992 og 1993.
Undersøgelsens igangsætning blev besluttet i september 1992, og  

 Justitsministeriet underrettede i november samme år Folketingets Retsudvalg  

 og det i henhold til Grundlovens § 71, stk. 7, nedsatte tilsyn herom.  

 Samtidig blev sundhedsministeren anmodet om at tilvejebringe oplysninger om  

 udviklingen på det psykiatriske hospitalsområde, herunder spørgsmålet om  

 behandlingskvalitet og erfaringerne med distriktspsykiatrien.
Folketingets  

 Retsudvalg og § 71-tilsynet blev i juli 1993 orienteret om indholdet af den  

 til brug ved undersøgelsen udarbejdede protokol.
Det var oprindelig tanken, at undersøgelsen skulle omfatte årene  

 1991-1992. Da det blev klart, at godkendelsen af forskningsprojektet i det  

 videnskabsetiske komitesystem trak ud, blev det imidlertid besluttet tillige  

 at inddrage året 1993 i undersøgelsen for på den måde at få et mere  

 omfattende materiale.
Den endelige godkendelse af forskningsprojektet fra Den  

 Centrale Videnskabsetiske Komite forelå medio januar 1994.
 Indsamlingen af oplysninger til brug for undersøgelsen har efterfølgende  

 vist sig vanskeligere end antaget ved undersøgelsens iværksættelse, bl.a.  

 fordi man ikke alle steder er i besiddelse af opgørelser, der umiddelbart gør  

 det muligt at meddele de ønskede oplysninger.
 Der er på denne baggrund udarbejdet en revideret tidsplan for  

 undersøgelsen, hvorefter dens hovedresultater forventes at foreligge i  

 foråret 1996. Overlægen ved Retspsykiatrisk Klinik har oplyst, at det ikke  

 vil være muligt at fremskynde færdiggørelsen af undersøgelsen.
 Ved lovforslaget foreslås fristen for fremsættelse af forslag om revision  

 af loven derfor udskudt til folketingsåret 1996-97, således at man kan  

 afvente resultatet af den videnskabelige undersøgelse af lovens virkninger.
2. Lovforslagets økonomiske og administrative konsekvenser Lovforslaget har ikke økonomiske eller administrative konsekvenser for det  

 offentlige.
