Bekendtgørelse om ansøgning og registrering m.v. af  

 varemærker og fællesmærker  

1) I medfør af §§ 17, 48 og 60 i varemærkeloven, jf.  

 lovbekendtgørelse nr. 782 af 30. august 2001, § 4, stk. 3, i fællesmærkelov  

 nr.  

 342 af 6. juni 1991, og efter bemyndigelse i henhold til § 1 i Økonomi- og  

 Erhvervsministeriets bekendtgørelse nr. 39 af 17. januar 2002 fastsættes:
Afsnit I Nationale varemærkeansøgninger og  

 -registreringer Kapitel 1 Varemærker § 1.  

  

 Ansøgning om registrering af varemærker indgives til Patent- og  

 Varemærkestyrelsen.
 § 2.  

  

 Ansøgningen skal angive:
1)  

 	  

    

 ansøgerens navn eller  

 firma og postadresse, samt, såfremt ansøgeren er repræsenteret af en  

 fuldmægtig, dennes navn og adresse, 2)  

 	  

    

 den eller de varer  

 og/eller den eller de tjenesteydelser, som mærket ønskes registreret for,  

 grupperet i klasser i overensstemmelse med klassifikationen i  

 Nice-Arrangementet af 1957 med senere ændringer vedrørende international  

 klassificering af varer og tjenesteydelser til brug ved registrering af  

 varemærker og være i overensstemmelse med den klassefortegnelse, der er  

 optaget  

 som bilag til bekendtgørelsen, og 3)  

 	  

    

 nummeret på den  

 registrering i hjemlandet, som skal danne grundlag for registreringen her i  

 landet, hvis registreringen i henhold til varemærkelovens § 35 kun kan ske på  

 grundlag af en registrering i ansøgerens hjemland.
 Stk. 2.  

  

 Ansøgningen skal  

 indeholde en nøjagtig gengivelse af mærket.
 Stk. 3.  

  

 Som bilag skal  

 medfølge:
1)  

 	  

    

 fuldmagt for en  

 eventuel fuldmægtig, og 2)  

 	  

    

 bevis for  

 registreringen af mærket i hjemlandet i de under stk. 1, nr. 3, nævnte  

 tilfælde.
 Stk. 4.  

  

 Med ansøgningen  

 skal følge de foreskrevne gebyrer.
 § 3.  

  

 Begæring om prioritet for ansøgningen i henhold til bestemmelserne i  

 varemærkelovens § 18 eller § 19 skal fremsættes i ansøgningen med oplysning  

 om,  

 fra hvilken dag og på hvilket grundlag prioriteten påberåbes, eller indsendes  

 med de nævnte oplysninger senest 1 måned efter ansøgningsdatoen.
 Stk. 2.  

  

 Patent- og  

 Varemærkestyrelsen kan forlange, at ansøgeren inden for en nærmere fastlagt  

 frist indleverer prioritetsbevis.
 § 4.  

  

 En  

 ansøgning tildeles en ansøgningsdato, når den indeholder en gengivelse af  

 varemærket og oplysning om ansøgerens navn eller firma samt en angivelse af  

 de  

 klasser og varer eller tjenesteydelser, som mærket ønskes registreret for.
 § 5.  

  

 Patent- og Varemærkestyrelsen påser, at betingelserne i varemærkelovens § 13  

 og  

 § 14, nr. 1-3, er opfyldt.
 Stk. 2.  

  

 Patent- og  

 Varemærkestyrelsen undersøger desuden de øvrige betingelser for registrering  

 i  

 varemærkelovens § 14, nr. 4-5, og § 15, stk. 1 og 2. Resultatet af denne  

 undersøgelse meddeles ansøger i en søgningsrapport.
 § 6.  

  

 Hvis en registreringshindring i henhold til § 5, stk. 1, kun vedrører visse  

 af  

 de varer eller tjenesteydelser, for hvilke varemærket søges registreret, kan  

 Patent- og Varemærkestyrelsen beslutte kun at afslå ansøgningen, for så vidt  

 angår disse varer eller tjenesteydelser.
 Stk. 2.  

  

 En ansøgning kan  

 ikke afslås med henvisning til de i varemærkelovens § 14, nr. 4-5, og § 15  

 nævnte registreringshindringer.
 § 7.  

  

 Omfatter en ansøgning flere varer eller tjenesteydelser, kan ansøgningen  

 efter  

 anmodning fra mærkeindehaveren deles i flere ansøgninger.
 Stk. 2.  

  

 En anmodning om  

 deling af en ansøgning skal angive:
1)  

 	  

    

 de varer eller  

 tjenesteydelser, som den oprindelige ansøgning skal omfatte efter deling, og 2)  

 	  

    

 de varer eller  

 tjenesteydelser, som den udskilte ansøgning eller hver af de udskilte  

 ansøgninger skal omfatte.
 Stk. 3.  

  

 En udskilt  

 ansøgning kan ikke omfatte varer eller tjenesteydelser, der ikke er omfattet  

 af  

 den oprindelige ansøgning på tidspunktet for anmodningen om deling af denne.  

 Den oprindelige ansøgning og den udskilte ansøgning kan ikke vedrøre de samme  

 varer eller tjenesteydelser.
 Stk. 4.  

  

 Med anmodningen  

 om deling skal følge de foreskrevne gebyrer.
 Stk. 5.  

  

 En ansøgning kan  

 ikke deles, hvis en deling vil medføre tvivl med hensyn til omfanget af den  

 oprindelige ansøgning og af den udskilte ansøgning.
Stk. 6.  

  

 Når anmodningen  

 om deling er behandlet og godkendt, tildeles den udskilte ansøgning et  

 selvstændigt ansøgningsnummer.
Den udskilte ansøgning tildeles samme  

 ansøgningsdato og prioritetsdato som den oprindelige ansøgning.
 Stk. 7.  

  

 Fuldmagter,  

 overdragelsesdokumenter og andre dokumenter vedrørende den oprindelige  

 ansøgning anses tillige som dokumenter i hver udskilt ansøgning.
§ 8.  

  

 Når  

 ansøgningen er behandlet og godkendt, registreres varemærket, og  

 registreringen  

 offentliggøres.
Ansøgeren underrettes om registreringen ved fremsendelse af  

 en  

 udskrift af registret.
 § 9.  

  

 Omfatter en registrering flere varer eller tjenesteydelser, kan den efter  

 anmodning fra indehaveren deles i flere registreringer.
 Stk. 2.  

  

 For deling af  

 registreringer finder bestemmelserne i § 7, stk. 2-5, og stk. 7, tilsvarende  

 anvendelse.
Stk. 3.  

  

 Når anmodningen  

 om deling er behandlet og godkendt, tildeles den udskilte registrering et  

 selvstændigt registreringsnummer.
Den udskilte registrering tildeles samme  

 ansøgningsdato, prioritetsdato, registreringsdato og dato for  

 registreringsprocedurens afslutning som den oprindelige registrering.
 § 10.  

  

 I  

 varemærkeregistret indføres:
1)  

 	  

    

 ansøgningsdato og  

 -nummer, registreringsdato og -nummer, samt dato for registreringsprocedurens  

 afslutning, 2)  

 	  

    

 indehaverens navn og  

 postadresse, 3)  

 	  

    

 fuldmægtigens navn og  

 postadresse, 4)  

 	  

    

 en gengivelse af varemærket, 5)  

 	  

    

 de i § 2, stk. 1, nr.  

 2, nævnte klasser, varer og tjenesteydelser, 6)  

 	  

    

 disclaimere,  

 bemærkninger om at mærket er registreret på baggrund af indarbejdelse eller  

 andre bemærkninger vedrørende mærket eller registreringens omfang, herunder  

 bemærkninger om at det på mærkeindehavers begæring er noteret, at mærket er  

 tredimensionelt, at mærket er et hologram eller et lydmærke, eller lignende  

 beskrivelser af mærket, 7)  

 	  

    

 påberåbt prioritet  

 for ansøgningen, 8)  

 	  

    

 oplysninger om, at  

 ansøgningen er videreført fra en international registrering, jf.  

 varemærkelovens § 53, stk. 2, eller overgået fra en EF-varemærkeansøgning  

 eller  

 EF-varemærkeregistrering, jf § 20, 9)  

 	  

    

 oplysninger om, at  

 der foreligger en international varemærkeregistrering, jf. varemærkelovens §  

 54, stk. 2, 10)  

 	  

 oplysninger om licens,  

 pantsætning, arrest eller udlæg, 11)  

 	  

 oplysning om deling og 12)  

 	  

 oplysninger om, at  

 mærket er påberåbt som anciennitet for et EF-varemærke.
§ 11.  

  

 Efter offentliggørelse af registreringen i Dansk Varemærketidende er der  

 adgang  

 til at fremsætte indsigelse mod registreringens gyldighed, jf.  

 varemærkelovens  

 § 23. Indsigelsen, der skal være begrundet, skal indgives inden 2 måneder fra  

 offentliggørelsesdatoen.
Med indsigelsen skal følge det fastsatte gebyr.
Stk. 2.  

  

 Patent- og  

 Varemærkestyrelsen kan behandle flere indsigelser mod samme  

 varemærkeregistrering under eet.
Styrelsen kan senere beslutte at behandle en  

 eller flere indsigelser hver for sig.
Styrelsen kan suspendere behandlingen  

 af  

 en eller flere af de øvrige indsigelser.
Stk. 3.  

  

 Indehaveren af  

 den registrerede ret skal underrettes om indsigelsen og have adgang til at  

 udtale sig.
Hvor der er flere indsigelser mod gyldigheden af registreringen  

 af  

 et varemærke, underretter styrelsen tillige de øvrige indsigere.
Hvis  

 indsigelsesgrunden er et ældre registreret varemærke, kan indehaveren af det  

 angrebne mærke begære, at indsigeren skal godtgøre, at det ældre mærke har  

 været brugt i overensstemmelse med varemærkelovens § 25.
 Stk. 4.  

  

 Patent- og  

 Varemærkestyrelsens afgørelse skal meddeles indsiger og indehaveren af den  

 registrerede ret.
 Stk. 5.  

  

 Bliver en  

 registrering erklæret ugyldig og registreringen ophævet i sin helhed, anses  

 eventuelt suspenderede indsigelser for bortfaldet.
 Stk. 6.  

  

 Ophæves  

 registreringen helt eller delvist, offentliggøres afgørelsen herom, når den  

 er  

 blevet endelig.
 Stk. 7.  

  

 Patent- og  

 Varemærkestyrelsens afgørelse kan indbringes for Ankenævnet for Patenter og  

 Varemærker og domstolene i overensstemmelse med varemærkelovens § 46.
 § 12.  

  

 Efter registreringsprocedurens afslutning kan enhver begære en  

 varemærkeregistrering ophævet, jf. varemærkelovens § 30. Med begæringen skal  

 følge det fastsatte gebyr.
 Stk. 2.  

  

 Er der blevet  

 indgivet flere begæringer om ophævelse, kan Patent- og Varemærkestyrelsen  

 vælge  

 at behandle dem sammen. § 11, stk. 2 og stk. 5, finder tilsvarende  

 anvendelse.
 Stk. 3.  

  

 Indehaveren af  

 den registrerede ret skal underrettes om begæringen og have adgang til at  

 udtale sig. § 11, stk. 3, finder tilsvarende anvendelse.
 Stk. 4.  

  

 Patent- og Varemærkestyrelsens  

 afgørelse skal meddeles den, der har begæret varemærkeregistreringen  

 udslettet,  

 samt indehaveren af den registrerede ret.
 Stk. 5.  

  

 Ophæves  

 registreringen helt eller delvist, offentliggøres afgørelsen herom, når den  

 er  

 blevet endelig.
 Stk. 6.  

  

 Patent- og  

 Varemærkestyrelsens afgørelse kan indbringes for Ankenævnet for Patenter og  

 Varemærker og domstolene i overensstemmelse med varemærkelovens  

  

 § 46.
 Stk. 7.  

  

 Bestemmelserne i  

 stk. 1-6, finder anvendelse over for registreringer, der er påberåbt som  

 anciennitet for et EF-varemærke, selv efter at disse er udslettet af det  

 danske  

 varemærkeregister.
 § 13.  

  

 Såfremt en anmodning om mærkeændring i henhold til varemærkelovens § 24 angår  

 et mærke, der ikke udelukkende består af almindelige bogstaver, skal der  

 medfølge en nøjagtig gengivelse af det ændrede mærke.
§ 14.  

  

 Ved en fornyelsesansøgning i henhold til varemærkelovens § 27 kan der gives  

 meddelelse om stedfundne ændringer i ejer- eller fuldmagtsforhold.
Meddelelse  

 herom skal ledsages af behørig dokumentation for ændringen. Ændringerne i  

 registret behandles uafhængigt af fornyelsesansøgningen.
 § 15.  

  

 En  

 anmodning om notering i varemærkeregistret af overdragelsen af retten til et  

 registreret mærke, om notering af licens til, pantsætning af eller udlæg  

 eller  

 arrest i et sådant mærke skal ledsages af behørig dokumentation for den  

 stiftede rettighed.
 Stk. 2.  

  

 En anmodning om  

 notering af en fuldmægtig eller en ny fuldmægtig, eller om notering af andre  

 ændringer i tidligere registrerede forhold skal ledsages af behørig  

 dokumentation for ændringen.
 Stk. 3.  

  

 En anmodning  

 efter stk. 1, skal være ledsaget af fuldmagt for anmoderen, såfremt denne  

 ikke  

 fremstår som berettiget til at indgive en sådan anmodning.
 § 16.  

  

 Fuldmagter, overdragelsesdokumenter og andre i denne bekendtgørelse  

 omhandlede  

 dokumenter skal, hvis de er affattet på et fremmed sprog, på forlangende  

 forsynes med en oversættelse, der er bekræftet af en translatør.
 § 17.  

  

 Registreringer, deling af registreringer og ændringer til registret samt  

 udslettelser af registrerede mærker offentliggøres i Dansk Varemærketidende.
Kapitel 2 Fællesmærker § 18.  

  

 Reglerne i §§ 1-17 finder også anvendelse for fællesmærker.
 Stk. 2.  

  

 En ansøgning om  

 registrering af et fællesmærke, skal ud over de i § 2 nævnte angivelser,  

 indeholde de for fællesmærkets benyttelse fastsatte bestemmelser.
 Stk. 3.  

  

 I  

 fællesmærkeregistret indføres, ud over de oplysninger som er nævnt i § 10, de  

 for fællesmærkets benyttelse fastsatte bestemmelser.
Afsnit II EF-varemærker Kapitel 3 § 19.  

  

 For en ansøgning om registrering af et EF-varemærke, der indgives til Patent-  

 og Varemærkestyrelsen, betales et gebyr for styrelsens modtagelse og  

 videresendelse af ansøgningen til Harmoniseringskontoret.
§ 20.  

  

 Modtager Patent- og Varemærkestyrelsen en begæring fra Harmoniseringskontoret  

 om en EF-varemærkeansøgnings eller EF-varemærkeregistrerings overgang til  

 ansøgning om national registrering, undersøger styrelsen om begæringen kan  

 imødekommes jf. artikel 108-110 i Rådets forordning (EF) nr. 40/94 af 20.  

 december 1993 om EF-varemærker, og regel 44-47 i Kommissionens forordning  

 (EF)  

 nr. 2868/95 af 13. december 1995 om gennemførelse af Rådets forordning (EF)  

 nr.  

 40/94 af 20. december 1993 om EF-varemærker.
Inden Patent- og  

 Varemærkestyrelsen træffer afgørelse, kan styrelsen give ansøger en frist på  

 2  

 måneder til at indlevere en oversættelse til dansk af den afgørelse, som  

 Harmoniseringskontoret har truffet vedrørende EF-varemærket.
 Stk. 2.  

  

 Opfyldes kravene  

 i stk. 1, ikke, afslås begæringen.
Stk. 3.  

  

 Imødekommes begæringen,  

 behandles den som en national varemærkeansøgning.
En national ansøgning eller  

 registrering, som er en følge af en overgang af et EF-varemærke, vil have  

 samme  

 ansøgningsdato, prioritetsdato eller anciennitetsdato som EF-varemærket.
Afsnit III International varemærkeregistrering Kapitel 4 International ansøgning § 21.  

  

 Ansøgning om international registrering af et varemærke i henhold til  

 Madrid-Protokollen, indleveres til Patent- og Varemærkestyrelsen på en dertil  

 udformet blanket eller en blanket med samme format og indhold.
Stk. 2.  

  

 Ansøgningen skal  

 være affattet på engelsk.
Blanketten skal være udfyldt med maskinskrift.
 Stk. 3.  

  

 Samtidig med  

 ansøgningen skal det fastsatte gebyr for Patent- og Varemærkestyrelsens  

 ekspedition af ansøgningen indbetales.
 § 22.  

  

 En  

 ansøgning om international registrering af et varemærke påføres datoen for  

 ansøgningens modtagelse i Patent- og Varemærkestyrelsen samt styrelsens  

 journalnummer.
 Stk. 2.  

  

 Ansøgningen skal  

 indeholde følgende:
1)  

 	  

    

 ansøgers navn og  

 adresse, 2)  

 	  

    

 en gengivelse af  

 mærket, 3)  

 	  

    

 en angivelse af de  

 stater eller organisationer som designeres, 4)  

 	  

    

 en angivelse af de  

 varer eller tjenesteydelser, som mærket ønskes registreret for, grupperet i  

 klasser i overensstemmelse med den internationale klassificering af varer og  

 tjenesteydelser (Nice-Arrangementet), og 5)  

 	  

    

 en angivelse af  

 ansøgningsdato og ansøgningsnummer eller af registreringsdato og  

 registreringsnummer for den danske basisansøgning eller basisregistrering.
 Stk. 3.  

  

 Hvis ansøger  

 ønsker at være repræsenteret af en fuldmægtig overfor Det Internationale  

 Bureau, skal fuldmægtigens navn og adresse fremgå af ansøgningen.
 Stk. 4.  

  

 Ansøgningen skal  

 endvidere være udfærdiget i overensstemmelse med artiklerne 3, 3b og 3c i  

 Madrid-Protokollen og de dertil knyttede regler i gennemførelsesforskrifterne  

 til Protokollen.
Kapitel 5 Behandling af ansøgninger § 23.  

  

 Er  

 ansøgningen i overensstemmelse med bestemmelserne i §§ 21 og 22, samt  

 bestemmelserne i varemærkelovens §§ 55, 56 og 57, og er der overensstemmelse  

 mellem oplysningerne i den internationale ansøgning og oplysningerne i  

 basisansøgningen eller basisregistreringen, videresender Patent- og  

 Varemærkestyrelsen den internationale ansøgning til Det Internationale  

 Bureau.
Stk. 2.  

  

 Er der noget til  

 hinder for at videresende ansøgningen, tager Patent- og Varemærkestyrelsen  

 stilling til, om ansøgningen henlægges eller sendes til Det Internationale  

 Bureau, som den foreligger.
Ansøger underrettes om styrelsens beslutning.
Kapitel 6 Efterfølgende designering § 24.  

  

 Anmodning om efterfølgende designering i henhold til Madrid-Protokollen kan,  

 såfremt indehaver har bopæl i Danmark, indleveres til Patent- og  

 Varemærkestyrelsen eller til Det Internationale Bureau.
Anmodningen skal  

 indleveres på en dertil udformet blanket eller en blanket med samme format og  

 indhold.
 Stk. 2.  

  

 Indleveres  

 anmodningen til Patent- og Varemærkestyrelsen skal det fastsatte gebyr for  

 styrelsens ekspedition samtidigt indbetales.
 Stk. 3.  

  

 Bestemmelserne i  

 § 22, stk. 2, finder tilsvarende anvendelse.
 Stk. 4.  

  

 Anmodningen skal  

 endvidere udfærdiges i overensstemmelse med de relevante bestemmelserne i  

 gennemførelsesforskrifterne til Madrid-Protokollen.
 Stk. 5.  

  

 Er anmodningen i  

 overensstemmelse med bestemmelserne i stk. 1, 2 og 3, videresender styrelsen  

 anmodningen til Det Internationale Bureau.
Kapitel 7 Behandling af designering af Danmark § 25.  

  

 Modtager Patent- og Varemærkestyrelsen fra Det Internationale Bureau  

 meddelelse  

 om, at Danmark er designeret i en international varemærkeregistrering,  

 undersøger styrelsen, om der er noget til hinder for registreringens  

 gyldighed  

 i Danmark. § 5 finder tilsvarende anvendelse.
Stk. 2.  

  

 Finder Patent-  

 og Varemærkestyrelsen, at den internationale registrering, som den  

 foreligger,  

 ikke kan få gyldighed i Danmark, gives der meddelelse om helt eller delvis  

 afslag til Det Internationale Bureau med en frist for indehaveren til at  

 udtale  

 sig overfor styrelsen.
Patent- og Varemærkestyrelsen sender samtidig den  

 udarbejdede søgningsrapport samt den eventuelle meddelelse om afslag til  

 ansøgeren.
 Stk. 3.  

  

 Efter udløbet af  

 den i stk. 2, nævnte frist træffer Patent- og Varemærkestyrelsen afgørelse  

 om,  

 hvorvidt det meddelte afslag skal fastholdes.
 Stk. 4.  

  

 Når afgørelsen  

 om registreringens gyldighed i Danmark er blevet endelig, gives der  

 meddelelse  

 herom til Det Internationale Bureau.
Stk. 5.  

  

 Opretholdes  

 registreringen helt eller delvist, offentliggøres designeringen i Dansk  

 Varemærketidende.
Offentliggørelsen skal indeholde en angivelse af mærket,  

 indehavers navn og hjemsted, den eller de klasser registreringen omfatter,  

 datoen for den internationale registrering, samt det nummer af Den  

 Internationale Gazette hvori registreringen er bekendtgjort.
§ 26.  

  

 Efter offentliggørelsen af designeringen i Dansk Varemærketidende er der  

 adgang  

 til at fremsætte indsigelse mod registreringens gyldighed i Danmark.  

 Indsigelsen, der skal være begrundet, skal indgives til Patent- og  

 Varemærkestyrelsen inden 2 måneder fra offentliggørelsesdatoen.
Med  

 indsigelsen  

 skal følge det fastsatte gebyr.
Stk. 2.  

  

 Efter  

 modtagelsen af en indsigelse sender Patent- og Varemærkestyrelsen meddelelse  

 til Det Internationale Bureau om, at registreringen foreløbigt ikke har  

 gyldighed i Danmark.
I meddelelsen anføres begrundelsen for indsigelsen.
Stk. 3.  

  

 Patent- og  

 Varemærkestyrelsen kan behandle flere indsigelser mod samme internationale  

 varemærkeregistrering under eet.
Styrelsen kan senere beslutte at behandle en  

 eller flere indsigelser hver for sig.
Styrelsen kan suspendere behandlingen  

 af  

 en eller flere af de øvrige indsigelser.
 Stk. 4.  

  

 Patent- og  

 Varemærkestyrelsens afgørelse af indsigelsen skal meddeles indsiger og  

 indehaveren af den internationale registrering.
 Stk. 5.  

  

 Hvis indsigelsen  

 tages til følge, afslås registreringens gyldighed i Danmark helt eller  

 delvis.
 Stk. 6.  

  

 Når afgørelsen  

 om, at en registrerings gyldighed i Danmark afslås helt, er blevet endelig,  

 anses eventuelt suspenderede indsigelser for bortfaldet, og de berørte parter  

 underrettes herom.
 Stk. 7.  

  

 Patent- og  

 Varemærkestyrelsens afgørelse kan indbringes for Ankenævnet for Patenter og  

 Varemærker og domstolene i overensstemmelse med varemærkelovens § 46.
Stk. 8.  

  

 Når afgørelsen  

 er blevet endelig, giver Patent- og Varemærkestyrelsen meddelelse herom til  

 Det  

 Internationale Bureau.
Eventuelle ændringer i registreringens omfang  

 offentliggøres i Dansk Varemærketidende.
§ 27.  

  

 Når registreringen er blevet endelig gyldig i Danmark jf. varemærkelovens  

 §30,  

 kan enhver over for Patent- og Varemærkestyrelsen begære registreringen  

 ophævet.
Begæringen skal være ledsaget af en begrundelse.
Med begæringen skal  

 følge det fastsatte gebyr.
 Stk. 2.  

  

 Er der blevet  

 indgivet flere begæringer om ophævelse, kan Patent- og Varemærkestyrelsen  

 vælge  

 at behandle dem sammen. § 26, stk. 4, finder tilsvarende anvendelse.
 Stk. 3.  

  

 Patent- og  

 Varemærkestyrelsens afgørelse skal meddeles den, der har begæret  

 registreringen  

 ophævet, samt indehaveren af den internationale registrering.
 Stk. 4.  

  

 Ophæves  

 registreringens gyldighed helt eller delvist, offentliggøres afgørelsen  

 herom,  

 når den er blevet endelig.
 Stk. 5.  

  

 Patent- og  

 Varemærkestyrelsens afgørelse kan indbringes for Ankenævnet for Patenter og  

 Varemærker og domstolene i overensstemmelse med varemærkelovens § 46.
Kapitel 7a Fuldmægtig i internationale registreringer § 27a.  

  

 Patent- og Varemærkestyrelsen kan i overensstemmelse med Varemærkelovens §37  

 opfordre til udpegning af en fuldmægtig i sager om international  

 registrering.
Kapitel 8 Videreførelse af en international registrering § 28.  

  

 En  

 ansøgning om videreførsel i Danmark i henhold til varemærkelovens § 53, stk.  

 2,  

 og artikel 9 e, i Madrid-Protokollen skal indeholde en henvisning til  

 nummeret  

 på den internationale registrering samt oplysning om datoen og eventuel  

 prioritet for den internationale registrering eller datoen for den  

 efterfølgende  

 designering.
 Stk. 2.  

  

 Med ansøgningen  

 skal følge det for sådanne ansøgninger fastsatte gebyr.
 Stk. 3.  

  

 Den indleverede  

 ansøgning behandles i øvrigt i overensstemmelse med de bestemmelser, der  

 gælder  

 for nationale ansøgninger.
Kapitel 9 Noteringer i registret over internationale  

 registreringer § 29.  

  

 Patent- og Varemærkestyrelsen fører et register over internationale  

 registreringer med gyldighed for Danmark.
Stk. 2.  

  

 I dette register  

 indføres de oplysninger om registreringerne, som modtages fra Det  

 Internationale Bureau.
Endvidere kan der efter begæring foretages andre  

 noteringer vedrørende en international registrering, herunder om national  

 fuldmægtig, pant, udlæg, licens og arrest.
Kapitel 10 Fællesmærker § 30.  

  

 §§  

 21-29 finder også anvendelse for internationale registreringer af  

 kollektivmærker eller garantimærker.
 Stk. 2.  

  

 Indgives der en  

 ansøgning om international registrering af et kollektivmærke eller  

 garantimærke, skal dette udtrykkeligt fremgå af ansøgningen.
 Stk. 3.  

  

 En designering  

 af Danmark i en international registrering af et kollektivmærke skal tillige  

 indeholde de for fællesmærkets benyttelse fastsatte bestemmelser jf. kapitel  

 2.
Afsnit IV Kapitel 11 Underretning til indehavere af nationale eller  

 internationale varemærker med gyldighed i Danmark § 31.  

  

 Indehavere af et ansøgt eller registreret varemærke eller fællesmærke med  

 gyldighed for Danmark, kan anmode Patent- og Varemærkestyrelsen om løbende at  

 blive underrettet, når en varemærkeregistrering eller fællesmærkeregistrering  

 med gyldighed i Danmark offentliggøres, og vedkommendes varemærke har været  

 nævnt i søgerapporten vedrørende den offentliggjorte registrering.  

 Indehaveren  

 kan anmode om kun at blive underrettet, såfremt der fortsat er risiko for  

 forveksling mellem mærkerne.
Stk. 2.  

  

 Med anmodningen  

 om underretning skal følge det fastsatte gebyr.
Anmodningen gælder for et år.
 § 32.  

  

 Indehavere af et ansøgt eller registreret varemærke eller fællesmærke med  

 gyldighed i Danmark, kan anmode Patent- og Varemærkestyrelsen om løbende at  

 blive underrettet, når en ansøgning om registrering af EF-varemærke eller  

 EF-fællesmærke offentliggøres, og vedkommendes ansøgning eller registrering  

 har  

 været nævnt i den danske søgerapport for den offentliggjorte ansøgning.
Stk. 2.  

  

 Med anmodningen  

 om underretning skal følge det fastsatte gebyr.
Anmodningen gælder for et år.
Afsnit V Kapitel 12 Ikrafttrædelsesbestemmelser § 33.  

  

 Denne bekendtgørelse træder i kraft den 1. oktober 2003.
 Stk. 2.  

  

 Samtidigt  

 ophæves bekendtgørelse nr. 376 af 19. juni 1998 om ansøgning og registrering  

 m.v. af varemærker og fællesmærker.
 Stk. 3.  

  

 Bekendtgørelsens afsnit I og III finder anvendelse for varemærkeansøgninger  

 indgivet efter 30. september 2003, samt over for internationale  

 registreringer, der designerer Danmark efter 30. september 2003.
 Stk. 4.  

  

 Bekendtgørelsen finder endvidere anvendelse for ansøgninger om internationale  

 registreringer, der indgives hos styrelsen som modtagende myndighed efter 30.  

 september 2003.
 § 34.  

  

 Afsnit II og III gælder ikke for Grønland og Færøerne.
Patent- og Varemærkestyrelsen, den 9.  

 september 2003 Henrik Dahl Sørensen /Ellen Breddam Bilag 1 Klassefortegnelse Varer og tjenesteydelser Varer:
 Klasse 01:  

  

 Kemiske produkter til industrielle, videnskabelige og fotografiske formål  

 samt  

 til anvendelse i landbrugs-, havebrugs- og skovbrugsøjemed, kunstig harpiks i  

 rå tilstand, plastic i rå tilstand, gødning, ildslukningsmidler, præparater  

 til  

 hærdning og lodning, kemiske konserveringsmidler til levnedsmidler,  

 garvestoffer, bindemidler til industrielle formål.
 Klasse 02:  

  

 Maling, fernis, lak, rustbeskyttelsesmidler og træimprægneringsmidler,  

 farvestoffer, bejdsemidler, naturlig harpiks i rå tilstand, bladmetaller og  

 metalpulver til brug for malere, dekoratører, bogtrykkere og kunstnere.
 Klasse 03:  

  

 Blegemidler og andre midler til vask og rensning af tøj, præparater til  

 rengøring, polering og fjernelse af pletter, sæbe, parfumerivarer, æteriske  

 olier, kosmetiske præparater, hårvand, tandplejemidler.
 Klasse 04:  

  

 Olier  

 og fedtstoffer til industrielle formål, smøremidler, midler til absorbering,  

 fugtning og binding af støv, brændstoffer (herunder motordrivmidler) og  

 belysningsstoffer,  

 lys og væger til belysning.
 Klasse 05:  

  

 Farmaceutiske og veterinærmedicinske præparater, sanitære præparater til  

 medicinske formål, diætetiske præparater til medicinsk brug, næringsmidler  

 til  

 spædbørn, plastre og forbindsstoffer, materiale til tandplombering og til  

 tandaftryk, desinfektionsmidler, præparater til udryddelse af skadedyr,  

 svampe-  

 og ukrudtsdræbende midler.
 Klasse 06:  

  

 Uædle  

 metaller og legeringer heraf, byggematerialer af metal, transportable  

 bygninger  

 af metal, materialer af metal til jernbanespor, kabler og tråd af metal (dog  

 ikke til elektriske formål), kleinsmedearbejder, isenkramvarer af metal,  

 metalrør, pengeskabe, andre varer af metal (ikke indeholdt i andre klasser),  

 malm.
 Klasse 07:  

  

 Maskiner og værktøjsmaskiner, motorer (ikke til befordringsmidler til brug på  

 land), koblinger og transmissionsdele (ikke til befordringsmidler til brug på  

 land), landbrugsredskaber (ikke hånddrevne), rugemaskiner.
 Klasse 08:  

  

 Håndværktøj og instrumenter (hånddrevne), knivsmedevarer, gafler og skeer,  

 hug-  

 og stikvåben, barbermaskiner.
 Klasse 09:  

  

 Videnskabelige, nautiske, geodætiske, fotografiske, kinematografiske og  

 optiske  

 apparater og instrumenter samt apparater og instrumenter til vejning, måling,  

 signalering, kontrol, livredning og undervisning, apparater og instrumenter  

 til  

 ledning, omkobling, transformation, akkumulering, regulering eller kontrol af  

 elektricitet, apparater til optagelse, transmission og gengivelse af lyd  

 eller  

 billede, magnetiske databærere, lydplader, salgsautomater og mekanismer til  

 mønt-opererede apparater, kasseapparater, regnemaskiner og  

 databehandlingsudstyr, ildslukningsapparater.
 Klasse 10:  

  

 Kirurgiske, medicinske, odontologiske og veterinære apparater og instrumenter  

 samt kunstige lemmer, øjne og tænder, ortopædiske artikler, suturmaterialer.
 Klasse 11:  

  

 Apparater til belysning, opvarmning, dampdannelse, kogning, køling, tørring,  

 ventilation og vandledning samt sanitetsinstallationer.
 Klasse 12:  

  

 Køretøjer, befordringsmidler til brug på land, i luften eller i vandet.
 Klasse 13:  

  

 Skydevåben, ammunition og projektiler, sprængstoffer, fyrværkerigenstande.
 Klasse 14:  

  

 Ædle  

 metaller og legeringer heraf samt varer af ædle metaller eller varer  

 overtrukket hermed (ikke indeholdt i andre klasser), juvelerarbejder,  

 smykker,  

 ædelstene, ure og kronometriske instrumenter.
 Klasse 15:  

  

 Musikinstrumenter.
 Klasse 16:  

  

 Papir, pap, varer heraf og ikke indeholdt i andre klasser, tryksager,  

 bogbinderiartikler, fotografier, papirhandlervarer, klæbemidler til  

 papirvarer  

 og til husholdningsbrug, artikler til brug for kunstnere, pensler,  

 skrivemaskiner og kontorartikler (dog ikke møbler), instruktions- og  

 undervisningsmateriale (dog ikke apparater), plasticmateriale til  

 emballeringsbrug (ikke indeholdt i andre klasser), tryktyper, klichéer.
 Klasse 17:  

  

 Kautsjuk, guttaperka, gummi, asbest, glimmer samt varer fremstillet af disse  

 materialer og ikke indeholdt i andre klasser, plastic i halvforarbejdet  

 tilstand, tætnings-, paknings- og isoleringsmaterialer, slanger, bøjelige og  

 ikke af metal.
 Klasse 18:  

  

 Læder  

 og læderimitationer samt varer fremstillet af disse materialer (ikke  

 indeholdt  

 i andre klasser), skind og huder, kufferter og rejsetasker, paraplyer,  

 parasoller og spadserestokke, piske og sadelmagervarer.
 Klasse 19:  

  

 Byggematerialer (ikke af metal), stive rør (ikke af metal) til bygningsbrug,  

 asfalt, beg, tjære og bitumen, transportable bygninger (ikke af metal),  

 monumenter (ikke af metal).
 Klasse 20:  

  

 Møbler, spejle, billedrammer, varer (ikke indeholdt i andre klasser) af træ,  

 kork, rør, spanskrør, kurvefletning, horn, ben, elfenben, fiskeben,  

 skildpadde,  

 rav, perlemor og merskum samt af erstatningsstoffer for disse materialer  

 eller  

 af plastic.
 Klasse 21:  

  

 Husholdnings- og køkkenredskaber samt beholdere (ikke af ædle metaller eller  

 overtrukket hermed), kamme og svampe, børster, børstenbindermateriale,  

 redskaber til rengøringsformål, ståluld, glas i rå eller halvforarbejdet  

 tilstand (undtagen glas til bygningsbrug), glasvarer, porcelæn og keramik  

 (ikke  

 indeholdt i andre klasser).
 Klasse 22:  

  

 Tovværk, reb, liner, snore, net, telte, markiser, presenninger, sejl, sække  

 (ikke indeholdt i andre klasser), polstringsmateriale (dog ikke af kautsjuk  

 eller af plastic), ubearbejdet fibermateriale til tekstilfabrikation.
 Klasse 23:  

  

 Garn  

 og tråd til tekstilfabrikation.
 Klasse 24:  

  

 Vævede stoffer og tekstilvarer (ikke indeholdt i andre klasser), senge- og  

 bordtæpper.
 Klasse 25:  

  

 Beklædningsgenstande, fodtøj og hovedbeklædning.
 Klasse 26:  

  

 Kniplinger og broderier, bånd og possementmagervarer, knapper, hægter og  

 maller, knappenåle og synåle, kunstige blomster.
 Klasse 27:  

  

 Tæpper, måtter, linoleum og andet belægningsmateriale til eksisterende gulve,  

 vægbeklædningsmateriale, som ikke er tekstilvarer.
 Klasse 28:  

  

 Spil  

 og legetøj, gymnastik- og sportsartikler (ikke indeholdt i andre klasser),  

 julepynt.
 Klasse 29:  

  

 Kød,  

 fisk, fjerkræ og vildt, kødekstrakter, konserverede, tørrede og kogte frugter  

 og grøntsager, geléer, syltetøj, kompotter, æg, mælk og mejeriprodukter,  

 spiselige olier og fedtstoffer.
 Klasse 30:  

  

 Kaffe, te, kakao, sukker, ris, tapioka, sago, kaffeerstatning, mel og  

 næringsmidler af korn, brød, konditori- og konfekturevarer, spiseis, honning,  

 sirup, gær, bagepulver, salt, sennep, eddike, herunder vineddike, saucer  

 (krydrede), krydderier, råis.
 Klasse 31:  

  

 Landbrugs-, skovbrugs- og havebrugsprodukter samt korn (ikke indeholdt i  

 andre  

 klasser), levende dyr, friske frugter og grøntsager, frø og såsæd, naturlige  

 planter og blomster, næringsmidler til dyr, malt.
 Klasse 32:  

  

 Øl,  

 mineralvand og kulsyreholdige vande og andre ikke-alkoholholdige drikke,  

 frugtdrikke og frugtsaft, saft og andre præparater til fremstilling af  

 drikke.
 Klasse 33:  

  

 Alkoholholdige drikke (dog ikke øl).
 Klasse 34:  

  

 Tobak, artikler for rygere, tændstikker.
 Tjenesteydelser:
 Klasse 35:  

  

 Annonce- og reklamevirksomhed, bistand ved forretningsledelse og  

 forretningsadministration, bistand ved varetagelse af kontoropgaver.
 Klasse 36:  

  

 Forsikringsvirksomhed, finansiel virksomhed, valutarisk virksomhed,  

 ejendomsmæglervirksomhed.
 Klasse 37:  

  

 Byggevirksomhed, reparationsvirksomhed, installationsvirksomhed.
 Klasse 38:  

  

 Telekommunikationsvirksomhed.
 Klasse 39:  

  

 Transportvirksomhed, pakning og opbevaring af varer, arrangering af rejser.
 Klasse 40:  

  

 Forarbejdning og behandling af materialer og genstande.
 Klasse 41:  

  

 Uddannelses- og undervisningsvirksomhed, underholdningsvirksomhed,  

 sportsarrangementer og kulturelle arrangementer.
 Klasse 42:  

  

 Videnskabelige og teknologiske tjenesteydelser samt forskning og design i  

 forbindelse dermed, industriel analyse og forskning, design og udvikling af  

 computer  

 hardware og computer software, juridisk bistand.
 Klasse 43:  

  

 Tilvejebringelse af mad og drikke, midlertidig indkvartering.
 Klasse 44:  

  

 Lægevirksomhed, veterinærvirksomhed, sundheds- og skønhedspleje af mennesker  

 og  

 dyr, landbrugs-, havebrugs- og skovbrugsvirksomhed.
 Klasse 45:  

  

 Personlige og sociale ydelser udøvet af andre for at efterkomme individuelle  

 behov, sikkerhedsmæssige ydelser til beskyttelse af ejendom og mennesker.
 1)  

 ) Bekendtgørelsen indeholder bestemmelser, der gennemfører Rådets direktiv  

 89/104 EØF, EF-tidende 1989, L. 40, s. 1 om indbyrdes tilnærmelse af  

 medlemsstaternes lovgivning om varemærker.
