 Ved noteveksling i New Delhi henholdsvis den 1. februar og den 28. juni  

 1993 er der indgået en overenskomst mellem Danmark og Indien, ifølge hvilken  

 den danske regering yder støtte inden for et beløb af 14.500.000 kroner til  

 renovering af fartøjer til henholdsvis træning af fiskere og til  

 havfiskeriundersøgelser i Indien.
 Hovedformålet med projektet er at renovere to  

 havfiskeriundersøgelsesfartøjer således, at de bliver i stand til at opfylde  

 den oprindelige målsætning om at udforske fiskepladser, lokalisere  

 fiskebestande og foretage forsøgsfiskeri med nye typer af udstyr samt at  

 renovere to træningsskibe, der træner trawlerbesætninger i moderne  

 fangstmetoder.
 Projektet forventes gennemført i perioden 1993-98.
