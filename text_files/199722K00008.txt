Nr LSF 8 Forslag til Lov om ændring af lov om saltvandsfiskeri  

 (Erhvervsfiskerregistrering, rekreativt fiskeri, kontrol- og  

 straffebestemmelser) Fremsat af fødevareministeren (Henrik Dam Kristensen) den 26. marts 1998 Vedtaget ved tredjebehandling den 7. maj 1998 Lov nr. 314 af 03/06/1998 § 1 I lov om saltvandsfiskeri, jf. lovbekendtgørelse nr. 856 af 19. november  

 1997, foretages følgende ændringer:
 1. Overalt i loven ændres »Danmarks Fiskeri- og  

 Havundersøgelser« til: »Danmarks Fiskeriundersøgelser«.
 2. § 2 affattes således:
 » § 2. Hvor fiskeri ikke udøves ifølge særlig adkomst, jf. §  

 15, må selvstændigt erhvervsmæssigt fiskeri kun drives af personer og  

 selskaber, der er registrerede af ministeren for fødevarer, landbrug og  

 fiskeri i henhold til § 3, stk. 1, eller i henhold til regler fastsat efter §  

 3, stk. 4, eller §§ 3 a, 3 b, 4 eller 6.
Stk. 2. Kun personer eller selskaber, der er registreret som  

 berettiget til at drive selvstændigt erhvervsmæssigt fiskeri, jf. stk. 1, må  

 mod vederlag overdrage fangster fra deres fiskeri.« 3. § 3 og § 3 a affattes således:
» § 3. Personer er berettigede til at blive registreret som  

 erhvervsfiskere med A-status, når det dokumenteres, at 1) de har dansk indfødsret eller bopæl her i landet i en uafbrudt periode  

 på mindst 2 år umiddelbart forud for registreringen, 2) de har været beskæftigede med erhvervsfiskeri i de foregående 12  

 måneder, jf. stk. 2, og 3) mindst 3/5 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri, jf. stk. 3.
Stk. 2. Personer, der er beskæftigede om bord på et dansk  

 indregistreret fiskerfartøj, skal fra denne bestemmelses ikrafttræden som  

 dokumentation for opfyldelsen af kravet i stk. 1, nr. 2, forudanmeldes hos  

 ministeren for fødevarer, landbrug og fiskeri.
Den pågældende er herefter  

 registreret som erhvervsfisker med B-status.
Ministeren kan fastsætte regler  

 herom, herunder regler om krav til dokumentationen for den forudgående  

 beskæftigelse som nævnt i stk. 1, nr. 2, i tilfælde, hvor beskæftigelsen ikke  

 har fundet sted på et dansk indregistreret fiskerfartøj.
 Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt ombud og  

 offentligt hverv, fra tillidsposter i fiskeriets organisationer og på  

 redningsstationer samt fra folkepension til personer, der før det 67. år var  

 registreret som erhvervsfiskere.
 Stk. 4. For personer, der ikke opfylder betingelserne i stk. 1,  

 nr. 1, om dansk indfødsret eller bopæl, men som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, fastsætter ministeren for fødevarer, landbrug  

 og fiskeri regler om betingelserne for registrering og opretholdelse heraf,  

 herunder krav om, at fiskeriaktiviteten udøves i tilknytning til aktiviteter  

 i det danske fiskerierhverv.
§ 3 a.
Personer, der kan dokumentere, at de inden for de seneste 5  

 år før ansøgningen har opfyldt betingelserne for registrering i medfør af §  

 3, stk. 1, (A-status) kan opnå genregistrering på dette grundlag.
Stk. 2. Genregistrering efter stk. 1 bortfalder, hvis  

 erhvervsfiskeren ikke senest 14 måneder efter registreringen over for  

 ministeren for fødevarer, landbrug og fiskeri dokumenterer, at betingelserne  

 i § 3, stk. 1, nr. 3, har været opfyldt i en periode på 12 måneder efter  

 registreringen.
Bortfalder registreringen, kan den pågældende i 5 år fra  

 registreringen ikke på ny registreres efter § 3 a, stk. 1.« 4. Efter § 3 a indsættes:
» § 3 b.
Aktie- og anpartsselskaber kan registreres som  

 berettigede til at drive erhvervsmæssigt fiskeri, når mindst 2/3 af aktie-  

 eller anpartskapitalen ejes af personer, der er registrerede som  

 erhvervsfiskere efter § 3, stk. 1, eller efter regler fastsat i medfør af §  

 3, stk. 4, eller fuldt ud ejes af et selskab som nævnt i dette stykke.  

 Registrering kan kun ske, når vedtægterne indeholder bestemmelser om, 1) at aktier og anparter svarende til 2/3 af selskabskapitalen kun kan  

 udstedes eller overdrages til eje eller pant til personer og selskaber, der  

 er registreret af ministeren for fødevarer, landbrug og fiskeri, som  

 berettigede til at drive erhvervsmæssigt fiskeri, 2) at 2/3 af de udstedte aktier i aktieselskaber noteres med den i nr. 1  

 angivne begrænsning i omsætteligheden, og at anpartshaverfortegnelsen for  

 anpartsselskaber påtegnes denne begrænsning i omsætteligheden, 3) at overdragelse af de noterede aktier og anparter kræver samtykke fra  

 bestyrelsen eller for anpartsselskabers vedkommende af det øverste  

 ledelsesorgan, 4) at de noterede aktier og anparter ved stemmeret eller lignende har en  

 indflydelse, der mindst svarer til kapitalandelen, og 5) at de noterede aktier og anparter skal henføres til en særlig aktie-  

 eller anpartsklasse.
 Stk. 2. Ministeren for fødevarer, landbrug og fiskeri kan  

 fastsætte regler om, at erhvervelse af noterede aktier og anparter skal  

 vederlægges helt eller delvis ved egne midler.
 Stk. 3. Ministeren kan endvidere fastsætte regler om, at aktie-  

 eller anpartsselskabets registrering i henhold til stk. 1 bortfalder, hvis  

 anmeldelse af overdragelse af noterede aktier eller anparter ikke er meddelt  

 kontrolmyndigheden senest 30 dage efter overdragelsen.
Stk. 4. Selskaber, der er registreret med ret til at drive  

 erhvervsmæssigt fiskeri efter den 1. juli 1986, bevarer denne ret, jf. dog §§  

 7 og 7 a i lov om regulering af fiskeriet.« 5. I § 4, stk. 1, nr. 1, § 6, § 24 b, § 24 c, stk. 4, § 33,  

 stk. 3, nr. 1, § 37 og § 46, stk. 3, ændres  

 »fiskerikontrollen« til: »Ministeriet for Fødevarer, Landbrug  

 og Fiskeri«.
 6. I § 4, stk. 1, nr. 3, ændres »stk. 3« til:  

 »stk. 4«.
 7. § 4, stk. 1, nr. 3, 2. pkt., ophæves.
 8. I § 4, stk. 4, og § 12 a, stk. 1, ændres »1  

 repræsentant for Danmarks Havfiskeriforening, 1 repræsentant for Danmarks  

 Fiskeriforening« til: »2 repræsentanter for Danmarks  

 Fiskeriforening«.
 9. § 5 affattes således:
» § 5. Ministeren for fødevarer, landbrug og fiskeri kan  

 fastsætte nærmere regler for godkendelse og opretholdelse af retten til at  

 drive erhvervs- og bierhvervsfiskeri for personer og selskaber samt  

 dokumentation for, at betingelserne for registrering og opretholdelse af  

 denne er opfyldt.« 10. I § 7 indsættes efter stk. 1 som nyt stykke:
»Stk. 2. Ministeren for fødevarer, landbrug og fiskeri kan  

 fastsætte regler, herunder regler om inddragelse af sagkyndig bistand til  

 brug for afgørelsen af, om der kan opnås tilladelse efter stk. 1.« Stk. 2 bliver herefter stk. 3.
 11. I § 7, stk. 2, der bliver stk. 3, ændres »§  

 3« til: »§ 3, stk. 1, (A-status) eller § 3 b«.
 12. I § 8 ændres »§ 3« til: »§ 3, stk. 1,  

 (A-status) og § 3 b«.
 13. I § 12 b, stk. 3, 2. pkt., ændres »på den lokale  

 fiskerikontrolstation« til: »over for Ministeriet for Fødevarer,  

 Landbrug og Fiskeri«.
 14. I § 18, stk. 2, ændres »fiskerikontrollens«  

 til: »Ministeriet for Fødevarer, Landbrug og Fiskeris«.
 15. I § 33, stk. 3, udgår »gennem fiskerikontrollen  

 begæringen«.
 16. § 34, stk. 4, ophæves.
 17. § 38 affattes således:
 » § 38. Kontrollen med overholdelsen af bestemmelserne i denne  

 lov og de i henhold til denne lov fastsatte regler påhviler den under  

 Ministeriet for Fødevarer, Landbrug og Fiskeri hørende myndighed til  

 varetagelse af fiskerikontrol samt de myndigheder, som ministeren i øvrigt  

 måtte bemyndige hertil.
Stk. 2. Kontrolmyndigheden har, hvis det skønnes nødvendigt, til  

 enhver tid mod behørig legitimation og uden retskendelse adgang til  

 fiskerfartøjer, fisketransportfartøjer, virksomheder og i øvrigt overalt,  

 hvor fisk, alger, krebs- og bløddyr eller dele deraf og partier af sådanne  

 forhandles, opbevares, transporteres, behandles, erhverves, omsættes,  

 modtages, overdrages, importeres, eksporteres m.v.
Adgangen omfatter  

 ligeledes virksomheder, som udgør et tidligere eller senere led i  

 omsætningskæden.
 Stk. 3. Kontrolmyndigheden er herunder berettiget til at foretage  

 undersøgelser og uden erstatning udtage prøver eller lade prøver udtage og  

 foretage kontrolvejning, i det omfang det er nødvendigt for at undersøge  

 deres beskaffenhed.
 Stk. 4. Kontrolmyndigheden er endvidere berettiget til mod behørig  

 legitimation og uden retskendelse at efterse de i stk. 2 nævnte fartøjers og  

 virksomheders logbøger, varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale,  

 korrespondance og anden dokumentation m.v., herunder også materiale i  

 elektronisk form.
Stk. 5. Fartøjsførerne, virksomhedens indehavere og beskæftigede  

 skal yde den fornødne vejledning og hjælp ved foretagelse af de i stk. 1-4  

 nævnte eftersyn, og det nævnte materiale skal på begæring udleveres eller  

 indsendes til kontrolmyndigheden.
Fartøjsførere, virksomhedsindehavere eller  

 disses repræsentanter har ret til at overvære udførelsen af eftersynet.
 Stk. 6. Kontrolmyndigheden kan indhente de oplysninger hos  

 skattemyndighederne og andre offentlige myndigheder, der anses for nødvendige  

 for at kontrollere lovens overholdelse, herunder oplysninger om indkomst- og  

 formueforhold, momsafregning m.v.
 Stk. 7. Ministeren for fødevarer, landbrug og fiskeri kan  

 fastsætte nærmere regler om gennemførelsen af kontrolvirksomheden nævnt i  

 stk. 1-5 samt regler om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 kontrollens udøvelse.
Stk. 8. Politiet yder om nødvendigt bistand til kontrollens  

 gennemførelse.
Ministeren for fødevarer, landbrug og fiskeri kan efter aftale  

 med justitsministeren fastsætte nærmere regler herom.« 18. § 39 affattes således:
» § 39. Kontrolmyndigheden kan meddele påbud og forbud i det  

 omfang og på de områder, hvor det skønnes nødvendigt for kontrollens  

 udøvelse.« 19. § 40 affattes således:
» § 40. Fisk, alger, krebs- og bløddyr eller dele deraf og  

 partier af sådanne må ikke forhandles, opbevares, transporteres, behandles,  

 erhverves, omsættes, modtages, overdrages, importeres eller eksporteres m.v., 1) hvis der er fisket i strid med regler om fiskeriets udøvelse, eller 2) hvis indholdet ikke er i overensstemmelse med regler om fangstens  

 sammensætning, eller 3) hvis indholdet ikke er registreret, logbogsført eller indberettet af  

 overdrageren i overensstemmelse med fiskerilovgivningen.
 Stk. 2. Ministeren for fødevarer, landbrug og fiskeri kan  

 fastsætte regler om dokumentation m.v. for, at den, der forhandler,  

 opbevarer, transporterer, behandler, erhverver, omsætter, modtager,  

 overdrager, importerer eller eksporterer m.v. fisk, alger, krebs- og bløddyr  

 eller dele deraf og partier af sådanne, opfylder betingelserne i stk. 1.
 Stk. 3. Den, som forhandler, opbevarer, transporterer, behandler,  

 erhverver, omsætter, modtager, overdrager, importerer eller eksporterer m.v.  

 fisk, alger, krebs- og bløddyr eller dele deraf og partier af sådanne, som er  

 omfattet af stk. 1, kan frigøre sig for ansvar ved straks i forbindelse med  

 modtagelsen at foretage anmeldelse til kontrolmyndigheden med angivelse af  

 fangstens omtrentlige størrelse og sammensætning samt afsenderens navn og  

 adresse.
 Stk. 4. Fisk, alger, krebs- og bløddyr eller dele deraf og partier  

 af sådanne, der er anmeldt efter stk. 3, skal opbevares således, at kontrol  

 hermed kan udøves, og må ikke forhandles, transporteres, behandles,  

 erhverves, omsættes, modtages, overdrages, importeres eller eksporteres m.v.  

 uden samtykke fra kontrolmyndigheden.
 Stk. 5. For så vidt der forekommer fisk, alger, krebs- og bløddyr  

 eller dele deraf og partier af sådanne, hvis indhold er i strid med gældende  

 regler, betragtes hele partiet som bestående heraf, medmindre frasortering af  

 den ulovlige del finder sted under kontrolmyndighedens tilsyn eller  

 prøveudtagning foretages for at fastslå den ulovlige dels omfang.
 Stk. 6. Fisk, alger, krebs- og bløddyr eller dele deraf og partier  

 af sådanne, som er omfattet af stk. 1, skal straks efter fangsten genudsættes  

 så vidt muligt i levende tilstand.
Stk. 7. Ministeren for fødevarer, landbrug og fiskeri kan  

 fastsætte regler om forhandling, opbevaring, transport, behandling,  

 erhvervelse, omsætning, modtagelse, overdragelse, import eller eksport m.v.  

 af fisk, alger, krebs- og bløddyr eller dele deraf og partier af sådanne  

 under fredningstider og fiskestop m.v.« 20. Overskriften til kapitel 7 affattes således:
 »Afgivelse af oplysninger og klageadgang«.
 21. Efter § 41 indsættes i kapitel 7:
» § 41 a.
Ministeren for fødevarer, landbrug og fiskeri kan  

 henlægge sine beføjelser efter loven til en institution under ministeriet  

 eller en anden institution.
Ministeren kan i forbindelse hermed fastsætte  

 regler om adgangen til at klage over denne myndigheds afgørelser, herunder  

 om, at klage ikke skal kunne indbringes for anden administrativ  

 myndighed.« 22. Overskriften til kapitel 8 affattes således:
»Straf og påtale m.v.« 23. § 42 affattes således:
» § 42. Medmindre højere straf er forskyldt efter den øvrige  

 lovgivning, straffes med bøde den, der 1) overtræder eller forsøger at overtræde § 2, § 4, stk. 3, § 8, § 9, §  

 12, stk. 2, § 14, stk. 1 og 5, § 15, § 16, § 17, stk. 1, § 19, § 22, stk. 2,  

 § 23, § 25, § 26, stk. 2 og 3, § 29, § 32, § 38, stk. 5, og § 40, stk. 1, 4  

 og 6, 2) tilsidesætter eller forsøger at tilsidesætte vilkår knyttet til en  

 tilladelse efter § 4, stk. 5, § 14, stk. 1, § 14, stk. 7, eller § 26, stk. 2, 3) undlader at efterkomme et påbud eller forbud meddelt i henhold til  

 loven eller de i medfør heraf udfærdigede regler, 4) overtræder eller forsøger at overtræde påbud eller forbud meddelt i  

 henhold til loven eller de i medfør heraf udfærdigede regler, 5) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger til brug for den i §§ 3, 3  

 a, 3 b, 4 og 38 omhandlede dokumentation eller 6) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger, der afkræves i henhold  

 til §§ 38 og 41.
 Stk. 2. I regler og vedtægter, der udfærdiges i henhold til loven,  

 kan der fastsættes straf af bøde for overtrædelse eller forsøg på  

 overtrædelse af bestemmelserne i reglerne og vedtægterne.
Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 24. Efter § 42 indsættes:
» § 42 a.
Ransagning i sager om overtrædelse af bestemmelserne  

 i denne lov eller regler fastsat i medfør af denne lov kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.« 25. I § 44, stk. 1, ændres »fiskerikontrollen«  

 til: »kontrolmyndigheden«.
 26. Efter § 45 indsættes:
» § 45 a.
I sager, der behandles administrativt, jf. § 45,  

 stk. 1, finder retsplejelovens § 752, stk. 1, tilsvarende anvendelse.« § 2 Stk. 1. Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
 Stk. 2. Regler, der er udstedt i medfør af de hidtil gældende  

 regler, forbliver i kraft, indtil de afløses af regler udstedt i medfør af  

 denne lov.
Oprindeligt fremsat forslag § 1 I lov om saltvandsfiskeri, jf. lovbekendtgørelse nr. 856 af 19. november  

 1997, foretages følgende ændringer:
 1. Overalt i loven ændres »Danmarks Fiskeri- og  

 Havundersøgelser« til: »Danmarks Fiskeriundersøgelser«.
 2. § 2 affattes således:
 » § 2. Hvor fiskeri ikke udøves ifølge særlig adkomst, jf. §  

 15, må selvstændigt erhvervsmæssigt fiskeri kun drives af personer og  

 selskaber, der er registrerede af ministeren for fødevarer, landbrug og  

 fiskeri i henhold til § 3, stk. 1, eller i henhold til regler fastsat efter §  

 3, stk. 4, eller § 3 a, § 3 b, § 4 eller § 6.
 Stk. 2. Kun personer eller selskaber, der er registreret som  

 berettiget til at drive selvstændigt erhvervsmæssigt fiskeri, jf. stk. 1, må  

 mod vederlag overdrage fangster fra deres fiskeri.«.
 3. § 3 og § 3 a affattes således:
 » § 3. Personer er berettigede til at blive registreret som  

 erhvervsfiskere med A-status, når det dokumenteres, at:
1) de har dansk indfødsret eller bopæl her i landet i en uafbrudt periode  

 på mindst 2 år umiddelbart forud for registreringen, 2) de har været beskæftigede med erhvervsfiskeri i de foregående 12  

 måneder, jf. stk. 2, og 3) mindst 3/5 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri, jf. stk. 3.
Stk. 2. Personer, der er beskæftigede om bord på et dansk  

 indregistreret fiskerfartøj, skal fra denne bestemmelses ikrafttræden, som  

 dokumentation for opfyldelsen af kravet i stk. 1, nr. 2, forudanmeldes hos  

 ministeren for fødevarer, landbrug og fiskeri.
Den pågældende er herefter  

 registreret som erhvervsfisker med B-status.
Ministeren kan fastsætte regler  

 herom, herunder regler om krav til dokumentationen for den forudgående  

 beskæftigelse som nævnt i stk. 1, nr. 2, i tilfælde, hvor beskæftigelsen ikke  

 har fundet sted på et dansk indregistreret fiskerfartøj.
 Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt ombud og  

 offentligt hverv, fra tillidsposter i fiskeriets organisationer og på  

 redningsstationer, samt folkepension til personer, der før det 67. år var  

 registreret som erhvervsfiskere.
 Stk. 4. For personer, der ikke opfylder betingelserne i stk. 1,  

 nr. 1, om dansk indfødsret eller bopæl, men som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, fastsætter ministeren for fødevarer, landbrug  

 og fiskeri regler om betingelserne for registrering og opretholdelse heraf,  

 herunder krav om, at fiskeriaktiviteten udøves i tilknytning til aktiviteter  

 i det danske fiskerierhverv.
§ 3 a.
Personer, der kan dokumentere, at de indenfor de seneste 5  

 år før ansøgningen har opfyldt betingelserne for registrering i medfør af §  

 3, stk. 1, (A-status) kan opnå genregistrering på dette grundlag.
Stk. 2. Genregistrering efter stk. 1 bortfalder, hvis  

 erhvervsfiskeren ikke senest 14 måneder efter registreringen overfor  

 ministeren for fødevarer, landbrug og fiskeri dokumenterer, at betingelserne  

 i § 3, stk. 1, nr. 3, har været opfyldt i en periode på 12 måneder efter  

 registreringen.
Bortfalder registreringen, kan den pågældende i 5 år fra  

 registreringen ikke på ny registreres efter § 3 a, stk. 1.«.
 4. Efter § 3 a indsættes:
» § 3 b.
Aktie- og anpartsselskaber kan registreres som  

 berettigede til at drive erhvervsmæssigt fiskeri, når mindst 2/3 af aktie-  

 eller anpartskapitalen ejes af personer, der er registrerede som  

 erhvervsfiskere efter § 3, stk. 1, eller efter regler fastsat i medfør af §  

 3, stk. 4, eller fuldtud ejes af et selskab som nævnt i dette stykke.  

 Registrering kan kun ske, når vedtægterne indeholder bestemmelser om, 1) at aktier og anparter, svarende til 2/3 af selskabskapitalen, kun kan  

 udstedes eller overdrages til eje eller pant til personer og selskaber, der  

 er registreret af ministeren for fødevarer, landbrug og fiskeri, som  

 berettigede til at drive erhvervsmæssigt fiskeri, 2) at 2/3 af de udstedte aktier i aktieselskaber noteres med den i nr. 1  

 angivne begrænsning i omsætteligheden, og at anpartshaverfortegnelsen for  

 anpartsselskaber påtegnes denne begrænsning i omsætteligheden, 3) at overdragelse af de noterede aktier og anparter kræver samtykke fra  

 bestyrelsen eller for anpartsselskabers vedkommende af det øverste  

 ledelsesorgan, 4) at de noterede aktier og anparter, ved stemmeret eller lignende har en  

 indflydelse, der mindst svarer til kapitalandelen, og 5) at de noterede aktier og anparter skal henføres til en særlig aktie-  

 eller anpartsklasse.
 Stk. 2. Ministeren for fødevarer, landbrug og fiskeri kan  

 fastsætte regler om at erhvervelse af noterede aktier og anparter, skal  

 vederlægges helt eller delvist ved egne midler.
 Stk. 3. Ministeren kan endvidere fastsætte regler om, at aktie-  

 eller anpartsselskabets registrering i henhold til stk. 1 bortfalder, hvis  

 anmeldelse af overdragelse af noterede aktier eller anparter ikke er meddelt  

 kontrolmyndigheden senest 30 dage efter overdragelsen.
 Stk. 4. Selskaber, der er registreret med ret til at drive  

 erhvervsmæssigt fiskeri efter den 1. juli 1986 bevarer denne ret, jf. dog § 7  

 og § 7 a i lov om regulering af fiskeriet.«.
 5. I § 4, stk. 1, nr. 1, § 6, § 24 b, § 24 c, stk. 4, § 33,  

 stk. 3, nr. 1, § 37 og i § 46, stk. 3, ændres  

 »fiskerikontrollen« til: »Ministeriet for Fødevarer, Landbrug  

 og Fiskeri«.
 6. I § 4, stk. 1, nr. 3, ændres »stk. 3« til:  

 »stk. 4«.
 7. § 4, stk. 1, nr. 3, 2. pkt., ophæves.
 8. I § 4, stk. 4, og i § 12 a, stk. 1, ændres  

 »1 repræsentant for Danmarks Havfiskeriforening, 1 repræsentant for  

 Danmarks Fiskeriforening« til: »2 repræsentanter for Danmarks  

 Fiskeriforening«.
 9. § 5 affattes således:
 » § 5. Ministeren for fødevarer, landbrug og fiskeri kan  

 fastsætte nærmere regler for godkendelse og opretholdelse af retten til at  

 drive erhvervs- og bierhvervsfiskeri for personer og selskaber samt  

 dokumentation for, at betingelserne for registrering og opretholdelse af  

 denne er opfyldt.«.
 10. I § 7 indsættes efter stk. 1 som nyt stykke:
 » Stk. 2. Ministeren for fødevarer, landbrug og fiskeri kan  

 fastsætte regler, herunder regler om inddragelse af sagkyndig bistand til  

 brug for afgørelsen af om der kan opnås tilladelse efter stk. 1.«.
 Stk. 2 bliver herefter stk. 3.
 11. I § 7, stk. 2, der bliver til stk. 3 ændres »§  

 3« til: »§ 3, stk. 1, (A-status), eller § 3 b«.
 12. I § 8 ændres »§ 3« til: »§ 3, stk. 1,  

 (A-status) og § 3 b«.
 13. I § 12 b, stk. 3, 2. pkt., ændres »på den lokale  

 fiskerikontrolstation« til: »overfor Ministeriet for Fødevarer,  

 Landbrug og Fiskeri«.
 14. I § 18, stk. 2, ændres »fiskerikontrollens«  

 til: »Ministeriet for Fødevarer, Landbrug og Fiskeris«.
 15. I § 33, stk. 3, udgår: »gennem fiskerikontrollen  

 begæringen«.
 16. § 34, stk. 4, ophæves.
 17. § 38 affattes således:
 » § 38. Kontrollen med overholdelsen af bestemmelserne i denne  

 lov og de i henhold til denne lov fastsatte regler, påhviler den under  

 Ministeriet for Fødevarer, Landbrug og Fiskeri hørende myndighed til  

 varetagelse af fiskerikontrol samt de myndigheder, som ministeren i øvrigt  

 måtte bemyndige hertil.
Stk. 2. Kontrolmyndigheden har, hvis det skønnes nødvendigt, til  

 enhver tid mod behørig legitimation og uden retskendelse adgang til  

 fiskerfartøjer, fisketransportfartøjer, virksomheder og i øvrigt overalt,  

 hvor fisk, alger, krebs- og bløddyr eller dele deraf og partier af sådanne  

 forhandles, opbevares, transporteres, behandles, erhverves, omsættes,  

 modtages, overdrages, importeres, eksporteres m.v.
Adgangen omfatter  

 ligeledes virksomheder, som udgør et tidligere eller senere led i  

 omsætningskæden.
 Stk. 3. Kontrolmyndigheden er herunder berettiget til at foretage  

 undersøgelser og uden erstatning udtage prøver eller lade prøver udtage og  

 foretage kontrolvejning, i det omfang det er nødvendigt for at undersøge  

 deres beskaffenhed.
 Stk. 4. Kontrolmyndigheden er endvidere berettiget til mod behørig  

 legitimation og uden retskendelse at efterse de i stk. 2 nævnte fartøjers og  

 virksomheders logbøger, varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale,  

 korrespondance og anden dokumentation m.v., herunder også materiale i  

 elektronisk form.
Stk. 5. Fartøjsførerne, virksomhedens indehavere og beskæftigede  

 skal yde den fornødne vejledning og hjælp ved foretagelse af de i stk. 1-4  

 nævnte eftersyn, og det nævnte materiale skal på begæring udleveres eller  

 indsendes til kontrolmyndigheden.
Fartøjsførere, virksomhedsindehavere eller  

 disses repræsentanter har ret til at overvære udførelsen af eftersynet.
 Stk. 6. Kontrolmyndigheden kan indhente de oplysninger hos  

 skattemyndighederne og andre offentlige myndigheder, der anses for nødvendige  

 for at kontrollere lovens overholdelse, herunder oplysninger om indkomst- og  

 formueforhold, momsafregning m.v.
 Stk. 7. Ministeren for fødevarer, landbrug og fiskeri kan  

 fastsætte nærmere regler om gennemførelsen af kontrolvirksomheden nævnt i  

 stk. 1-5 samt regler om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 kontrollens udøvelse.
Stk. 8. Politiet yder om nødvendigt bistand til kontrollens  

 gennemførelse.
Ministeren for fødevarer, landbrug og fiskeri kan efter aftale  

 med justitsministeren fastsætte nærmere regler herom.«.
 18. § 39 affattes således:
 » § 39. Kontrolmyndigheden kan meddele påbud og forbud i det  

 omfang og på de områder, hvor det skønnes nødvendigt for kontrollens  

 udøvelse.«.
 19. § 40 affattes således:
» § 40. Fisk, alger, krebs- og bløddyr eller dele deraf og  

 partier af sådanne må ikke forhandles, opbevares, transporteres, behandles,  

 erhverves, omsættes, modtages, overdrages, importeres eller eksporteres m.v., 1) hvis der er fisket i strid med regler om fiskeriets udøvelse, eller 2) hvis indholdet ikke er i overensstemmelse med regler om fangstens  

 sammensætning, eller 3) hvis indholdet ikke er registreret, logbogsført eller indberettet af  

 overdrageren i overensstemmelse med fiskerilovgivningen.
 Stk. 2. Ministeren for fødevarer, landbrug og fiskeri kan  

 fastsætte regler om dokumentation m.v. for, at den, der forhandler,  

 opbevarer, transporterer, behandler, erhverver, omsætter, modtager,  

 overdrager, importerer eller eksporterer m.v. fisk, alger, krebs- og bløddyr  

 eller dele deraf og partier af sådanne, opfylder betingelserne i stk. 1.
 Stk. 3. Den, som forhandler, opbevarer, transporterer, behandler,  

 erhverver, omsætter, modtager, overdrager, importerer eller eksporterer m.v.  

 fisk, alger, krebs- og bløddyr eller dele deraf og partier af sådanne, som er  

 omfattet af stk. 1, kan frigøre sig for ansvar ved straks i forbindelse med  

 modtagelsen at foretage anmeldelse til kontrolmyndigheden med angivelse af  

 fangstens omtrentlige størrelse og sammensætning samt afsenderens navn og  

 adresse.
 Stk. 4. Fisk, alger, krebs- og bløddyr eller dele deraf og partier  

 af sådanne, der er anmeldt efter stk. 3, skal opbevares således, at kontrol  

 hermed kan udøves og må ikke forhandles, transporteres, behandles, erhverves,  

 omsættes, modtages, overdrages, importeres eller eksporteres m.v. uden  

 samtykke fra kontrolmyndigheden.
 Stk. 5. For så vidt der forekommer fisk, alger, krebs- og bløddyr  

 eller dele deraf og partier af sådanne, hvis indhold er i strid med gældende  

 regler, betragtes hele partiet som bestående heraf, medmindre frasortering af  

 den ulovlige del finder sted under kontrolmyndighedens tilsyn, eller  

 prøveudtagning foretages for at fastslå den ulovlige dels omfang.
 Stk. 6. Fisk, alger, krebs- og bløddyr eller dele deraf og partier  

 af sådanne, som er omfattet af stk. 1, skal straks efter fangsten  

 genudsættes, så vidt muligt i levende tilstand.
 Stk. 7. Ministeren for fødevarer, landbrug og fiskeri kan  

 fastsætte regler om forhandling, opbevaring, transport, behandling,  

 erhvervelse, omsætning, modtagelse, overdragelse, import eller eksport m.v.  

 af fisk, alger, krebs- og bløddyr eller dele deraf og partier af sådanne  

 under fredningstider og fiskestop m.v.«.
 20. Overskriften til kapitel 7 affattes således:
 »Afgivelse af oplysninger og klageadgang«.
 21. Efter § 41 indsættes i kapitel 7 :
» § 41 a.
Ministeren for fødevarer, landbrug og fiskeri kan  

 henlægge sine beføjelser efter loven til en institution under ministeriet  

 eller en anden institution.
Ministeren kan i forbindelse hermed fastsætte  

 regler om adgangen til at klage over denne myndigheds afgørelser, herunder om  

 at klage ikke skal kunne indbringes for anden administrativ myndighed.«.
 22. Overskriften til kapitel 8 affattes således:
 »Straf og påtale mv.«.
 23. § 42 affattes således:
 » § 42. Medmindre højere straf er forskyldt efter den øvrige  

 lovgivning, straffes med bøde den, der:
1) overtræder eller forsøger at overtræde § 2, § 4, stk. 3, § 8, § 9, §  

 12, stk. 2, § 14, stk. 1 og 5, § 15, § 16, § 17, stk. 1, § 19, § 22, stk. 2,  

 § 23, § 25, § 26, stk. 2 og 3, § 29, § 32, § 39 og § 40, stk. 1, stk. 4 og  

 stk. 6, 2) tilsidesætter eller forsøger at tilsidesætte vilkår knyttet til en  

 tilladelse efter § 4, stk. 5, § 14, stk. 1, § 14, stk. 7, eller § 26, stk. 2, 3) undlader at efterkomme et påbud eller forbud meddelt i henhold til  

 loven eller de i medfør heraf udfærdigede regler, 4) overtræder eller forsøger at overtræde påbud eller forbud meddelt i  

 henhold til loven eller de i medfør heraf udfærdigede regler, 5) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger til brug for den i § 3, §  

 3 a, § 3 b, § 4 og § 38, omhandlede dokumentation , eller 6) afgiver eller forsøger at afgive urigtige eller vildledende  

 oplysninger, eller fortier eller forsøger at fortie oplysninger, der afkræves  

 i henhold til § 38 og § 41.
 Stk. 2. I regler og vedtægter, der udfærdiges i henhold til loven,  

 kan der fastsættes straf af bøde for overtrædelse eller forsøg på  

 overtrædelse af bestemmelserne i reglerne og vedtægterne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 24. Efter § 42 indsættes:
» § 42 a.
Ransagning i sager om overtrædelse af bestemmelserne  

 i denne lov eller regler fastsat i medfør af denne lov kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.«.
 25. I § 44, stk. 1, ændres »fiskerikontrollen«  

 til: »kontrolmyndigheden«.
 26. Efter § 45 indsættes:
» § 45 a.
I sager, der behandles administrativt, jf. § 45,  

 stk. 1, finder retsplejelovens § 752, stk. 1, tilsvarende anvendelse.«.
§ 2 Stk. 1. Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
 Stk. 2. Regler, der er udstedt i medfør af de hidtil gældende  

 regler, forbliver i kraft, indtil de afløses af regler udstedt i medfør af  

 denne lov.
Bemærkninger til lovforslaget Almindelige bemærkninger 1. Lovforslaget sigte og baggrund.
Forslaget vedrører lovens regler om erhvervsfiskerregistrering for  

 personer og selskaber samt lovens kontrol- og straffebestemmelser.
Endvidere  

 indeholder forslaget en begrænsning i adgangen til at omsætte fisk.
 Baggrunden for forslaget er dels at skabe et så effektivt  

 administrationsgrundlag for reglerne om erhvervsfiskerstatus som muligt, dels  

 at præcisere og supplere de eksisterende kontrol- og straffebestemmelser,  

 således at disse opnår samme indhold og udstrækning, som kontrol- og  

 straffebestemmelserne i den øvrige fiskerilovgivning.
 Forslaget indgår i nær sammenhæng med forslag til lov om ændring af lov om  

 regulering af fiskeriet, jf. lovbekendtgørelse nr. 904 af 30. november 1993  

 (herefter reguleringsloven), der fremsættes samtidigt med nærværende forslag,  

 og hvori der søges sikret en effektiv administration af de nationale regler  

 vedrørende fangstkapacitet samt en præcisering og supplering af lovens  

 kontrol- og straffebestemmelser.
a.
Erhvervsfiskerregistrering.
 Registrering af erhvervsfiskere med ret til at drive selvstændig fiskeri  

 er et fundamentalt element i reguleringen af de nationale regler om  

 fangstkapacitet.
Efter de gældende regler i loven er det kun personer, som er registreret  

 som erhvervsfiskere, og selskaber, som er registreret som berettiget til at  

 drive erhvervsmæssigt fiskeri, der kan drive selvstændigt erhvervsmæssigt  

 fiskeri samt eje fartøjer.
Efter reguleringsloven skal fartøjsejeren være  

 registreret efter saltvandsfiskeriloven for at kunne opnå tilladelse til, at  

 et givet fartøj anvendes til erhvervsmæssigt fiskeri.
Fartøjsejeren skal  

 derfor være registreret i overensstemmelse med nærværende lov for at kunne  

 erhverve et fartøj med fiskeritilladelse og drive selvstændigt fiskeri.
 Med forslaget gennemføres en opstramning af bestemmelserne i loven  

 vedrørende registreringen af både personer og selskaber med ret til at drive  

 erhvervsfiskeri.
 Konkret lægger forslaget op til, at den personkreds, der efter de gældende  

 regler kan registreres med ret til at drive selvstændigt fiskeri på grundlag  

 af beskæftigelse om bord på dansk fiskerfartøj i 12 måneder, i denne  

 forudgående periode skal registreres med »B-status« i det  

 erhvervsfiskerregister, der føres i Fiskeridirektoratet.
 Dette sker efter ønske fra erhvervet med henblik på at opnå større  

 sikkerhed omkring den forudgående beskæftigelse for fiskere, der ønsker at  

 opnå ret til at drive selvstændigt fiskeri og for at unge fiskere under  

 uddannelse kan opnå status som erhvervsfiskere, uanset de endnu ikke opfylder  

 betingelserne for at drive selvstændigt erhvervsmæssigt fiskeri.
Med hensyn til erhvervsfiskerselskaber lægger forslaget op til, at det  

 fremover alene er erhvervsfiskerselskaber oprettet i anpartsselskabsform  

 eller aktieselskabsform, der kan godkendes.
I forvejen oprettes langt  

 hovedparten af erhvervsfiskerselskaberne i Danmark som aktie- eller  

 anpartsselskaber.
 Baggrunden for forslaget er et ønske om regelforenkling, men også et ønske  

 om, at selskaberne kun godkendes, hvis de drives i en kendt form, der er  

 reguleret ved lov, idet man herved opnår en forbedret kontrol med ændringer i  

 ejerkredsen i erhvervsfiskerselskaber.
 Denne kontrol med ejerkredsen er ønskelig, idet reguleringsloven stiller  

 krav om, at et fiskerfartøj for 2/3 vedkommende skal ejes af registrerede  

 erhvervsfiskere eller bierhvervsfiskere eller, at et fiskerfartøj fuldt ud  

 skal ejes af et erhvervsfiskerselskab, jf. reguleringslovens § 7a, stk. 1.
 Ved ændringer i ejerkredsen i selskaberne er der idag det praktiske  

 problem, at kontrolmyndigheden, der administrerer ordningen ikke, som ved  

 oprettelsen af et selskab, automatisk får forevist dokumentation for senere  

 ændringer i ejerkredsen.
 I forlængelse heraf indfører forslaget en pligt, hvorefter  

 erhvervsfiskerselskaberne skal give kontrolmyndigheden oplysninger om  

 ændringer i anparts- eller aktieselskaberne inden 30 dage efter udskiftning i  

 ejerkredsen.
 Konkret vil den foreslåede ændring betyde, at fartøjer fremover alene kan  

 ejes og drives af registrerede erhvervsfiskere, bierhvervsfiskere,  

 registrerede og godkendte erhvervsfiskerselskaber i form af aktie- eller  

 anpartsselskaber, samt partrederier.
b.
Omsætning af fisk fanget ved rekreativt fiskeri.
Loven sondrer mellem forskellige typer af fiskeri afhængig af om fiskeriet  

 drives erhvervsmæssigt eller med rekreativt formål.
Man kan således efter  

 loven registreres som henholdsvis erhvervs- eller bierhvervsfisker og lyst-  

 eller fritidsfisker.
Lyst- og fritidsfiskeri har som overordnet formål at være rekreativt,  

 således at fangsterne i modsætning til erhvervsmæssigt fiskeri kun er til  

 eget forbrug.
Dette har hidtil været søgt tilgodeset gennem de regler for  

 redskabsanvendelse, der gælder for lyst- og fritidsfiskeri.
Derimod er der i  

 dag ingen generelle regler, der begrænser lyst- og fritidsfiskere i at  

 omsætte deres fangster mod vederlag.
Forslaget indebærer, at der indføres et generelt forbud mod omsætning af  

 fisk fanget ved rekreativt fiskeri med henblik på at sikre, at fiskeriet  

 udøves i rekreativt øjemed.
Herved sikres, at niveauet for fiskeriet ikke  

 overstiger eget forbrug til den rekreative fisker og dennes husstand.  

 Endvidere imødegås de situationer, hvor lyst - og fritidsfiskere kan lande og  

 omsætte fiskearter, uanset der gælder meget stramme mængdemæssige  

 begrænsninger for erhvervsmæssigt fiskeri på de samme arter.
Forslaget skal  

 desuden tilstræbe, at der kun afsættes fisk ad erhvervsmæssig vej, hvorved  

 kravene til fiskens kvalitet i højere grad sikres.
 De organisationer der er repræsenteret i det rådgivende udvalg om lyst- og  

 fritidsfiskeri og fiskepleje - § 12a-udvalget - har ved flere lejligheder  

 tidligere udtalt og ofte gentaget ønsket om indførelse af et generelt forbud  

 mod omsætning af fisk fanget ved lyst - og fritidsfiskeri.
Forslaget skal ses som et led i en samlet tilpasning af det rekreative  

 fiskeri, herunder i særlig grad begrænsninger i brugen af fiskeredskaber i  

 forbindelse med fritidsfiskeriet.
Blandt de elementer der indgår i  

 overvejelserne, er ændret udformning af redskaberne og tilpasning af antallet  

 af tilladte redskaber.
Reglerne om redskabsanvendelse i fritids- og  

 lystfiskeri kan reguleres i medfør af de gældende bestemmelser i loven.
De samlede overvejelser foregår med henblik på at skabe en så afbalanceret  

 løsning som muligt omkring det rekreative fiskeri.
I denne forbindelse indgår  

 ligeledes arbejdet omkring den bestandsophjælpende fiskepleje, forskningen på  

 området og det regelsæt, der fastsættes såvel for hele landet, som i  

 afgrænsede lokalområder.
c.
Kontrol- og straffebestemmelserne.
 Med henblik på at skabe mere klare og gennemskuelige kontrol-og  

 straffebestemmelser i fiskerilovgivningen, indeholder forslaget, i lighed med  

 forslaget vedrørende reguleringsloven, en præcisering og en supplering af  

 lovens gældende kontrol- og straffebestemmelser.
 Forslaget skal i den forbindelse ses som en forløber for udarbejdelsen af  

 et forslag til en egentlig samlet fiskerilov, der er igangsat med henblik på  

 forelæggelse for Folketinget i Folketingssamlingen 1998/1999.
Baggrunden for forslagets præcisering af de gældende kontrolbestemmelser  

 er et ønske om at opnå mere ensartede og klare kontrolbestemmelser i  

 fiskerilovgivningen.
Nogle love på fiskeriområdet indeholder således meget  

 præcise kontrolbestemmelser, medens andre love indeholder mere generelle  

 kontrolbestemmelser.
Ordlyden af disse bestemmelser er varierende, hvilket  

 især beror på, at de er indsat særskilt på forskellige tidspunkter.
 I dag indeholder lovbekendtgørelse nr. 649 af 4. august 1993 om  

 kvalitetskontrol med fisk og fiskearter (herefter Kvalitetsloven), der vil  

 blive indarbejdet i den kommende fødevarelov, og lov nr. 482 af 12. juni 1996  

 om administration af det Europæiske Fællesskabs forordninger på fiskeriets  

 område og administration af produktionsafgifter mv. (herefter  

 EU-administrationsloven) de mere præcise kontrolbestemmelser.
 Da fiskerilovgivningen således er opdelt på flere love, søges nu  

 gennemført overensstemmelse mellem indholdet af de forskellige loves  

 kontrolbestemmelser.
Med forslaget opnås et mere klart og udførligt beskrevet hjemmelsgrundlag  

 for den rutinemæssige kontrol, der efter de gældende regler kan foretages  

 uden retskendelse på både fartøjer og hos de virksomheder, der omsætter eller  

 på anden måde behandler fisk.
Dette er hensigtsmæssigt både af hensyn til  

 borgernes retssikkerhed og af hensyn til kontrolmyndighedens retsanvendelse.
 Forslaget indeholder herudover hjemmel til en højere grad af koordination  

 af arbejdet mellem forskellige kontroludøvende myndigheder - der tænkes her  

 særligt på skattemyndighederne - og forventes derfor ligeledes at medføre en  

 effektivisering af kontroludøvelsen.
Rådets forordning (EØF) nr. 2847/93 af 12. oktober 1993 om indførelse af  

 en kontrolordning af den fælles fiskeripolitik, herefter kontrolforordningen,  

 stiller en række krav til kontrol af fiskere, modtagere, transportører og  

 købere af fisk og fiskerivarer.
Denne forordning omfatter alle den fælles  

 fiskeripolitiks områder, dvs. bevaringsforanstaltninger,  

 strukturforanstaltninger og foranstaltninger under den fælles markedsordning.  

 Det er i henhold til forordningen et ubetinget krav, at den nationale  

 fiskerikontrol skal være effektiv, jf. artikel 30.
 Konkret skaber forslaget overensstemmelse mellem indholdet af  

 kontrolbestemmelsen i EU-administrationsloven og de tilsvarende bestemmelser  

 i reguleringsloven og nærværende lov.
For så vidt angår lovens straffebestemmelser indebærer forslaget, at der  

 indføres hjemmel til at straffe for forsøg på overtrædelse af visse af  

 bestemmelserne i loven og regler fastsat i medfør af loven, således som det  

 allerede er muligt i medfør af reglerne herom i EU-administrationsloven.
I  

 dag kan der således straffes for forsøg på overtrædelse af EU-regler eller  

 regler fastsat til gennemførelse heraf.
Saltvandsfiskeriloven og  

 reguleringsloven indeholder derimod ikke hjemmel til at straffe for forsøg.  

 Der kan også indenfor for disse lovområder opstå særlige situationer, hvor  

 der er behov for at kunne straffe for forsøg på overtrædelse af reglerne.
 Forslaget indeholder yderligere en bestemmelse der medfører mulighed for,  

 at politiet kan anmodes om at indhente retskendelse til at foretage  

 ransagning i sager om overtrædelse af loven i medfør af de regler i  

 retsplejeloven, der gælder for forbrydelser, der kan medføre frihedsstraf.  

 Der kan i meget grove overtrædelsessager vedrørende f.eks. omsætning af  

 ulovligt fangede fisk være behov for at kunne anmode politiet om at foretage  

 ransagning hos ikke-mistænkte, for derved at fremskaffe de fornødne beviser  

 for overtrædelsernes omfang.
 Endelig indfører forslaget hjemmel til, at ministeren kan fastsætte regler  

 om klage over afgørelser, der træffes i medfør af loven samt en bemyndigelse  

 til ministeren om, at denne kan henlægge sine beføjelser efter loven til en  

 anden myndighed.
 2. Forslagets indhold.
 Forslaget gennemfører en opstramning af reglerne om registrering af  

 personer og selskaber som erhvervsfiskere.
 Forslaget gennemfører et omsætningsforbud for så vidt angår fangster  

 opnået ved lyst- og fritidsfiskeriet.
Forslaget præciserer og opstrammer lovens kontrolbestemmelser, der  

 fastlægger rammerne for den kontrol, der kan gennemføres uden retskendelse  

 med henblik på at skabe mere ensartede og gennemskuelige kontrolbestemmelser  

 i fiskerilovgivningen Forslaget indebærer mulighed for straf for forsøg på overtrædelse af loven  

 og regler fastsat i medfør af loven.
 Forslaget indeholder en bestemmelse om ransagning, hvorefter politiet kan  

 anmodes om at indhente kendelse, således at der kan foretages ransagning  

 efter de regler i retsplejeloven, der gælder for forbrydelser, der kan  

 medføre frihedsstraf.
 Yderligere indeholder forslaget en bestemmelse vedrørende klageadgang i  

 forbindelse med afgørelser truffet med hjemmel i loven samt en bemyndigelse  

 til ministeren om, at denne kan henlægge sine beføjelser efter loven til en  

 anden myndighed.
 Endelig foretages en række justeringer af navne som følge af  

 sammenlægninger i ministeriet og foreninger nævnt i lovteksten.
 3. Statsfinansielle, kommunale, økonomiske og administrative  

 konsekvenser.
Udvidelsen af den personkreds der registreres som erhvervsfiskere kan  

 medføre en forøgelse af udgifterne til det ligningsmæssige fradrag efter  

 Ligningslovens § 9 G, det såkaldte »havfradrag«, der ydes som  

 godtgørelse for udgifter ved at være på havet mere end 12 timer.
Dette  

 fradrag ydes kun til personer, der er registrerede som erhvervsfiskere efter  

 saltvandsfiskeriloven.
 Forslaget vil ikke medføre økonomiske eller administrative konsekvenser  

 for amter eller kommuner.
Forslaget vedrørende opstramning af reglerne om erhvervsfiskerregistrering  

 for personer, indebærer at personer registeret efter forslagets § 3, stk. 1,  

 fremover en gang årligt skal fremsende dokumentation til Fiskeridirektoratet  

 for at de fortsat opfylder betingelsern for registrering.
Dette krav vil  

 blive udmøntet i en bekendtgørelse med hjemmel i lovens § 5, stk. 1. Efter de  

 gældende regler sker dokumentation alene på forlangende.
 4. Erhvervsøkonomiske konsekvenser.
 Forslaget om, at erhvervsfiskerselskaber fremover kun skal kunne tage form  

 af aktie- eller anpartsselskaber, vil medføre forøgede udgifter til  

 stiftelsesomkostninger i forbindelse med selskabernes oprettelse.
 5. Miljømæssige konsekvenser.
 Forslaget har ingen miljømæssige konsekvenser.
 6. Forholdet til EU-retten.
 Personer, der er omfattet af EU-rettens regler om arbejdskraftens frie  

 bevægelighed og etableringsret er ikke omfattet af forslagets § 3, stk. 2,  

 (B-status), der indsætter en yderligere betingelse for registrering med ret  

 til at drive selvstændigt erhvervsmæssigt fiskeri efter § 3, stk. 1,  

 (A-status). I stedet vil ministeren, på baggrund af den med forslaget i samme  

 bestemmelse indsatte bemyndigelse, fastsætte nærmere regler for hvornår  

 dokumentationskravet anses for opfyldt for personer, der er omfattet af  

 EU-rettens regler om arbejdskraftens frie bevægelighed og etableringsret.
 Gennemførelsen af mere ensartede kontrolbestemmelser og suppleringen af  

 straffebestemmelserne med mulighed for at straffe for forsøg medvirker til,  

 at de reguleringer, der gennemføres nationalt vedrørende fiskeri indenfor  

 EU-reglesættet, foregår i overensstemmelse med reglerne og derved i respekt  

 af de rammer, som EU-regelsættet opstiller.
 7. Høring.
 Forslaget har været sendt til høring i følgende organisationer: Danmarks  

 Fiskeriforening, Danmarks Fiskeindustri- og Eksportforening,  

 Konsumfiskeindustriens Arbejdsgiverforening, Foreningen for Danmarks  

 Fiskemel- og Fiskeolieindustri, Producentorganisationerne for  

 fiskerisektoren, Dansk Kystfiskerforening, Danmarks Sportsfiskerforbund,  

 Ferskvandsfiskeriforeningen for Danmark, Dansk Amatørfiskerforening, Dansk  

 Fritidsfiskerforbund, Landsforbundet Danske Lystfiskere, Danmarks  

 Fiskeriundersøgelser, Specialarbejderforbundet i Danmark, Arbejdsbevægelsens  

 Erhvervsråd, Dansk Industri.
Bemærkninger til lovforslagets enkelte bestemmelser Til § 1 Til nr. 1.
 Ændringen er en konsekvens af at »Danmarks Fiskeri- og  

 Havundersøgelser« nu betegnes »Danmarks Fiskeriundersøgelser«.
 Til nr. 2.
 Indsættelsen af ordet »selvstændigt« i stk. 1, understreger den  

 forskel, der er på at blive registreret efter forslagets § 3, stk. 1  

 (A-status) og § 3, stk. 2 (B-status). Registrering efter stk. 1 giver i  

 overensstemmelse med de gældende regler mulighed for at kunne erhverve et  

 fartøj med henblik på at drive selvstændigt erhvervsmæssigt fiskeri.
 Ændringen af paragrafhenvisningerne i bestemmelsen sker som følge af den  

 ændrede inddeling af bestemmelserne i loven, der er fremlagt i lovforslaget,  

 hvor bl.a. reglerne om registrering af erhvervsfiskerselskaber er udskilt i  

 en særskilt bestemmelse.
I forslaget indsættes et nyt stk. 2, der indeholder et generelt  

 omsætningsforbud vedrørende de fangster, der opnås i forbindelse med  

 udøvelsen af lyst- og fritidsfiskeriet.
Forslaget indebærer, at det alene  

 fremover er fangster opnået i forbindelse med udøvelse af erhvervs- eller  

 bierhvervsfiskeri, der kan omsættes.
Dette generelle forbud mod omsætning af  

 fisk fanget ved rekreaktivt fiskeri, har tilslutning fra de organisationer,  

 der er repræsenteret i § 12a-udvalget.
Som beskrevet i lovforslagets  

 almindelige bemærkninger foreslås omsætningsforbuddet som led i en  

 bestræbelse på en samlet, afbalanceret løsning omkring det rekreative  

 fiskeri.
I denne forbindelse indgår også redskabsreglerne, som loven hjemler  

 adgang til at fastsætte samt indsatsen omkring fiskepleje og bestræbelsen på  

 at indføre regler tilpasset lokalområder, hvor dette er relevant.
 Til nr. 3.
 Forslaget indebærer en ny og mere hensigtsmæssig opdeling af de gældende  

 bestemmelser i § 3 og § 3 a.
 Til § 3, stk. 1.
Forslagets § 3, stk. 1, svarer til den gældende bestemmelse i § 3, stk. 1,  

 dog er der i lovteksten indført en udtrykkelig henvisning til at stk. 1  

 vedrører registrering med »A-status«.
Denne form for registrering  

 giver i overensstemmelse med de gældende regler ret til at drive selvstændigt  

 erhvervsmæssigt fiskeri og dermed til at erhverve et fiskerfartøj i  

 modsætning til den forudgående registrering med »B-status«, der med  

 forslaget indsættes som nyt stk. 2.
 Til § 3, stk. 2.
Forslaget indsætter et nyt stk. 2 om forudgående registrering hos  

 fiskerimyndighederne.
Bestemmelsen indebærer, at personer, der efter lovens  

 ikrafttræden ønsker registrering med ret til at drive selvstændigt  

 erhvervsfiskeri efter stk. 1 (A-status), skal forudanmeldes hos  

 fiskerimyndighederne fra ansættelsesforholdets begyndelse i fiskeriet.  

 Forudanmeldelsen udløser registrering med »B-status« hos  

 fiskerimyndighederne.
Personer, der har påbegyndt, men ikke afsluttet, 12  

 måneders forudgående arbejde i fiskeriet før denne bestemmelses ikrafttræden  

 vil ikke blive mødt med krav om forudgående registrering med B-status.
 Der er fra erhvervets side ytret ønske om en sådan indslusningsordning i  

 erhvervsfiskeriet, som vil udvide overblikket over de reelt aktive i  

 fiskerierhvervet, samt skabe større sikkerhed omkring dokumentationen for den  

 forudgående beskæftigelse i forbindelse med den registrering, der giver ret  

 til at drive selvstændig erhvervsfiskeri.
 Registrering med »B-status« medfører ikke, at den pågældende får  

 ret til at drive selvstændig erhvervsfiskeri og heller ikke til, at den  

 pågældende kan erhverve et fartøj med fiskeritilladelse i medfør af  

 reguleringsloven.
Det skal understreges, at selv om denne registrering efter forslaget er en  

 forudsætning for endelig registrering efter § 3, stk. 1, er der er tale om en  

 frivillig adgang til registrering med »B-status«.
Der er således  

 ikke knyttet nogen form for sanktioner til manglende registrering for  

 personer, der arbejder som lønmodtager om bord på et fartøj uden at drive  

 selvstændigt fiskeri, dog er denne registrering som nævnt en nødvendig  

 forudsætning for at blive registreret efter § 3, stk. 1, med ret til at drive  

 selvstændig erhvervsmæssigt fiskeri.
 Den foreslåede registrering berører udelukkende mulighederne for at opnå  

 ret til at drive erhvervsmæssigt fiskeri i medfør af hovedreglen om 12  

 måneders forudgående beskæftigelse, hvis denne finder sted på et dansk  

 indregistreret fiskerfartøj.
I undtagelsessituationerne d.v.s. bl.a., når registrering finder sted i  

 medfør af den gældende lovs § 3, stk. 2, for personer, som er omfattet af  

 EU's regler om etableringsret og arbejdskraftens fri bevægelighed, er der  

 ikke krav om, at den forudgående beskæftigelse skal have fundet sted på et  

 dansk indregistreret fiskerfartøj.
For sådanne personer foretages fortsat en  

 konkret vurdering af den forudgående beskæftigelse og fremtidige tilknytning  

 til aktiviteter i det danske fiskerierhverv, idet disse personer også skal  

 opfylde kravet om 12 måneders forudgående beskæftigelse i fiskerierhverv.
De  

 nærmere dokumentationskrav vil blive udstedt i medfør af forslagets  

 bemyndigelse til ministeren herom.
Tilsvarende konkret vurdering ved registreringen skal også fortsat være  

 mulig, hvis denne sker på grundlag af en beskæftigelse, der ligestilles med  

 arbejde om bord.
Dette kan f.eks. være ledelse og styring af et fiskeri på et  

 konkret fartøj.
I den bekendtgørelse, der planlægges udstedt, vil indholdet  

 af beskæftigelseskravet også i denne situation nærmere blive fastlagt.
 Til § 3, stk. 3.
Forslaget ophæver den gældende lovs § 3, stk. 3, idet kravet om  

 dokumentation for registrering med ret til at drive selvstændigt  

 erhvervsmæssigt fiskeri er omfattet af bemyndigelseshjemlen i § 5, stk. 1,  

 der ifølge lovforslaget bemyndiger ministeren til, at fastsætte nærmere  

 regler for godkendelsen og opretholdelsen af retten til at drive erhvervs- og  

 bierhvervsfiskeri.
Se endvidere bemærkningen til § 5, stk. 1, i nr. 9.
 Det påtænkes således at udstede en bekendtgørelse, der indeholder  

 bestemmelser om, at personer og selskaber, der er registreret med ret til at  

 drive erhvervsfiskeri, af egen drift een gang årligt skal tilsende  

 kontrolmyndigheden dokumentation for at de til stadighed opfylder  

 betingelserne for registreringen.
 I stedet indsættes som nyt stk. 3, en bestemmelse, der vedrører  

 beregningen af bruttoindkomsten jf. § 3, stk. 1, nr. 3. Bestemmelsen svarer  

 til den gældende bestemmelse i § 5, stk. 2, dog udvider forslaget området for  

 de indtægtsgivende erhverv eller anden indkomst, der ikke medregnes i den  

 samlede bruttoindkomst.
 Således fremgår det med forslaget udtrykkeligt af bestemmelsen, at  

 indtægter hidrørende fra ansættelse i fiskeriets organisationer, på  

 redningsstationer, samt folkepension til personer, der før det 67. år var  

 registrerede som erhvervsfiskere, ikke skal medregnes ved opgørelsen af den  

 årlige bruttoindkomst.
Det følger af mangeårig praksis, at pensionerede erhvervsfiskere ved  

 beregning af bruttoindkomsten for personlig virksomhed, kan bortse fra deres  

 folkepension.
Denne praksis søges med forslaget lovfæstet efter ønske fra  

 organisationerne i fiskerierhvervet.
 Organisationerne har endvidere udtrykt ønske om, at indtægter hidrørende  

 fra ansættelse på lokale redningsstationer eller fra tillidsposter i  

 fiskeriorganisationerne ikke som hidtil medregnes ved opgørelsen af  

 bruttoindkomsten under hensyn til at disse poster er på valg, således at det  

 er muligt at deltage i det fiskeripolitiske arbejde uden derved at miste  

 status som erhvervsfisker.
 I den bekendtgørelse, der påtænkes udstedt med hjemmel i § 5, stk. 1, vil  

 præcise retningslinier for beregningen af virksomheders og personers  

 bruttoindkomst blive fastlagt.
 Til § 3 a.
Forslagets § 3 a, svarer til reglerne om genregistrering i den gældende  

 lovs § 3, stk. 4 og 5. Dog er kravet i § 3 a, stk. 2 om at dokumentationen  

 skal forevises for fiskerikontrollen ændret til at dokumentationen skal  

 forevises Ministeriet for Fødevarer, Landbrug og Fiskeri.
I praksis vil  

 dokumentationen dog stadig skulle forevises for de lokale  

 Fiskeriinspektorater.
 Til nr. 4.
Forslaget indsætter en ny § 3 b.
Denne bestemmelse vedrører den gældende  

 lovs regler i § 3, stk. 6 - 8, og i § 3 a om erhvervsfiskerselskaber.
Forslaget tilsigter, at erhvervsfiskerselskaber fremover kun kan  

 registreres og opretholdes som enten aktie- eller anpartsselskaber.
Dette vil  

 bl.a. forbedre kontrollen med selskabernes ejerkreds.
I forvejen oprettes  

 langt hovedparten af erhvervsfiskerselskaberne, som aktie- eller  

 anpartsselskaber.
Forslaget indebærer, at fartøjer fremover kun kan ejes og drives af  

 registrerede erhvervsfiskere, bierhvervsfiskere, registrerede og godkendte  

 erhvervsfiskerselskaber i form af aktie- eller anpartsselskaber.
Endvidere  

 eksisterer i dag en ret udbredt ejerform, hvor to eller flere erhvervsfiskere  

 indgår i et partsrederi.
Dette er ikke et egentligt selskab i lovens  

 forstand, men partsrederiet skal bestå af registrerede erhvervs- eller  

 bierhvervsfiskere for 2/3 vedkommende.
 Før 1993 blev der ikke stillet krav til, hvem der ejede fartøjet, men  

 alene krav til den person eller det selskab, der drev fiskeri med fartøjet.  

 Reguleringsloven er imidlertid blevet ændret, således at der ved lov nr. 332  

 af 14. maj 1992 stilles krav om, at et fiskerfartøj for 2/3 vedkommende skal  

 ejes af registrerede erhvervsfiskere, bierhvervsfiskere eller, at et  

 fiskerfartøj fuldt ud skal ejes af et erhvervsfiskerselskab, jf.  

 Reguleringslovens § 7a, stk. 1.
Kravet om registrering af selskaber med erhvervsfiskerstatus efter loven  

 er således tæt knyttet til kapacitetsreglerne i reguleringslovens § 7 og §  

 7a.
I forbindelse med administrationen af kapacitetsreglerne er det  

 nødvendigt med et klart overblik over selskabernes reelle ejerforhold, idet  

 disse fleksible regler gør det muligt, at foretage fartøjsudskiftning på  

 grundlag af bl.a. tilkøb af flere fartøjer.
I den forbindelse er det  

 nødvendigt, at sikre at de selskaber og personer, der foretager sådanne  

 opkøb, udgøres af registrerede erhvervsfiskere og erhvervsfiskerselskaber.
 Ændringen i § 3 b, stk. 1 nr. 1 - 4, hvorefter der alene henvises til  

 »aktier og anparter« er en konsekvens af, at det med lovforslaget  

 søges gennemført, at det alene er anparts- og aktieselskaber, der fremover  

 kan godkendes som registrerede erhvervsfiskerselskaber.
 Ved indsættelsen af lovforslagets krav i stk. 1, nr. 1, om, at  

 overdragelse af aktier eller anparter alene kan ske til eje eller pant,  

 tydeliggører lovforslaget, at de erhvervsfiskerejede aktier eller anparter  

 hverken må sælges eller pantsættes til ikke-erhvervsfiskere.
 Fiskerimyndighederne vil dog også fremover acceptere, at aktierne og  

 anparterne permanent bliver overdraget til et pengeinstitut eller et andet  

 financieringsinstitut, som sikkerhed for f.eks. en kassekredit eller et lån.  

 I disse tilfælde vil det i overensstemmelse med gældende praksis blive  

 krævet, at der bliver indsendt en kopi af pantsætningsaftalen til  

 fiskerimyndighederne, og at det fremgår af denne aftale, at panthaver ikke  

 har nogen indflydelse i selskabet og heller ingen stemmeret.
 Der er foretaget ændringer i stk. 1, nr. 2 og 3, som følge af særlige  

 forhold for anpartsselskaber.
Den foreslåede ændring i stk. 1, nr. 2, er en konsekvens af, at  

 anpartsselskaber ikke udsteder dokumenter i lighed med aktieselskaber.
I  

 praksis påtegnes anpartshaverfortegnelsen i stedet om omsætningsbegrænsningen  

 for de erhvervsfiskereejede anparter.
Forslaget i stk. 1, nr. 3, er en konsekvens af, at ikke alle  

 anpartsselskaber har en bestyrelse.
Efter § 19, stk. 1 i lov om  

 anpartsselskaber, er ikke alle anpartsselskaber forpligtet til at have en  

 bestyrelse, idet selskaberne i nogle tilfælde alene er forpligtet til at have  

 en direktion og således anvendes i overensstemmelse med ordlyden i lov om  

 anpartsselskaber af 22. maj 1996 betegnelsen »øverste  

 ledelsesorgan«.
I disse tilfælde er selskabet i praksis ikke blevet  

 afvist af fiskerimyndighederne, men der er i stedet blevet stillet krav om,  

 at vedtægterne skal indeholde en bestemmelse om, at overdragelse af de  

 erhvervsfiskereejede anparter kræver der øverste ledelsesorgans samtykke.
 Stk. 2 svarer til den gældende § 3, stk. 8.
Med forslagets stk. 3, indføres en bemyndigelse til ministeren, hvorefter  

 denne kan fastsætte regler om at et selskabs registrering, som  

 erhvervsfiskerselskab kan bortfalde, hvis ikke overdragelse af  

 erhvervsfiskerejede aktier meddeles til Fiskeridirektoratet inden 30 dage.  

 Dette svarer til bestemmelsen i reguleringslovens § 7a, stk. 6 vedrørende  

 ejerskifte af fartøjer.
Bestemmelsen sikrer, at der skabes det nødvendige  

 overblik vedrørende ejerkredsen i erhvervsfiskerselskaber.
Stk. 4 vedrører forholdene for de allerede eksisterende selskaber.  

 Bestemmelsen svarer til indholdet af den gældende § 3 a.
Disse selskaber kan  

 opretholde registrering med ret til at drive erhvervsmæssigt fiskeri med  

 selskabernes nuværende konstruktion.
Dog kan sådanne selskaber kun udskifte  

 eller foretage kapacitetsudvidende ombygninger af selskabets fartøj og opnå  

 fiskeritilladelse til det pågældende fartøj, hvis selskabet opfylder de krav  

 der er fastsat i loven.
Dette fremgår af reguleringslovens § 7, jf. § 7a.
Det  

 fremgår ligeledes, at der kan dispenseres for disse krav, hvis udskiftningen  

 af selskabets fartøj sker som følge af et forlis.
 Ved kapacitetsudvidende ombygning forstås i overensstemmelse med gældende  

 praksis, at der foretages ændringer af bl.a. fartøjets dimensioner, dvs.  

 længde, bredde og tonnage.
 Til nr. 5, nr. 13 og nr. 14.
Forslaget medfører, at der i lovteksten indsættes henvisning til  

 Ministeriet for Fødevarer, Landbrug og Fiskeri, således at ændringer i  

 interne organisatoriske forhold ikke fremover får indflydelse på den gældende  

 lovtekst.
Fiskerikontrollen benævnes i dag fiskeriinspektoraterne og udgør en  

 del af Fiskeridirektoratet.
Inspektoraternes opgaver er forskellige, således  

 at de på nogle områder er kontrolmyndighed, jf. kontrolbestemmelsen i lovens  

 § 38 og i andre henseender har en servicefunktion, der indeholder vejledning  

 af borgerne og praktisk assistance i forbindelse med indsendelse af skemaer  

 mv.
 Til nr. 6.
 Ved ændringen af stykkehenvisningen er der tale om en konsekvensændring i  

 anledning af, at der tidligere ved lov nr. 1082 af 22. december 1993 er  

 indsat et nyt stk. 4. Konsekvensrettelsen er ved en forglemmelse ikke blevet  

 medtaget ved den tidligere lovændring.
 Til nr. 7 og nr. 15.
 Forslaget ophæver de angivne dele af bestemmelserne, idet der alene er  

 tale om en henvisning til administrative forhold, der forekommer overflødig i  

 lovteksten.
 Til nr. 8.
 Ændringen er en konsekvens af, at »Danmarks Havfiskeriforening«  

 og »Dansk Fiskeriforening« nu er lagt sammen til »Danmarks  

 Fiskeriforening«, hvorfor foreningen nu er tildelt 2 repræsentanter i  

 nævnet.
 Til nr. 9.
Bemyndigelseshjemlen i § 5, stk. 1, præciseres ved indsættelsen af  

 udtrykket »opretholdelse«.
Herefter vil ministeren i  

 bekendtgørelsesform kunne stille krav om, at erhvervsfiskere,  

 bierhvervsfiskere og erhvervsfiskerselskaber af egen drift løbende, f.eks. en  

 gang årligt, skal tilsende fiskerimyndighederne nærmere præciserende  

 oplysninger, som skal tjene til dokumentation for, at vedkommende fortsat er  

 berettiget til registrering.
Personer og selskaber skal endvidere på  

 forlangende kunne dokumentere, at betingelserne for registrering er tilstede.
 Indsendes denne dokumentation ikke eller er betingelserne for registrering  

 ikke længere til stede kan disse personer eller selskaber slettes i  

 Fiskeridirektoratets Erhvervsfiskerregister.
 Indholdet af den gældende § 5, stk. 2, er indarbejdet i forslaget til § 3,  

 stk. 3.
 Til nr. 10.
 Forslaget vedrører den særlige dispensationsregel i lovens § 7, stk. 1.  

 Forslaget indsætter et nyt stk. 2, som indeholder en bemyndigelse til  

 ministeren, hvorefter denne kan udstede regler til brug ved afgørelsen af om  

 ansøgning om registrering med ret til at drive erhvervs- og bierhvervsfiskeri  

 efter § 7, stk. 1 kan imødekommes.
Herunder lægger forslaget op til, at afgørelsen af om de indkomne  

 ansøgninger kan imødekommes, skal kunne varetages med bistand fra et  

 sagkyndigt udvalg.
Der tænkes her særligt på personer, der beskæftiger sig  

 med forhold vedrørende sikkerhed til søs samt sociale- og sundhedsmæssige  

 forhold.
Den gældende § 7, stk. 2, der ifølge forslaget ændres til § 7, stk. 3,  

 vedrører arveberettigedes stilling i tilfælde af dødsfald for en person  

 registreret som erhvervsfisker i medfør af lovens regler herom.
Det skal  

 understreges, at bestemmelsen også påtænkes anvendt i forhold til andre  

 arveberettigede samlevende end børn og ægtefæller.
 Til nr. 11 og 12.
 Der foretages en præcisering af paragrafhenvisningerne, idet der i  

 forslaget til § 3 kan ske registrering med henholdsvis A-status, jf. stk. 1  

 og B-status, jf. stk. 2. Endvidere ændres henvisningen til  

 erhvervsfiskerselskaber som en konsekvens af, at reglerne om  

 erhvervsfiskerselskaber ifølge forslaget udskilles i en selvstændig  

 bestemmelse, jf. forslagets § 3 b.
 Til nr. 16.
Bestemmelsen, der bl.a. vedrører befordringsgodtgørelse ophæves, idet det  

 af Finansministeriets retningslinier fremgår, at bestemmelser indeholdende  

 sådanne forpligtelser ikke længere kan opretholdes.
Tilsvarende bestemmelser  

 er ophævet på landbrugets område.
Det bemærkes, at bestemmelsen i praksis i  

 en årrække ikke er blevet anvendt.
 Til nr. 17.
 Forslaget vedrører kontrolbestemmelsen i lovens § 38. Forslaget  

 gennemfører, i lighed med det samtidigt fremlagte forslag vedrørende  

 reguleringsloven, en præcisering og en supplering af den gældende  

 kontrolbestemmelse, således at denne indholdsmæssigt tilpasses bestemmelsen i  

 EU-administrationslovens § 4.
Med forslaget opnås et mere klart og ensartet grundlag for  

 kontroludøvelsen i henhold til fiskerilovgivningen.
Fiskerilovgivningen er i  

 dag spredt på en række forskellige love, der alle indeholder bestemmelser om  

 omfanget af den kontroludøvelse, der kan gennemføres af  

 fiskerikontrolmyndigheden.
 Indholdet af disse loves kontrolbestemmelser varierer, både med hensyn til  

 den dokumentation og de oplysninger der kan indhentes og med hensyn til de  

 fartøjer og virksomheder, der kan kontrolleres.
 Hensigten med forslaget er at præcisere kontrolbestemmelsen i lovens § 38,  

 som led i en bestræbelse på at ensarte alle de forskellige  

 kontrolbestemmelser i fiskerilovgivningen.
 Baggrunden for forslaget er at skabe et mere klart og gennemskueligt  

 lovgrundlag for kontroludøvelsen, hvilket dels forbedrer de kontrolleredes  

 retssikkerhed, dels skaber grundlag for en mere effektiv kontroludøvelse.
 Med forslaget vil det således klart af kontrolbestemmelsen fremgå, hvilke  

 dokumenter, fartøjer og virksomheder, der er omfattet af bestemmelsen.
 Til § 38, stk. 1.
Bestemmelsen omhandler de myndigheder, der udfører kontrollen med  

 fiskerilovgivningen.
Kontrollen gennemføres i dag af Fiskeridirektoratet,  

 herunder direktoratets decentrale enheder; fiskeriinspektoraterne og  

 fiskerikontrolskibene.
Dette system forudsættes videreført.
Forslaget  

 indeholder endvidere bemyndigelse til, at ministeren kan pålægge andre  

 myndigheder at gennemføre den i bestemmelsen omhandlede kontrol.
Tilsvarende  

 hjemmel findes i den gældende EU- administrationslov jf § 16, stk. 2, og i  

 reguleringslovens § 10, stk. 1. Der tænkes her særligt på det behov, der kan  

 være for at koordinere kontrolindsatsen med told- og skattemyndighederne.
 Til § 38, stk. 2.
Forslaget præciserer ordlyden af den gældende bestemmelse i § 38, stk. 3,  

 således at det med forslaget udtrykkeligt fremgår af bestemmelsen, hvilke  

 fartøjer, virksomheder og øvrige lokaliteter, der er omfattet af  

 kontrolmyndighedens beføjelser.
Det er således hensigten med forslaget  

 udtrykkeligt at præcisere de omsætningsled, der kan kontrolleres, herunder  

 opkøber- og forarbejdningsvirksomheder i tidligere eller senere  

 omsætningsled.
Dette er i overensstemmelse med den gældende praksis omkring §  

 38, stk. 3, jf. ordlyden »af det gældende stk. 3 og i øvrigt overalt  

 hvor fisk, alger, krebs- og bløddyr eller dele deraf opbevares, transporteres  

 og behandles m.v.«.
Det er derimod ikke hensigten at udøve kontrol i  

 privatboliger - dvs. hos forbrugere - med mindre det konstateres, at der  

 foregår handel m.v. af fisk eller lignende.
 Til § 38, stk. 3.
 Bestemmelsen svarer til den gældende bestemmelse i § 38, stk. 4, 1. led.  

 Dog er der i overensstemmelse med hvad der gælder efter  

 EU-administrationslovens § 4, stk. 4, 1. pkt. indsat en udtrykkelig  

 bestemmelse om at sådanne prøver kan foretages uden erstatning.
 Til § 38, stk. 4.
Forslaget præciserer ordlyden af den gældende bestemmelse i § 38, stk. 4  

 om, at kontrolmyndigheden som led i kontrollens gennemførelse kan indhente  

 dokumentation og oplysninger.
Med forslaget præciseres disse mere generelle  

 udtryk i overensstemmelse med formuleringen i EU-administrationslovens § 4,  

 stk. 4, således at det af bestemmelsen klart fremgår hvilke typer af  

 dokumenter og oplysninger, der indgår i kontrollen.
 Til § 38, stk. 5.
Bestemmelsen vedrører den pligt de kontrollerede fartøjers og  

 virksomheders ledelse og beskæftigede har til at assistere kontrolmyndigheden  

 under gennemførelsen af en kontrol.
Denne pligt er formuleret i  

 overensstemmelse med den tilsvarende pligt i EU- administrationslovens § 4,  

 stk. 4, sidste punktum.
Endvidere har de kontrollerede mulighed for at  

 overvære kontrollen.
Bestemmelsen svarer til hvad der er muligt efter den  

 gældende bestemmelse i § 39.
 Til § 38, stk. 6.
I § 38, stk. 5, søges indsat hjemmel til at kontrolmyndigheden kan  

 indhente oplysninger fra andre myndigheder.
En tilsvarende adgang findes i  

 lov nr. 285 af 27. april 1994 om førstegangsomsætning af fisk (herefter  

 førstegangsomsætningsloven) § 15, dog er der ikke som i  

 førstegangsomsætningsloven mulighed for at indhente oplysninger om tidligere  

 lovovertrædelser.
Forslaget indebærer en opstramning af de gældende  

 beføjelser efter loven og indsættes for at forbedre de eksisterende  

 kontrolmuligheder, idet der i visse situationer kan være behov for et  

 koordineret samarbejde, for at gennemføre en effektiv kontrol.
Dette behov hænger sammen med, at afsætningsforholdene i fiskeriet ofte er  

 meget komplicerede.
Kontrolmyndigheden skal have en reel mulighed for at  

 kontrollere mange omsætningsled, og der er derfor i visse situationer behov  

 for f.eks. at kunne kontrollere overensstemmelsen mellem de registreringer,  

 der forefindes hos fiskerimyndighederne og de registreringer, der forefindes  

 hos særligt skattemyndighederne i form af momsafregninger o.lign., hvis  

 kontrollen skal fungere effektivt.
 Til § 38, stk. 7.
 Forslagets § 38, stk. 6, er en sammenskrivning af de gældende  

 bemyndigelsesbestemmelser i § 38, stk. 5 og 6, hvorefter ministeren for  

 Fødevarer, Landbrug og Fiskeri kan fastsætte nærmere regler for  

 kontroludøvelsen.
 Til § 38, stk. 8.
 § 38, stk. 7, der vedrører politiets bistand til kontrolmyndigheden,  

 svarer til den gældende bestemmelse i lovens § 38, stk. 2, dog fremgår det nu  

 af bestemmelsen, at Fødevareministeren efter aftale med Justitsministeren kan  

 fastsætte nærmere regler om politiets bistand.
 Til nr. 18.
Forslaget svarer til den gældende bestemmelse i lovens § 38, stk. 4, 2.  

 led og indeholder hjemmel til udstedelse af påbud og forbud, hvor det skønnes  

 nødvendigt for kontrollens udøvelse.
Et væsentligt formål med bestemmelsen er  

 at sikre adgang til kontrol, f.eks. kan kontrolmyndigheden meddele påbud om,  

 at et fartøj ikke må losse sin fangst førend kontrolmyndigheden har undersøgt  

 fangsten.
Denne hjemmel er alene udskilt i en særskilt bestemmelse som følge  

 af forslagets ændrede konstruktion af bestemmelsen i § 38. Der er således  

 ikke tilsigtet nogen realitetsændring af hjemlens indhold.
 Til nr. 19.
Hovedsigtet med forslaget er at præcisere omsætningsforbuddet vedrørende  

 ulovligt fangede fisk m.v.
Baggrunden herfor er, at der i nogle få nyere  

 domme har været rejst tvivl om, hvorvidt § 40, stk. 1, kan siges at omfatte  

 forbud mod køb af ulovligt fangede fisk.
 Under hensyn hertil og da bestemmelsen er et vigtigt led i bestræbelserne  

 på at forhindre ulovligt fiskeri og afsætning af ulovligt fangede fisk, anses  

 det for hensigtsmæssigt nu at præcisere formuleringen af § 40, således at det  

 udtrykkeligt fremgår, at alle former for erhvervelse og omsætning, herunder  

 også køb af ulovligt fangede fisk er omfattet af forbuddet i § 40, stk. 1.
 Forslaget indebærer, at det helt klart fremgår af lovteksten, at alle  

 former for overdragelse af ulovligt fangede fisk - uanset hvilket  

 omsætningsled - indebærer et ansvar for den, der efter overdragelsen bliver  

 ansvarlig for fisken.
 Der er i den forbindelse ikke fastsat bestemte formkrav til overdragelsen,  

 hvilket bl.a. betyder, at omsætning pr. telefon, fax o.lign. også er  

 omfattet.
 Til § 40, stk. 1.
Forslaget medfører en præcisering af § 40, stk. 1, der fastsætter det  

 nærmere omfang af omsætningsforbuddet.
Nr. 1 vedrører bl.a. den situation,  

 hvor der er fisket med ulovligt redskab eller, hvor der er fisket efter  

 arter, der er fredede.
Nr. 2 vedrører bl.a. de situationer, hvor der  

 foreligger undermålsfisk.
Af nr. 3 fremgår det udtrykkeligt, at  

 omsætningsforbuddet ligeledes omfatter fisk m.v., som ikke er registreret af  

 overdrageren i overensstemmelse med fiskerilovgivningen.
Det kan dreje sig om  

 f.eks. urigtig eller manglende indførsel af fangster i logbøger eller urigtig  

 eller manglende indberetning fra opkøbere til fiskerimyndighederne.
 Formålet med den udtrykkelige bestemmelse i nr. 3, er at understrege, at  

 omsætning af fisk m.v., som holdes uden for den pligtmæssige registrering af  

 fangstmængder, ved ikke at blive logbogsførte eller i øvrigt indberettet til  

 fiskerimyndighederne, er omfattet af omsætningsforbuddet.
 Forslaget må således betragtes som en nødvendig præcisering af § 40s  

 anvendelsesområde i lyset af de restriktioner for fiskeriet, som er en følge  

 af kvoteringssystemet for fisk.
Overtrædelse af fiskerilovgivningen sker bl.a. ved, at fiskerne undlader  

 at logbogsføre fangster, ligesom opkøberne i nogle tilfælde undlader at  

 indberette de opkøbte fangster til fiskerimyndighederne.
Sker en sådan  

 overtrædelse af reglerne på et tidspunkt, hvor de tilladte fangstmængder for  

 et fartøj ikke er udnyttet fuldtud, vil der ifølge retspraksis i dag ikke  

 kunne dømmes for modtagelse af ulovligt fangede fisk.
 Dette forekommer uhensigtsmæssigt, idet effekten af den manglende  

 registrering er, at kvoten i praksis vil blive overskredet på grund af, at  

 visse mængder af fisk ulovligt holdes uden for registreringssystemet.  

 Forslaget om udtrykkeligt at forbyde forhandling, opbevaring, transport,  

 behandling, erhvervelse, omsætning, modtagelse, import og eksport m.v. af  

 sådanne fisk er således et nødvendigt element i bestræbelserne på at hindre  

 omgåelse af kvotereglerne.
Endvidere præciserer forslaget den gældende bestemmelses forbud mod  

 opbevaring, transport og behandling af ulovligt fanget fisk.
Med forslaget  

 fremgår det klart af lovens § 40, at ulovligt fangede fisk ikke må  

 forhandles, opbevares, transporteres, behandles, erhverves, omsættes,  

 modtages, overdrages, importeres og eksporteres m.v.
 Til § 40, stk. 2.
Forslaget indeholder en bemyndigelseshjemmel der indebærer, at ministeren  

 kan fastlægge nærmere retningslinier om, at der skal foreligge en vis  

 dokumentation for, at modtagere m.fl. af fisk kan sikre sig, at de modtagne  

 fisk ikke er ulovligt fangede eller holdt udenfor kvotesystemet.
Forslaget  

 indebærer bl.a., at der kan udstedes regler om den form for dokumentation,  

 der skal foreligge i forbindelse med overdragelsen i alle omsætningsled.
 Til § 40, stk. 3.
Forslaget svarer til den gældende bestemmelses stk. 2, 1. pkt.
Dog er  

 ordlyden strammet op, idet det nu fremgår af bestemmelsen, at anmeldelse om  

 modtagelse af ulovligt fangede fisk, som hidtil, straks - dvs. umiddelbart  

 efter at den pågældende er blevet bekendt med forholdet - skal foretages til  

 kontrolmyndigheden for at modtageren kan frigøre sig for ansvar.
Anmeldelse  

 vil kunne ske telefonisk eller pr. telefax til Fiskeridirektoratets  

 decentrale enheder i det pågældende område.
Fiskeridirektoratet vil herefter  

 give anmelderen besked om kontrol af fisken og eventuel frigivelse.
Der  

 kræves en udtrykkelig meddelelse for at opnå ansvarsfritagelse.
Anmeldelse i  

 henhold til denne bestemmelse kan således ikke erstattes af den indberetning,  

 som alle førstehåndsopkøbere skal foretage til Fiskeridirektoratet.
 Til § 40, stk. 4.
Bestemmelsen svarer til den gældende § 40, stk. 2, 2. pkt.
Der er alene  

 foretaget konsekvensrettelser.
 Til § 40, stk. 5.
 Bestemmelsen svarer til den gældende § 40, stk. 3.
 Til § 40, stk. 6.
 Bestemmelsen svarer til den gældende bestemmelse i § 40, stk. 1, 2. led.  

 Der er alene foretaget konsekvensrettelser.
 Til § 40, stk. 7.
 Bestemmelsen svarer til den gældende bestemmelse i § 40, stk. 4.  

 Sprogbrugen er forenklet men der er ikke tilsigtet realitetsændringer.
 Til nr. 20.
 Ændringen af kapitel 7s overskrift er en følge af, at der med forslaget i  

 kapitlet indsættes en bestemmelse om klageadgang.
 Til nr. 21.
Forslaget indebærer, at ministeren for fødevarer, landbrug og fiskeri kan  

 delegere sine beføjelser efter loven til andre dele af ministeriet, dvs.  

 direktorater og styrelser, samt til andre relevante myndigheder, f.eks.
Told-  

 og Skattemyndighederne.
Forslaget indebærer endvidere, at ministeren kan  

 fastsætte regler om klagesagsbehandlingen efter denne lov.
Forslaget svarer  

 til de gældende regler herom i reguleringslovens § 10, stk. 2, og  

 EU-administrationslovens § 16, stk. 2.
 Til nr. 22.
 Kapitlet ændrer navn som følge af, at forslaget i kapitlet indsætter en  

 bestemmelse om ransagning.
 Til nr. 23.
Der etableres med den foreslåede ændring af § 42, stk. 1 og 2, mulighed  

 for at straffe for forsøg på overtrædelse af visse af de strafbelagte  

 bestemmelser i loven.
Dette svarer til, hvad der foreslås i det samtidig  

 fremsatte lovforslag til ændring af reguleringsloven.
 Herved bringes straffebestemmelserne i de nationale love på fiskeriområdet  

 i overensstemmelse med, hvad der efter EU-administrationsloven gælder ved  

 overtrædelse af EU-regler på fiskeriets område og nationale regler fastsat i  

 henhold hertil.
Muligheden for at straffe for forsøg vil kunne få betydning i tilfælde,  

 hvor fiskerikontrollens tilsynekomst i sig selv medfører, at en overtrædelse  

 ikke fuldbyrdes, f.eks. i situationer, hvor et fartøj, som har fået påbud om  

 forudanmeldelse af landinger, sejler ud af havnen - uden at lande fartøjers  

 fangst- , når fiskerikontrollen viser sig på kajen.
I sådanne situationer vil  

 det muligvis ikke kunne bevises, at påbuddet er overtrådt, men det kan  

 formentlig i visse tilfælde bevises, at der har foreligget forsæt til at  

 overtræde påbuddet og fiskerireglerne i øvrigt.
Forslaget medfører, at der i visse af de i stk. 1 opregnede bestemmelser  

 bliver mulighed for at straffe for forsøg.
I nr. 1 og nr. 2, der svarer til  

 den gældende § 42, stk. 1, nr. 1 og nr. 2, indføres der mulighed for at  

 straffe for forsøg.
Forslagets nr. 3, svarer til den gældende nr. 3.  

 Forslagets nr. 4 er ny og medfører, at også overtrædelse af et, i henhold til  

 loven eller i henhold til regler fastsat i loven, udstedt forbud eller påbud  

 indebærer mulighed for straf, herunder straf for forsøg.
Forslagets nr. 5  

 indebærer mulighed for at straffe for forsøg på overtrædelse af de  

 bestemmelser, der er opregnet i den gældende nr. 4. Endvidere er der i den  

 gældende nr. 4 foretaget konsekvensrettelser, som følge af forslagets ændrede  

 opdeling af den gældende § 3. Forslagets nr. 6 indfører mulighed for at  

 straffe for forsøg i den gældende nr. 5, der vedrører de oplysninger, der kan  

 afkræves i henhold til § 38 og § 41.
 Forslagets stk. 2, vedrører regler fastsat i medfør af loven og forslaget  

 indfører mulighed for at straffe for forsøg på overtrædelse af sådanne  

 bestemmelser.
Forslaget til bestemmelsens stk. 3, vedrører selskabers ansvar i  

 forbindelse med overtrædelse af loven.
Forslaget ændrer bestemmelsens ordlyd  

 i således, at denne er i henhold til Justitsministeriets anbefaling er  

 affattet i overensstemmelse med straffelovens 5. kapitel.
 Til nr. 24.
 Bestemmelsen omhandler betingelserne for, at politiet i sager om  

 overtrædelse af loven kan indhente retskendelse til at foretage ransagning.
Bestemmelsen indebærer en udvidelse af retsplejelovens bestemmelser om  

 adgangen til at opnå retskendelse til ransagning i sager om overtrædelse af  

 loven, som svarer til hvad der allerede gælder i henhold til  

 EU-administrationsloven.
En tilsvarende bestemmelse søges indsat i  

 forbindelse med det samtidigt fremlagte lovforslag vedrørende  

 reguleringsloven.
 Der er i dag mulighed for, at der i forbindelse med overtrædelse af loven  

 kan indhentes retskendelse til ransagning hos en mistænkt i medfør af  

 retsplejelovens § 794, efter de nærmere regler for overtrædelser, som kan  

 straffes med bøde.
Formålet med den foreslåede bestemmelse er at sikre mulighed for at kunne  

 opnå retskendelse til ransagning efter de bestemmelser i retsplejeloven, der  

 gælder for lovovertrædelser, som kan medføre frihedsstraf.
I en sådan  

 situation vil den foreslåede bestemmelse sammenholdt med retsplejelovens §  

 795, indebære mulighed for at opnå retskendelse til ransagning hos en  

 ikke-mistænkt.
Dette vil især have betydning i tilfælde, hvor andre end den  

 mistænkte, må antages at være i besiddelse af beviser for overtrædelsen,  

 feks. regnskaber eller anden dokumentation.
Som eksempel på behovet for den foreslåede bestemmelse kan anføres, at  

 overtrædelser af fiskerilovgivningen i en del tilfælde har vist sig at foregå  

 i større komplekser, som ofte involverer mange fiskerfartøjer og få opkøbere  

 og betydelige mængder af ulovligt fangede fisk.
I sådanne sager vil  

 forholdene normalt blive søgt skjult ved fejlagtige eller manglende  

 indberetninger til fiskerimyndighederne, hvilket betyder, at sagerne kan være  

 meget vanskelige at opklare.
Det vurderes, at bestemmelsen om udvidet adgang  

 til at opnå retskendelse til ransagning især vil kunne medvirke til en øget  

 opklaring af sådanne mere grove og massive overtrædelser af loven.
Den adgang kontrolmyndigheden har til uden retskendelse at foretage  

 rutinemæssig kontrol med overholdelse af fiskerilovgivningen forudsætter, at  

 det ikke konkret vurderes, at der med overvejende sandsynlighed foreligger en  

 overtrædelse af fiskerilovgivningen.
Foreligger en sådan mistanke fremsendes  

 sagen til politiet, som kan foretage videre undersøgelser og  

 efterforskningsskridt, herunder om nødvendigt om indhente retskendelse som  

 ovenfor anført.
 Det er herefter i givet fald retten, som i form af en kendelse beslutter,  

 om anmodningen om ransagning kan imødekommes.
 Til nr. 25.
 I bestemmelsen anvendes således samme betegnelse for kontrolmyndigheden  

 som §§ 38-40.
 Til nr. 26.
Henvisningen til retsplejeloven § 752 vedrører lovens regler om afhøring  

 af en sigtet.
De retsikkerhedsgarantier, der er indeholdt heri gælder med  

 henvisningen således også i sager, hvor der efter denne lov kan vedtages  

 udenretligt bødeforelæg og konfiskation.
En tilsvarende henvisning findes  

 f.eks. i den gældende skattekontrollovs § 19. Konkret medfører bestemmelsen,  

 at i sager hvor kontrolmyndigheden konstaterer overtrædelser, som efter loven  

 ved kontakt med den pågældende kan afgøres ved udenretlig vedtagelse af bøde  

 eller konfiskation, skal kontrolmyndigheden gøre den pågældende opmærksom på,  

 at denne ikke er forpligtet til at udtale sig.
Vælger den pågældende at  

 udtale sig og opnås der enighed om bødevedtagelsen, udstedes bødeforelægget  

 til den tiltalte.
Nægter den pågældende at udtale sig i sagen og finder  

 kontrolmyndigheden alligevel, at der foreligger en åbenbar overtrædelse, kan  

 kontrolmyndigheden fremsende et bødeforelæg til den pågældende.
Denne vælger  

 herefter om han eller hun vil vedkende sig forholdet.
Hvis ikke dette er  

 tilfældet overgives sagen til politiet.
Skriftlig fremsættelse (26. marts 1998) Ministeren for fødevarer, landbrug og fiskeri (Dam Kristensen):
 Hermed skal jeg for det Høje Ting fremsætte:
 Forslag til lov om ændring af lov om saltvandsfiskeri.  

 (Erhvervsfiskerregistrering, rekreativt fiskeri, kontrol- og  

 straffebestemmelser).
(Lovforslag nr.
L 8).
 Forslaget skal ses i sammenhæng med det forslag til ændring af lov om  

 regulering af fiskeriet, som jeg samtidig fremsætter.
Det er hovedsigtet med forslagene at sikre et effektivt  

 administrationsgrundlag med hensyn til de nationale regler om registrering af  

 fiskerfartøjer og om ejerforhold i fiskerflåden.
Lovforslaget indeholder en  

 opstramning af de gældende regler om registrering af personer og selskaber  

 med ret til at drive selvstændigt erhvervsmæssigt fiskeri.
Disse regler er et fundamentalt element i de nationale reguleringer af  

 fangstkapacitet, idet det alene er personer eller selskaber, som er  

 registreret i overensstemmelse med lovens regler, der kan opnå tilladelse til  

 at anvende et fartøj til erhvervsmæssigt fiskeri.
Forslaget indebærer bl.a.,  

 at erhvervsfiskerselskaber fremover kun kan oprettes i aktie- eller  

 anpartsselskabsform.
Derved sikres en bedre kontrol med ejerkredsen i  

 selskabet, der efter loven hele tiden skal udgøres af registrerede  

 erhvervsfiskere eller erhvervsfiskerselskaber for 2/3 vedkommende.
Endvidere  

 indebærer forslaget krav om en forudgående registrering af personer, der  

 fremover ønsker at opnå ret til at drive selvstændigt erhvervsmæssigt  

 fiskeri.
 Som led i en samlet tilpasning af forholdene omkring det rekreative  

 fiskeri, indfører forslaget, i overensstemmelse med et ønske fra både  

 erhvervs- og det rekreative fiskeris organisationer, et omsætningsforbud  

 vedrørende fangster opnået ved rekreativt fiskeri.
Med henblik på at sikre en effektiv fiskerikontrol og at ensarte  

 kontrolbestemmelserne i fiskerilovgivningen, indeholder forslaget endvidere  

 en præcisering og en opstramning af de gældende kontrol- og  

 straffebestemmelser.
Forslaget indeholder således en klar afgrænsning af de  

 fartøjer, virksomheder og dokumenter m.v., der kan kontrolleres.
Desuden  

 indføres med forslaget hjemmel til at straffe for forsøg på overtrædelse af  

 strafbelagte bestemmelser.
 Herudover er der tale om en række justeringer af navne på foreninger og  

 institutioner, som følge af sammenlægninger.
 Idet jeg iøvrigt henviser til lovforslaget og bemærkningerne hertil, skal  

 jeg tillade mig at anbefale lovforslaget til Tingets velvillige behandling.
Bilag 1 I dette bilag er (med mindre skrift) indsat den gældende formulering  

 af de bestemmelser, der berøres i lovforslaget 1, 5 og 8. Udeladt 2. § 2 affattes således:
 » § 2. Hvor fiskeri ikke udøves ifølge særlig adkomst, jf. §  

 15, må selvstændigt erhvervsmæssigt fiskeri kun drives af personer og  

 selskaber, der er registrerede af ministeren for fødevarer, landbrug og  

 fiskeri i henhold til § 3, stk. 1, eller i henhold til regler fastsat efter §  

 3, stk. 4, eller § 3 a, § 3 b, § 4 eller § 6.
 Stk. 2. Kun personer eller selskaber, der er registreret som  

 berettiget til at drive selvstændigt erhvervsmæssigt fiskeri, jf. stk. 1, må  

 mod vederlag overdrage fangster fra deres fiskeri.«.
 § 2. Hvor fiskeri ikke udøves ifølge særlig adkomst, jf. § 15, må  

 erhvervsmæssigt fiskeri kun drives af personer og selskaber mv., der er  

 registrerede af ministeren for fødevarer, landbrug og fiskeri i henhold til §  

 3, § 3 a, § 4 eller § 6.
 3. § 3 og § 3 a affattes således:
 » § 3. Personer er berettigede til at blive registreret som  

 erhvervsfiskere med A-status, når det dokumenteres, at:
1) de har dansk indfødsret eller bopæl her i landet i en uafbrudt periode  

 på mindst 2 år umiddelbart forud for registreringen, 2) de har været beskæftigede med erhvervsfiskeri i de foregående 12  

 måneder, jf. stk. 2, og 3) mindst 3/5 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri, jf. stk. 3.
Stk. 2. Personer, der er beskæftigede om bord på et dansk  

 indregistreret fiskerfartøj, skal fra denne bestemmelses ikrafttræden, som  

 dokumentation for opfyldelsen af kravet i stk. 1, nr. 2, forudanmeldes hos  

 ministeren for fødevarer, landbrug og fiskeri.
Den pågældende er herefter  

 registreret som erhvervsfisker med B-status.
Ministeren kan fastsætte regler  

 herom, herunder regler om krav til dokumentationen for den forudgående  

 beskæftigelse som nævnt i stk. 1, nr. 2, i tilfælde, hvor beskæftigelsen ikke  

 har fundet sted på et dansk indregistreret fiskerfartøj.
 Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt ombud og  

 offentligt hverv, fra tillidsposter i fiskeriets organisationer og på  

 redningsstationer, samt folkepension til personer, der før det 67. år var  

 registreret som erhvervsfiskere.
 Stk. 4. For personer, der ikke opfylder betingelserne i stk. 1,  

 nr. 1, om dansk indfødsret eller bopæl, men som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, fastsætter ministeren for fødevarer, landbrug  

 og fiskeri regler om betingelserne for registrering og opretholdelse heraf,  

 herunder krav om, at fiskeriaktiviteten udøves i tilknytning til aktiviteter  

 i det danske fiskerierhverv.
§ 3 a.
Personer, der kan dokumentere, at de indenfor de seneste 5  

 år før ansøgningen har opfyldt betingelserne for registrering i medfør af §  

 3, stk. 1, (A-status) kan opnå genregistrering på dette grundlag.
Stk. 2. Genregistrering efter stk. 1 bortfalder, hvis  

 erhvervsfiskeren ikke senest 14 måneder efter registreringen overfor  

 ministeren for fødevarer, landbrug og fiskeri dokumenterer, at betingelserne  

 i § 3, stk. 1, nr. 3, har været opfyldt i en periode på 12 måneder efter  

 registreringen.
Bortfalder registreringen, kan den pågældende i 5 år fra  

 registreringen ikke på ny registreres efter § 3 a, stk. 1.«.
 § 3. (*2) Personer er berettigede til at blive registreret som  

 erhvervsfiskere, når det dokumenteres, at de opfylder følgende betingelser:
1) dansk indfødsret eller bopæl her i landet i en uafbrudt periode på  

 mindst 2 år umiddelbart forud for registreringen, 2) beskæftigede med erhvervsfiskeri i de foregående 12 måneder og 3) mindst 35 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri.
 Stk. 2. For personer, der ikke opfylder betingelserne i stk. 1,  

 nr. 1, om dansk indfødsret eller bopæl, men som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, fastsætter ministeren for fødevarer, landbrug  

 og fiskeri regler om betingelser for registrering og opretholdelse heraf,  

 herunder krav om, at fiskeriaktiviteten udøves i tilknytning til aktiviteter  

 i det danske fiskerierhverv.
 Stk. 3. Registrerede erhvervsfiskere skal for at bevare retten til  

 at være registreret på forlangende kunne dokumentere, at de opfylder  

 betingelserne i stk. 1.
 Stk. 4. Personer, der kan dokumentere, at de inden for de sidste 5  

 år forud for ansøgningen har opfyldt betingelserne for registrering i medfør  

 af stk. 1, kan opnå registrering på dette grundlag.
Stk. 5. En registrering efter stk. 4 bortfalder, hvis  

 erhvervsfiskeren ikke senest 14 måneder efter registreringen over for  

 fiskerikontrollen dokumenterer, at betingelserne i stk. 1, nr. 3, har været  

 opfyldt i en periode på 12 måneder efter registreringen.
Bortfalder  

 registreringen, kan den pågældende i 5 år fra registreringen, ikke på ny  

 registreres efter stk. 4.
Stk. 6. Aktieselskaber, anpartsselskaber, andelsselskaber eller  

 lignende kan registreres som berettigede til at drive erhvervsfiskeri, når  

 mindst 2/3 af deltagerne er registrerede som erhvervsfiskere efter stk. 1 og  

 i medfør af regler fastsat efter stk. 2 eller som selskaber i medfør af  

 nærværende stykke.
Godkendelse kan kun ske, når vedtægterne indeholder  

 bestemmelser om, 1) at anparter, aktier og andelsbeviser mv. svarende til 2/3 af selskabets  

 indskudskapital kun kan udstedes eller overdrages til personer eller  

 selskaber, der er registrerede af ministeren for fødevarer, landbrug og  

 fiskeri, som berettigede til at drive erhvervsfiskeri, 2) at 2/3 af de udstedte aktier, anparter og andelsbeviser mv. skal  

 noteres om denne begrænsning i omsætteligheden, 3) at overdragelsen af de noterede aktier, anparter og andelsbeviser mv.  

 kræver samtykke fra bestyrelsen, og 4) at de aktier, anparter og andelsbeviser mv., der kun kan udstedes eller  

 overdrages til registrerede erhvervsfiskere eller selskaber mv., ved  

 stemmeret eller lignende har en indflydelse, der mindst svarer til  

 kapitalandelen.
 Stk. 7. For aktie og anpartsselskaber skal det fremgå af  

 vedtægterne, at 23 af aktier og anparter skal henføres til en særlig aktie  

 eller anpartsklasse.
 Stk. 8. Ministeren for fødevarer, landbrug og fiskeri kan  

 fastsætte regler om, at erhvervelse af de aktier, anparter og andelsbeviser  

 mv., som kun kan udstedes eller overdrages til registrerede erhvervsfiskere  

 eller selskaber mv., skal vederlægges helt eller delvis ved egne midler.
§ 3 a.
Selskaber mv., der er registreret af Ministeriet for  

 Fødevarer, Landbrug og Fiskeri efter den 1. juli 1986 med ret til at drive  

 erhvervsmæssigt fiskeri, bevarer retten, jf. dog § 7 og § 7 a i lov om  

 regulering af fiskeriet.
 4. Efter § 3 a indsættes:
» § 3 b.
Aktie- og anpartsselskaber kan registreres som  

 berettigede til at drive erhvervsmæssigt fiskeri, når mindst 2/3 af aktie-  

 eller anpartskapitalen ejes af personer, der er registrerede som  

 erhvervsfiskere efter § 3, stk. 1, eller efter regler fastsat i medfør af §  

 3, stk. 4, eller fuldtud ejes af et selskab som nævnt i dette stykke.  

 Registrering kan kun ske, når vedtægterne indeholder bestemmelser om, 1) at aktier og anparter, svarende til 2/3 af selskabskapitalen, kun kan  

 udstedes eller overdrages til eje eller pant til personer og selskaber, der  

 er registreret af ministeren for fødevarer, landbrug og fiskeri, som  

 berettigede til at drive erhvervsmæssigt fiskeri, 2) at 2/3 af de udstedte aktier i aktieselskaber noteres med den i nr. 1  

 angivne begrænsning i omsætteligheden, og at anpartshaverfortegnelsen for  

 anpartsselskaber påtegnes denne begrænsning i omsætteligheden, 3) at overdragelse af de noterede aktier og anparter kræver samtykke fra  

 bestyrelsen eller for anpartsselskabers vedkommende af det øverste  

 ledelsesorgan, 4) at de noterede aktier og anparter, ved stemmeret eller lignende har en  

 indflydelse, der mindst svarer til kapitalandelen, og 5) at de noterede aktier og anparter skal henføres til en særlig aktie-  

 eller anpartsklasse.
 Stk. 2. Ministeren for fødevarer, landbrug og fiskeri kan  

 fastsætte regler om at erhvervelse af noterede aktier og anparter, skal  

 vederlægges helt eller delvist ved egne midler.
 Stk. 3. Ministeren kan endvidere fastsætte regler om, at aktie-  

 eller anpartsselskabets registrering i henhold til stk. 1 bortfalder, hvis  

 anmeldelse af overdragelse af noterede aktier eller anparter ikke er meddelt  

 kontrolmyndigheden senest 30 dage efter overdragelsen.
 Stk. 4. Selskaber, der er registreret med ret til at drive  

 erhvervsmæssigt fiskeri efter den 1. juli 1986 bevarer denne ret, jf. dog § 7  

 og § 7 a i lov om regulering af fiskeriet.«.
 6. I § 4, stk. 1, nr. 3, ændres »stk. 3« til:  

 »stk. 4«.
3) personer, der kan dokumentere at have været fritidsfiskere igennem 5 år  

 og efter ansøgning til det nedenfor i stk. 3 omtalte nævn opnår tilladelse  

 til at drive bierhvervsfiskeri i et nærmere angivet område.
Ansøgningen skal  

 indsendes til nævnet gennem den lokale fiskerikontrol.
 7. § 4, stk. 1, nr. 3, 2. pkt., ophæves.
3) personer, der kan dokumentere at have været fritidsfiskere igennem 5 år  

 og efter ansøgning til det nedenfor i stk. 3 omtalte nævn opnår tilladelse  

 til at drive bierhvervsfiskeri i et nærmere angivet område.
Ansøgningen skal  

 indsendes til nævnet gennem den lokale fiskerikontrol.
 9. § 5 affattes således:
 » § 5. Ministeren for fødevarer, landbrug og fiskeri kan  

 fastsætte nærmere regler for godkendelse og opretholdelse af retten til at  

 drive erhvervs- og bierhvervsfiskeri for personer og selskaber samt  

 dokumentation for, at betingelserne for registrering og opretholdelse af  

 denne er opfyldt.«.
 § 5. Ministeren for fødevarer, landbrug og fiskeri kan fastsætte  

 nærmere regler for fremgangsmåden ved godkendelsen af retten til at drive  

 erhvervs og bierhvervsfiskeri samt for dokumentationen for, at betingelserne  

 for registrering og opretholdelse af denne er opfyldt.
 Stk. 2. Ved beregning af indkomsten ved personlig virksomhed  

 bortses fra indtægter hidrørende fra borgerligt ombud og offentligt hverv.
 10. I § 7 indsættes efter stk. 1 som nyt stykke:
 » Stk. 2. Ministeren for fødevarer, landbrug og fiskeri kan  

 fastsætte regler, herunder regler om inddragelse af sagkyndig bistand til  

 brug for afgørelsen af om der kan opnås tilladelse efter stk. 1.«.
 Stk. 2 bliver herefter stk. 3.
 § 7. Ministeren for fødevarer, landbrug og fiskeri kan meddele  

 tilladelse til, at personer bliver registreret som erhvervs eller  

 bierhvervsfisker i henhold til § 3, stk. 1, og § 4, når særlige  

 helbredsmæssige eller sociale hensyn taler herfor.
 Stk. 2. Ministeren for fødevarer, landbrug og fiskeri kan meddele  

 tilladelse til, at personer, der overtager en igangværende fiskeribedrift  

 eller andel heraf ved arv eller overtagelse af uskiftet bo, kan fortsætte  

 fiskeriet, uanset at betingelserne i § 3 ikke er opfyldt.
 11. I § 7, stk. 2, der bliver til stk. 3 ændres »§  

 3« til: »§ 3, stk. 1, (A-status), eller § 3 b«.
 Stk. 2. Ministeren for fødevarer, landbrug og fiskeri kan meddele  

 tilladelse til, at personer, der overtager en igangværende fiskeribedrift  

 eller andel heraf ved arv eller overtagelse af uskiftet bo, kan fortsætte  

 fiskeriet, uanset at betingelserne i § 3 ikke er opfyldt.
 12. I § 8 ændres »§ 3« til: »§ 3, stk. 1,  

 (A-status), og § 3 b«.
 § 8. Det er forbudt andre end de i § 3 nævnte at tilvirke eller  

 omlade fisk på dansk fiskeriterritorium uden tilladelse fra ministeren for  

 fødevarer, landbrug og fiskeri.
 13. I § 12 b, stk. 3, 2. pkt., ændres »på den lokale  

 fiskerikontrolstation« til: »overfor Ministeriet for Fødevarer,  

 Landbrug og Fiskeri«.
Stk. 3. Personer, som driver fritidsfiskeri, og som ikke  

 efterkommer tilsynsmyndighedens krav om at forevise såvel kvittering som  

 legitimation, skal senest 14 dage efter påkrav indbetale et bidrag, som  

 svarer til det dobbelte af bidraget for 1 år.
Såfremt bidrag allerede måtte  

 være betalt og kvittering forevises sammen med legitimation på den lokale  

 fiskerikontrolstation senest 14 dage efter påkrav, skal der indbetales halvt  

 bidrag.
 14. I § 18, stk. 2, ændres »fiskerikontrollens«  

 til: »Ministeriet for Fødevarer, Landbrug og Fiskeris«.
 Stk. 2. Ministeren for fødevarer, landbrug og fiskeri kan efter  

 forhandling med Farvandsvæsenet og Søfartsstyrelsen fastsætte regler for  

 fiskerikontrollens adgang til at stille krav om fjernelse af redskaber, pæle  

 m.v., der er anbragt således, at de kan være til fare for eller til hinder  

 for sejladsen, herunder hvorledes omkostningerne til fjernelse skal afholdes.  

 Beløbene tillægges udpantningsret.
 15. I § 33, stk. 3, udgår: »gennem fiskerikontrollen  

 begæringen«.
 Stk. 3. Når vedtagelse om fremme af en vedtægtssag har fundet sted  

 i en fiskeriforening i overensstemmelse med foranstående, indsender  

 foreningen gennem fiskerikontrollen begæringen til Ministeriet for Fødevarer,  

 Landbrug og Fiskeri vedlagt:
1) en af fiskerikontrollen udarbejdet fortegnelse over de i vedtægtssagen  

 stemmeberettigede medlemmer af foreningen, 2) redegørelse for afstemningsresultatet i foreningen, 3) forslag til 4 medlemmer af det i § 34 omhandlede vedtægtsudvalg udpeget  

 af foreningen (foreningerne) på grundlag af afstemning blandt dens (deres)  

 stemmeberettigede medlemmer, jf. stk. 2, med angivelse af det antal stemmer,  

 der er afgivet på hver enkelt, idet dog formanden for foreningen altid skal  

 udpeges til medlem.
 16. § 34, stk. 4, ophæves.
Stk. 4. Der tilkommer udvalgets medlemmer, når de giver møde over  

 2 km fra deres hjem, godtgørelse for befordring efter regning eller, hvis  

 egen befordring benyttes, den for tjenestemænd for egen befordring til enhver  

 tid fastsatte godtgørelse.
Udgifterne herved, såvel som andre udgifter i  

 anledning af vedtægternes affattelse eller forandring samt udgifter ved  

 vedtægtsvandes afmærkning, afholdes af statskassen.
Der tillægges de af  

 bestyrelserne for Ferskvandsfiskeriforeningen for Danmark og Danmarks  

 Sportsfiskerforbund udpegede medlemmer af udvalget diæter efter  

 tjenestemandslovens regler.
 17. § 38 affattes således:
 » § 38. Kontrollen med overholdelsen af bestemmelserne i denne  

 lov og de i henhold til denne lov fastsatte regler, påhviler den under  

 Ministeriet for Fødevarer, Landbrug og Fiskeri hørende myndighed til  

 varetagelse af fiskerikontrol samt de myndigheder, som ministeren i øvrigt  

 måtte bemyndige hertil.
Stk. 2. Kontrolmyndigheden har, hvis det skønnes nødvendigt, til  

 enhver tid mod behørig legitimation og uden retskendelse adgang til  

 fiskerfartøjer, fisketransportfartøjer, virksomheder og i øvrigt overalt,  

 hvor fisk, alger, krebs- og bløddyr eller dele deraf og partier af sådanne  

 forhandles, opbevares, transporteres, behandles, erhverves, omsættes,  

 modtages, overdrages, importeres, eksporteres m.v.
Adgangen omfatter  

 ligeledes virksomheder, som udgør et tidligere eller senere led i  

 omsætningskæden.
 Stk. 3. Kontrolmyndigheden er herunder berettiget til at foretage  

 undersøgelser og uden erstatning udtage prøver eller lade prøver udtage og  

 foretage kontrolvejning, i det omfang det er nødvendigt for at undersøge  

 deres beskaffenhed.
 Stk. 4. Kontrolmyndigheden er endvidere berettiget til mod behørig  

 legitimation og uden retskendelse at efterse de i stk. 2 nævnte fartøjers og  

 virksomheders logbøger, varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale,  

 korrespondance og anden dokumentation m.v., herunder også materiale i  

 elektronisk form.
Stk. 5. Fartøjsførerne, virksomhedens indehavere og beskæftigede  

 skal yde den fornødne vejledning og hjælp ved foretagelse af de i stk. 1-4  

 nævnte eftersyn, og det nævnte materiale skal på begæring udleveres eller  

 indsendes til kontrolmyndigheden.
Fartøjsførere, virksomhedsindehavere eller  

 disses repræsentanter har ret til at overvære udførelsen af eftersynet.
 Stk. 6. Kontrolmyndigheden kan indhente de oplysninger hos  

 skattemyndighederne og andre offentlige myndigheder, der anses for nødvendige  

 for at kontrollere lovens overholdelse, herunder oplysninger om indkomst- og  

 formueforhold, momsafregning m.v.
 Stk. 7. Ministeren for fødevarer, landbrug og fiskeri kan  

 fastsætte nærmere regler om gennemførelsen af kontrolvirksomheden nævnt i  

 stk. 1- 5 samt regler om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 kontrollens udøvelse.
Stk. 8. Politiet yder om nødvendigt bistand til kontrollens  

 gennemførelse.
Ministeren for fødevarer, landbrug og fiskeri kan efter aftale  

 med justitsministeren fastsætte nærmere regler herom.«.
 § 38. Tilsynet med overholdelse af bestemmelserne i denne lov og  

 de i henhold til loven givne forskrifter mv. påhviler den under Ministeriet  

 for Fødevarer,Landbrug og Fiskeri hørende fiskerikontrol.
Stk. 2. Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med ministeren for  

 fødevarer, landbrug og fiskeri fastsætte nærmere regler herom.
 Stk. 3. Tilsynsmyndigheden har, hvis det skønnes nødvendigt, til  

 enhver tid mod behørig legitimation og uden retskendelse adgang til  

 fiskerfartøjer, fisketransportfartøjer, og i øvrigt overalt, hvor fisk,  

 alger, krebs og bløddyr eller dele deraf opbevares, transporteres og  

 behandles mv.
 Stk. 4. Tilsynsmyndigheden kan herunder foretage undersøgelser,  

 udtage prøver eller lade prøver udtage, foretage kontrolvejning, indhente  

 dokumentation og oplysninger, samt meddele påbud og forbud i det omfang og på  

 de områder, hvor det skønnes nødvendigt for tilsynets udøvelse.
 Stk. 5. Ministeren for fødevarer, landbrug og fiskeri fastsætter  

 de nærmere regler til gennemførelse af stk. 1-4.
 Stk. 6. Ministeren for fødevarer, landbrug og fiskeri kan  

 fastsætte bestemmelse om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 tilsynets udøvelse.
 18. § 39 affattes således:
 » § 39. Kontrolmyndigheden kan meddele påbud og forbud i det  

 omfang og på de områder, hvor det skønnes nødvendigt for kontrollens  

 udøvelse.«.
 § 39. De ansvarlige for et parti fisk, alger, krebs og bløddyr  

 eller dele heraf er pligtige at være fiskerikontrollen behjælpelige ved  

 udøvelse af tjenstlige handlinger og har ret til at overvære udøvelse af  

 sådanne handlinger.
 19. § 40 affattes således:
» § 40. Fisk, alger, krebs- og bløddyr eller dele deraf og  

 partier af sådanne må ikke forhandles, opbevares, transporteres, behandles,  

 erhverves, omsættes, modtages, overdrages, importeres eller eksporteres m.v., 1) hvis der er fisket i strid med regler om fiskeriets udøvelse, eller 2) hvis indholdet ikke er i overensstemmelse med regler om fangstens  

 sammensætning, eller 3) hvis indholdet ikke er registreret, logbogsført eller indberettet af  

 overdrageren i overensstemmelse med fiskerilovgivningen.
 Stk. 2. Ministeren for fødevarer, landbrug og fiskeri kan  

 fastsætte regler om dokumentation m.v. for, at den, der forhandler,  

 opbevarer, transporterer, behandler, erhverver, omsætter, modtager,  

 overdrager, importerer eller eksporterer m.v. fisk, alger, krebs- og bløddyr  

 eller dele deraf og partier af sådanne, opfylder betingelserne i stk. 1.
 Stk. 3. Den, som forhandler, opbevarer, transporterer, behandler,  

 erhverver, omsætter, modtager, overdrager, importerer eller eksporterer m.v.  

 fisk, alger, krebs- og bløddyr eller dele deraf og partier af sådanne, som er  

 omfattet af stk. 1, kan frigøre sig for ansvar ved straks i forbindelse med  

 modtagelsen at foretage anmeldelse til kontrolmyndigheden med angivelse af  

 fangstens omtrentlige størrelse og sammensætning samt afsenderens navn og  

 adresse.
 Stk. 4. Fisk, alger, krebs- og bløddyr eller dele deraf og partier  

 af sådanne, der er anmeldt efter stk. 3, skal opbevares således, at kontrol  

 hermed kan udøves og må ikke forhandles, transporteres, behandles, erhverves,  

 omsættes, modtages, overdrages, importeres eller eksporteres m.v. uden  

 samtykke fra kontrolmyndigheden.
 Stk. 5. For så vidt der forekommer fisk, alger, krebs- og bløddyr  

 eller dele deraf og partier af sådanne, hvis indhold er i strid med gældende  

 regler, betragtes hele partiet som bestående heraf, medmindre frasortering af  

 den ulovlige del finder sted under kontrolmyndighedens tilsyn, eller  

 prøveudtagning foretages for at fastslå den ulovlige dels omfang.
 Stk. 6. Fisk, alger, krebs- og bløddyr eller dele deraf og partier  

 af sådanne, som er omfattet af stk. 1, skal straks efter fangsten  

 genudsættes, så vidt muligt i levende tilstand.
 Stk. 7. Ministeren for fødevarer, landbrug og fiskeri kan  

 fastsætte regler om forhandling, opbevaring, transport, behandling,  

 erhvervelse, omsætning, modtagelse, overdragelse, import eller eksport m.v.  

 af fisk, alger, krebs- og bløddyr eller dele deraf og partier af sådanne  

 under fredningstider og fiskestop m.v.«.
§ 40. Partier af fisk, alger, krebs eller bløddyr, der er fisket i  

 strid med forskrifter om fiskeriets udøvelse, må ikke opbevares,  

 transporteres eller behandles mv.
Sådanne fisk, alger, krebs og bløddyr skal  

 straks efter fangsten genudsættes, så vidt muligt i levende tilstand.
Stk. 2. Aftagere og modtagere af partier af fisk, alger, krebs og  

 bløddyr eller dele deraf, som er fisket i strid med de i stk. 1 nævnte  

 forskrifter, eller hvis indhold ikke er i overensstemmelse med forskrifter om  

 fangstens sammensætning, kan fri sig for ansvar ved i forbindelse med  

 modtagelsen at gøre anmeldelse til fiskerikontrollen med angivelse af  

 fangstens omtrentlige størrelse ogsammensætning samt afsenderens navn og  

 adresse.
Anmeldt fisk, alger, krebs og bløddyr eller dele heraf skal  

 opbevares, således at tilsyn hermed kan udøves, og må ikke transporteres  

 eller behandles mv. uden samtykke fra fiskerikontrollen.
 Stk. 3. For så vidt der forekommer partier af fisk, alger, krebs  

 og bløddyr eller dele deraf, hvis indhold er i strid med gældende  

 forskrifter, betragtes hele partiet som bestående heraf, medmindre  

 frasortering af den ulovlige del finder sted under fiskerikontrollens tilsyn  

 eller prøveudtagning foretages for at fastslå den ulovlige dels omfang.
 Stk. 4. Ministeren for fødevarer, landbrug og fiskeri kan meddele  

 undtagelse fra samt fastsætte forskrifter om opbevaring, transport og  

 behandling mv. af fisk, alger, krebs og bløddyr eller dele heraf under  

 fredningstider, fiskestop mv.
 20. Overskriften til kapitel 7 affattes således:
 »Afgivelse af oplysninger og klageadgang«.
Afgivelse af oplysninger 21. Efter § 41 indsættes i kapitel 7 :
» § 41 a.
Ministeren for fødevarer, landbrug og fiskeri kan  

 henlægge sine beføjelser efter loven til en institution under ministeriet  

 eller en anden institution.
Ministeren kan i forbindelse hermed fastsætte  

 regler om adgangen til at klage over denne myndigheds afgørelser, herunder om  

 at klage ikke skal kunne indbringes for anden administrativ myndighed.«.
 22. Overskriften til kapitel 8 affattes således:
 »Straf og påtale mv.«.
Straf og påtale 23. § 42 affattes således:
 » § 42. Medmindre højere straf er forskyldt efter den øvrige  

 lovgivning, straffes med bøde den, der:
1) overtræder eller forsøger at overtræde § 2, § 4, stk. 3, § 8, § 9, §  

 12, stk. 2, § 14, stk. 1 og 5, § 15, § 16, § 17, stk. 1, § 19, § 22, stk. 2,  

 § 23, § 25, § 26, stk. 2 og 3, § 29, § 32, § 39 og § 40, stk. 1, stk. 4 og  

 stk. 6, 2) tilsidesætter eller forsøger at tilsidesætte vilkår knyttet til en  

 tilladelse efter § 4, stk. 5, § 14, stk. 1, § 14, stk. 7, eller § 26, stk. 2, 3) undlader at efterkomme et påbud eller forbud meddelt i henhold til  

 loven eller de i medfør heraf udfærdigede regler, 4) overtræder eller forsøger at overtræde påbud eller forbud meddelt i  

 henhold til loven eller de i medfør heraf udfærdigede regler, 5) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger til brug for den i § 3, §  

 3 a, § 3 b, § 4 og § 38, omhandlede dokumentation , eller 6) afgiver eller forsøger at afgive urigtige eller vildledende  

 oplysninger, eller fortier eller forsøger at fortie oplysninger, der afkræves  

 i henhold til § 38 og § 41.
 Stk. 2. I regler og vedtægter, der udfærdiges i henhold til loven,  

 kan der fastsættes straf af bøde for overtrædelse eller forsøg på  

 overtrædelse af bestemmelserne i reglerne og vedtægterne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 § 42. (*20) (*21) Medmindre højere straf er forskyldt efter den  

 øvrige lovgivning, straffes med bøde den, der:
1) overtræder § 2, § 4, stk. 3, §§ 8 og 9, § 12, stk. 2, § 14, stk. 1 og  

 stk. 5, §§ 15 og 16, § 17, stk. 1 og 2, § 19, § 22, stk. 2, § 23, § 25, § 26,  

 stk. 2 og 3, § 29, § 32, §§ 39 og 40, 2) tilsidesætter vilkår knyttet til en tilladelse efter § 4, stk. 5, § 14,  

 stk. 1, § 14, stk. 7, eller § 26, stk. 2, 3) undlader at efterkomme påbud eller forbud meddelt i henhold til loven  

 eller de imedfør heraf udfærdigede forskrifter, 4) afgiver urigtige eller vildledende oplysninger eller fortier  

 oplysninger til brug for den i § 3, § 4 og § 38 omhandlede dokumentation og 5) afgiver urigtige eller vildledende oplysninger, eller fortier  

 oplysninger der afkræves i henhold til § 38 og § 41.
 Stk. 2 . I forskrifter og vedtægter der udfærdiges i henhold til  

 loven, kan der fastsættes straf af bøde for overtrædelse af bestemmelserne i  

 forskrifterne og vedtægterne.
Stk. 3. For overtrædelse begået af et aktieselskab,  

 anpartsselskab, andelsselskab eller lignende kan der pålægges selskabet som  

 sådant bødeansvar.
Er overtrædelsen begået af en kommune eller på tilsvarende  

 måde af et kommunalt fællesskab, der er omfattet af § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 24. Efter § 42 indsættes:
» § 42 a.
Ransagning i sager om overtrædelse af bestemmelserne  

 i denne lov eller regler fastsat i medfør af denne lov kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.«.
 25. I § 44, stk. 1, ændres »fiskerikontrollen«  

 til: »kontrolmyndigheden«.
§ 44. (*22) Fisk, krebs- og bløddyr samt alger, som er fanget i  

 strid med lovens bestemmelser eller regler fastsat i medfør af loven, eller  

 værdien heraf kan konfiskeres, selv om det ikke med sikkerhed kan godtgøres,  

 at fangsten i det hele hidrører fra ulovligt forhold.
For så vidt de  

 konfiskerede fisk, krebs- eller bløddyr er i levedygtig stand, skal de  

 genudsættes i frit vand af fiskerikontrollen.
 26. Efter § 45 indsættes:
» § 45 a.
I sager, der behandles administrativt, jf. § 45,  

 stk. 1, finder retsplejelovens § 752, stk. 1, tilsvarende anvendelse.«.
Efter 2. behandling den 5. maj 1998 § 1 I lov om saltvandsfiskeri, jf. lovbekendtgørelse nr. 856 af 19. november  

 1997, foretages følgende ændringer:
 1. Overalt i loven ændres »Danmarks Fiskeri- og  

 Havundersøgelser« til: »Danmarks Fiskeriundersøgelser«.
 2. § 2 affattes således:
 » § 2. Hvor fiskeri ikke udøves ifølge særlig adkomst, jf. §  

 15, må selvstændigt erhvervsmæssigt fiskeri kun drives af personer og  

 selskaber, der er registrerede af ministeren for fødevarer, landbrug og  

 fiskeri i henhold til § 3, stk. 1, eller i henhold til regler fastsat efter §  

 3, stk. 4, eller §§ 3 a, 3 b, 4 eller 6.
Stk. 2. Kun personer eller selskaber, der er registreret som  

 berettiget til at drive selvstændigt erhvervsmæssigt fiskeri, jf. stk. 1, må  

 mod vederlag overdrage fangster fra deres fiskeri.« 3. § 3 og § 3 a affattes således:
» § 3. Personer er berettigede til at blive registreret som  

 erhvervsfiskere med A-status, når det dokumenteres, at 1) de har dansk indfødsret eller bopæl her i landet i en uafbrudt periode  

 på mindst 2 år umiddelbart forud for registreringen, 2) de har været beskæftigede med erhvervsfiskeri i de foregående 12  

 måneder, jf. stk. 2, og 3) mindst 3/5 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri, jf. stk. 3.
Stk. 2. Personer, der er beskæftigede om bord på et dansk  

 indregistreret fiskerfartøj, skal fra denne bestemmelses ikrafttræden som  

 dokumentation for opfyldelsen af kravet i stk. 1, nr. 2, forudanmeldes hos  

 ministeren for fødevarer, landbrug og fiskeri.
Den pågældende er herefter  

 registreret som erhvervsfisker med B-status.
Ministeren kan fastsætte regler  

 herom, herunder regler om krav til dokumentationen for den forudgående  

 beskæftigelse som nævnt i stk. 1, nr. 2, i tilfælde, hvor beskæftigelsen ikke  

 har fundet sted på et dansk indregistreret fiskerfartøj.
 Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt ombud og  

 offentligt hverv, fra tillidsposter i fiskeriets organisationer og på  

 redningsstationer samt fra folkepension til personer, der før det 67. år var  

 registreret som erhvervsfiskere.
 Stk. 4. For personer, der ikke opfylder betingelserne i stk. 1,  

 nr. 1, om dansk indfødsret eller bopæl, men som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, fastsætter ministeren for fødevarer, landbrug  

 og fiskeri regler om betingelserne for registrering og opretholdelse heraf,  

 herunder krav om, at fiskeriaktiviteten udøves i tilknytning til aktiviteter  

 i det danske fiskerierhverv.
§ 3 a.
Personer, der kan dokumentere, at de inden for de seneste 5  

 år før ansøgningen har opfyldt betingelserne for registrering i medfør af §  

 3, stk. 1, (A-status) kan opnå genregistrering på dette grundlag.
Stk. 2. Genregistrering efter stk. 1 bortfalder, hvis  

 erhvervsfiskeren ikke senest 14 måneder efter registreringen over for  

 ministeren for fødevarer, landbrug og fiskeri dokumenterer, at betingelserne  

 i § 3, stk. 1, nr. 3, har været opfyldt i en periode på 12 måneder efter  

 registreringen.
Bortfalder registreringen, kan den pågældende i 5 år fra  

 registreringen ikke på ny registreres efter § 3 a, stk. 1.« 4. Efter § 3 a indsættes:
» § 3 b.
Aktie- og anpartsselskaber kan registreres som  

 berettigede til at drive erhvervsmæssigt fiskeri, når mindst 2/3 af aktie-  

 eller anpartskapitalen ejes af personer, der er registrerede som  

 erhvervsfiskere efter § 3, stk. 1, eller efter regler fastsat i medfør af §  

 3, stk. 4, eller fuldt ud ejes af et selskab som nævnt i dette stykke.  

 Registrering kan kun ske, når vedtægterne indeholder bestemmelser om, 1) at aktier og anparter svarende til 2/3 af selskabskapitalen kun kan  

 udstedes eller overdrages til eje eller pant til personer og selskaber, der  

 er registreret af ministeren for fødevarer, landbrug og fiskeri, som  

 berettigede til at drive erhvervsmæssigt fiskeri, 2) at 2/3 af de udstedte aktier i aktieselskaber noteres med den i nr. 1  

 angivne begrænsning i omsætteligheden, og at anpartshaverfortegnelsen for  

 anpartsselskaber påtegnes denne begrænsning i omsætteligheden, 3) at overdragelse af de noterede aktier og anparter kræver samtykke fra  

 bestyrelsen eller for anpartsselskabers vedkommende af det øverste  

 ledelsesorgan, 4) at de noterede aktier og anparter ved stemmeret eller lignende har en  

 indflydelse, der mindst svarer til kapitalandelen, og 5) at de noterede aktier og anparter skal henføres til en særlig aktie-  

 eller anpartsklasse.
 Stk. 2. Ministeren for fødevarer, landbrug og fiskeri kan  

 fastsætte regler om, at erhvervelse af noterede aktier og anparter skal  

 vederlægges helt eller delvis ved egne midler.
 Stk. 3. Ministeren kan endvidere fastsætte regler om, at aktie-  

 eller anpartsselskabets registrering i henhold til stk. 1 bortfalder, hvis  

 anmeldelse af overdragelse af noterede aktier eller anparter ikke er meddelt  

 kontrolmyndigheden senest 30 dage efter overdragelsen.
Stk. 4. Selskaber, der er registreret med ret til at drive  

 erhvervsmæssigt fiskeri efter den 1. juli 1986, bevarer denne ret, jf. dog §§  

 7 og 7 a i lov om regulering af fiskeriet.« 5. I § 4, stk. 1, nr. 1, § 6, § 24 b, § 24 c, stk. 4, § 33,  

 stk. 3, nr. 1, § 37 og § 46, stk. 3, ændres  

 »fiskerikontrollen« til: »Ministeriet for Fødevarer, Landbrug  

 og Fiskeri«.
 6. I § 4, stk. 1, nr. 3, ændres »stk. 3« til:  

 »stk. 4«.
 7. § 4, stk. 1, nr. 3, 2. pkt., ophæves.
 8. I § 4, stk. 4, og § 12 a, stk. 1, ændres »1  

 repræsentant for Danmarks Havfiskeriforening, 1 repræsentant for Danmarks  

 Fiskeriforening« til: »2 repræsentanter for Danmarks  

 Fiskeriforening«.
 9. § 5 affattes således:
» § 5. Ministeren for fødevarer, landbrug og fiskeri kan  

 fastsætte nærmere regler for godkendelse og opretholdelse af retten til at  

 drive erhvervs- og bierhvervsfiskeri for personer og selskaber samt  

 dokumentation for, at betingelserne for registrering og opretholdelse af  

 denne er opfyldt.« 10. I § 7 indsættes efter stk. 1 som nyt stykke:
»Stk. 2. Ministeren for fødevarer, landbrug og fiskeri kan  

 fastsætte regler, herunder regler om inddragelse af sagkyndig bistand til  

 brug for afgørelsen af, om der kan opnås tilladelse efter stk. 1.« Stk. 2 bliver herefter stk. 3.
 11. I § 7, stk. 2, der bliver stk. 3, ændres »§  

 3« til: »§ 3, stk. 1, (A-status) eller § 3 b«.
 12. I § 8 ændres »§ 3« til: »§ 3, stk. 1,  

 (A-status) og § 3 b«.
 13. I § 12 b, stk. 3, 2. pkt., ændres »på den lokale  

 fiskerikontrolstation« til: »over for Ministeriet for Fødevarer,  

 Landbrug og Fiskeri«.
 14. I § 18, stk. 2, ændres »fiskerikontrollens«  

 til: »Ministeriet for Fødevarer, Landbrug og Fiskeris«.
 15. I § 33, stk. 3, udgår »gennem fiskerikontrollen  

 begæringen«.
 16. § 34, stk. 4, ophæves.
 17. § 38 affattes således:
 » § 38. Kontrollen med overholdelsen af bestemmelserne i denne  

 lov og de i henhold til denne lov fastsatte regler påhviler den under  

 Ministeriet for Fødevarer, Landbrug og Fiskeri hørende myndighed til  

 varetagelse af fiskerikontrol samt de myndigheder, som ministeren i øvrigt  

 måtte bemyndige hertil.
Stk. 2. Kontrolmyndigheden har, hvis det skønnes nødvendigt, til  

 enhver tid mod behørig legitimation og uden retskendelse adgang til  

 fiskerfartøjer, fisketransportfartøjer, virksomheder og i øvrigt overalt,  

 hvor fisk, alger, krebs- og bløddyr eller dele deraf og partier af sådanne  

 forhandles, opbevares, transporteres, behandles, erhverves, omsættes,  

 modtages, overdrages, importeres, eksporteres m.v.
Adgangen omfatter  

 ligeledes virksomheder, som udgør et tidligere eller senere led i  

 omsætningskæden.
 Stk. 3. Kontrolmyndigheden er herunder berettiget til at foretage  

 undersøgelser og uden erstatning udtage prøver eller lade prøver udtage og  

 foretage kontrolvejning, i det omfang det er nødvendigt for at undersøge  

 deres beskaffenhed.
 Stk. 4. Kontrolmyndigheden er endvidere berettiget til mod behørig  

 legitimation og uden retskendelse at efterse de i stk. 2 nævnte fartøjers og  

 virksomheders logbøger, varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale,  

 korrespondance og anden dokumentation m.v., herunder også materiale i  

 elektronisk form.
Stk. 5. Fartøjsførerne, virksomhedens indehavere og beskæftigede  

 skal yde den fornødne vejledning og hjælp ved foretagelse af de i stk. 1-4  

 nævnte eftersyn, og det nævnte materiale skal på begæring udleveres eller  

 indsendes til kontrolmyndigheden.
Fartøjsførere, virksomhedsindehavere eller  

 disses repræsentanter har ret til at overvære udførelsen af eftersynet.
 Stk. 6. Kontrolmyndigheden kan indhente de oplysninger hos  

 skattemyndighederne og andre offentlige myndigheder, der anses for nødvendige  

 for at kontrollere lovens overholdelse, herunder oplysninger om indkomst- og  

 formueforhold, momsafregning m.v.
 Stk. 7. Ministeren for fødevarer, landbrug og fiskeri kan  

 fastsætte nærmere regler om gennemførelsen af kontrolvirksomheden nævnt i  

 stk. 1-5 samt regler om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 kontrollens udøvelse.
Stk. 8. Politiet yder om nødvendigt bistand til kontrollens  

 gennemførelse.
Ministeren for fødevarer, landbrug og fiskeri kan efter aftale  

 med justitsministeren fastsætte nærmere regler herom.« 18. § 39 affattes således:
» § 39. Kontrolmyndigheden kan meddele påbud og forbud i det  

 omfang og på de områder, hvor det skønnes nødvendigt for kontrollens  

 udøvelse.« 19. § 40 affattes således:
» § 40. Fisk, alger, krebs- og bløddyr eller dele deraf og  

 partier af sådanne må ikke forhandles, opbevares, transporteres, behandles,  

 erhverves, omsættes, modtages, overdrages, importeres eller eksporteres m.v., 1) hvis der er fisket i strid med regler om fiskeriets udøvelse, eller 2) hvis indholdet ikke er i overensstemmelse med regler om fangstens  

 sammensætning, eller 3) hvis indholdet ikke er registreret, logbogsført eller indberettet af  

 overdrageren i overensstemmelse med fiskerilovgivningen.
 Stk. 2. Ministeren for fødevarer, landbrug og fiskeri kan  

 fastsætte regler om dokumentation m.v. for, at den, der forhandler,  

 opbevarer, transporterer, behandler, erhverver, omsætter, modtager,  

 overdrager, importerer eller eksporterer m.v. fisk, alger, krebs- og bløddyr  

 eller dele deraf og partier af sådanne, opfylder betingelserne i stk. 1.
 Stk. 3. Den, som forhandler, opbevarer, transporterer, behandler,  

 erhverver, omsætter, modtager, overdrager, importerer eller eksporterer m.v.  

 fisk, alger, krebs- og bløddyr eller dele deraf og partier af sådanne, som er  

 omfattet af stk. 1, kan frigøre sig for ansvar ved straks i forbindelse med  

 modtagelsen at foretage anmeldelse til kontrolmyndigheden med angivelse af  

 fangstens omtrentlige størrelse og sammensætning samt afsenderens navn og  

 adresse.
 Stk. 4. Fisk, alger, krebs- og bløddyr eller dele deraf og partier  

 af sådanne, der er anmeldt efter stk. 3, skal opbevares således, at kontrol  

 hermed kan udøves, og må ikke forhandles, transporteres, behandles,  

 erhverves, omsættes, modtages, overdrages, importeres eller eksporteres m.v.  

 uden samtykke fra kontrolmyndigheden.
 Stk. 5. For så vidt der forekommer fisk, alger, krebs- og bløddyr  

 eller dele deraf og partier af sådanne, hvis indhold er i strid med gældende  

 regler, betragtes hele partiet som bestående heraf, medmindre frasortering af  

 den ulovlige del finder sted under kontrolmyndighedens tilsyn eller  

 prøveudtagning foretages for at fastslå den ulovlige dels omfang.
 Stk. 6. Fisk, alger, krebs- og bløddyr eller dele deraf og partier  

 af sådanne, som er omfattet af stk. 1, skal straks efter fangsten genudsættes  

 så vidt muligt i levende tilstand.
Stk. 7. Ministeren for fødevarer, landbrug og fiskeri kan  

 fastsætte regler om forhandling, opbevaring, transport, behandling,  

 erhvervelse, omsætning, modtagelse, overdragelse, import eller eksport m.v.  

 af fisk, alger, krebs- og bløddyr eller dele deraf og partier af sådanne  

 under fredningstider og fiskestop m.v.« 20. Overskriften til kapitel 7 affattes således:
 »Afgivelse af oplysninger og klageadgang«.
 21. Efter § 41 indsættes i kapitel 7:
» § 41 a.
Ministeren for fødevarer, landbrug og fiskeri kan  

 henlægge sine beføjelser efter loven til en institution under ministeriet  

 eller en anden institution.
Ministeren kan i forbindelse hermed fastsætte  

 regler om adgangen til at klage over denne myndigheds afgørelser, herunder  

 om, at klage ikke skal kunne indbringes for anden administrativ  

 myndighed.« 22. Overskriften til kapitel 8 affattes således:
»Straf og påtale m.v.« 23. § 42 affattes således:
» § 42. Medmindre højere straf er forskyldt efter den øvrige  

 lovgivning, straffes med bøde den, der 1) overtræder eller forsøger at overtræde § 2, § 4, stk. 3, § 8, § 9, §  

 12, stk. 2, § 14, stk. 1 og 5, § 15, § 16, § 17, stk. 1, § 19, § 22, stk. 2,  

 § 23, § 25, § 26, stk. 2 og 3, § 29, § 32, § 38, stk. 5, og § 40, stk. 1, 4  

 og 6, 2) tilsidesætter eller forsøger at tilsidesætte vilkår knyttet til en  

 tilladelse efter § 4, stk. 5, § 14, stk. 1, § 14, stk. 7, eller § 26, stk. 2, 3) undlader at efterkomme et påbud eller forbud meddelt i henhold til  

 loven eller de i medfør heraf udfærdigede regler, 4) overtræder eller forsøger at overtræde påbud eller forbud meddelt i  

 henhold til loven eller de i medfør heraf udfærdigede regler, 5) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger til brug for den i §§ 3, 3  

 a, 3 b, 4 og 38 omhandlede dokumentation eller 6) afgiver eller forsøger at afgive urigtige eller vildledende oplysninger  

 eller fortier eller forsøger at fortie oplysninger, der afkræves i henhold  

 til §§ 38 og 41.
 Stk. 2. I regler og vedtægter, der udfærdiges i henhold til loven,  

 kan der fastsættes straf af bøde for overtrædelse eller forsøg på  

 overtrædelse af bestemmelserne i reglerne og vedtægterne.
Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 24. Efter § 42 indsættes:
» § 42 a.
Ransagning i sager om overtrædelse af bestemmelserne  

 i denne lov eller regler fastsat i medfør af denne lov kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.« 25. I § 44, stk. 1, ændres »fiskerikontrollen«  

 til: »kontrolmyndigheden«.
 26. Efter § 45 indsættes:
» § 45 a.
I sager, der behandles administrativt, jf. § 45,  

 stk. 1, finder retsplejelovens § 752, stk. 1, tilsvarende anvendelse.« § 2 Stk. 1. Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
 Stk. 2. Regler, der er udstedt i medfør af de hidtil gældende  

 regler, forbliver i kraft, indtil de afløses af regler udstedt i medfør af  

 denne lov.
