 I medfør af § 25, stk. 3 og § 42, stk. 2 i lov nr. 306 af 4. juni 1986 om  

 saltvandsfiskeri, bestemmes:
§ 1.  Ved Skive-Karup Å's udløb i Skive fjord  

 fastsættes et udvidet fredningsbælte.
Dette fredningsbælte omfatter den del  

 af fjorden som ligger syd for en linie bestemt ved det sydvestlige hjørne af  

 den vestlige kornsilo på Skive havns trafikhavn holdt overet med  

 gitterlysmasten, der er placeret på det østligste punkt af Kajgaden ved Skive  

 Sten- og Gruskompagni.
 Stk. 2.  I tilknytning til det i stk. 1 nævnte  

 fredningsbælte, etableres fra dette bæltes nordlige afgrænsning til  

 anduvningsbøjen ved indsejlingen til Skive havn, et fredningsbælte med en  

 bredde på 100 m på begge sider af sømærkerne der markerer sejlrenden til  

 Skive havn.
 Stk. 3.  I månederne april og maj etableres et  

 fredningsbælte, mod syd afgrænset af det i stk. 1 nævnte fredningsbælte, mod  

 øst af det i stk. 2 nævnte fredningsbælte, og mod nord af en linie afgrænset  

 ved Resen Kirke og anduvningsbøjen ved indsejlingen.
 Stk. 4.  Indenfor de i stk. 1-3 nævnte fredningsbælter  

 er fiskeri forbudt.
 § 2.  Der fastsættes ingen fredede  

 gennemgangsstrækninger til fredningsbælterne.
 Stk. 2.  En kortskitse, som viser fredningsbælterne, er  

 trykt som bilag til bekendtgørelsen.
 § 3.  Overtrædelse af § 1, stk. 4, straffes med bøde.
 § 4.  Denne bekendtgørelse træder i kraft den 15.  

 januar 1989, og samtidig ophæves bekendtgørelse nr. 228 af 1. maj 1986.
