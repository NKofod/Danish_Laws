Nr BSF 7 Forslag til folketingsbeslutning om kommunetilskud til efterskoleophold Fremsat af Arne Nielsen (KRF) Glønborg (KRF) Kofod-Svendsen (KRF) Inger  

 Stilling Pedersen (KRF) den 10. oktober 1990 Folketinget opfordrer regeringen til ved ændring af lovgivningen at sikre, at kommunerne giver støtte til elever på efterskoler på mindst 50 pct. af forskellen mellem den statslige elevstøtte og elevstøtterammen.
Lovændringen skal træde i kraft den 1. januar 1992.
Bemærkninger til forslaget Forslagsstillerne finder det rimeligt, at forældre bidrager til et  

 efterskoleophold med en vis egenbetaling.
Det bør have sin pris at vælge en  

 alternativ skole, og der er en besparelse på kost og logi ved ikke at have  

 barnet hjemme.
 Men et stigende antal kommuner har de senere år reduceret kraftigt i  

 støtten til efterskoleophold eller endog helt fjernet den med det resultat,  

 at en forældrebetaling på op til 25.000 kr. for et skoleår på 40 uger ikke er  

 ualmindelig.
 Forslagsstillerne frygter, at det frie skolevalg herved undergraves og  

 efterskolen som pædagogisk alternativ fremover kun vil være en mulighed for  

 børn fra økonomisk velstillede hjem og for de ca. 10 pct. af eleverne, som  

 for tiden får hele skoleopholdet betalt af kommunale socialforvaltninger.
 Det er forslagsstillernes opfattelse, at staten, såfremt de nugældende  

 regler bevares, yder et rimeligt tilskud til efterskoleophold. Årsagen til  

 problemet med forældres alt for høje egenbetaling skal søges i kommunernes  

 reducerede og stærkt uensartede tilskudspraksis.
 For at sikre alle forældre økonomisk mulighed for at vælge et  

 efterskoleophold til deres børn er det nødvendigt, at kommunerne yder et  

 minimumstilskud, så forældrenes egenbetaling i de fleste tilfælde ikke  

 overstiger ca. 10.000 kr.
 Forslagsstillerne finder det naturligt, om man inddrager lov om kommuners  

 og amtskommuners bidrag til statslige og private skoler og kurser, jf. lov  

 nr. 214 af 5. april 1989, i løsningen af det skitserede problem med henblik  

 på at opnå forenkling, større gennemskuelighed og retfærdig byrdefordeling  

 stat og kommuner imellem.
