I Skrivelse af 27. September 1938 har Hr.
Civildommeren forespurgt, om en  

 af Auktionslederen for x Statsskovdistrikt Skovrider N.N., den 17. September  

 1938 afholdt Auktion over nogle Redskaber m.m. hidrørende fra et af  

 Socialministeriet som Nødhjælpsarbejde foranstaltet Vejarbejde, der havde  

 fundet Sted paa x Statsskovdistrikt og under dettes Ledelse, kan antages  

 omfattet af den skovrideren meddelte Beskikkelse til at afholde  

 Skovauktioner.
 Foranlediget heraf skal man meddele, at en Beskikkelse som Aukionsleder  

 forsaavidt angaar Skovauktioner indeholder Bemyndigelse for den paagældende  

 til ved Auktion foruden Træeffekter at bortsælge Biprodukter saasom Tørv,  

 Græs og lignende samt andre Effekter - som Regel af ubetydelig Værdi -  

 vedrøende Skovbruget, herunder navnlig kasseret Materiel og Redskaber.
 Det tilføjes, at en Auktion over Redskaber hidrørende fra et afsluttet  

 Vejarbejde i Almindelighed falder udenfor den i en Beskikkelse som den  

 fornævnte indeholdte Bemyndigelse, men at man under Hensyn til det under  

 Sagen ommeldte Arbejdes særlige Karakter og Formaal herved godkender den af  

 Skovrider N.N. afholdte Auktion.
