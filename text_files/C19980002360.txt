Vejledning for brugen af antiviral  

 kemoprofylakse mod hiv-smitte efter erhvervsbetinget eksposition Baggrund Retrovir (Zidovudin) har i flere lande forsøgsvis  

 været anvendt som smitteprofylakse efter erhvervsbetinget  

 hiv-eksposition, men effekten har dog ikke kunnet dokumenteres.
Samtidig  

 kendes der til mindst 11 tilfælde af hiv-smitte trods  

 Retrovir-profylakse.
Et nyligt publiceret amerikansk case-control studie (1)  

 fra Centers for Disease Control (CDC) har imidlertid sandsynliggjort, at  

 Retrovir reducerer risikoen for hiv-smitte væsentligt.
Studiet har  

 ført til en anbefaling af postekspositionel antiviral profylakse i  

 bl.a.
USA (2). På baggrund af dette studie, samt andre nyere data, der  

 peger på en profylaktisk effekt af Retrovir, finder Sundhedsstyrelsen  

 grund til at revidere de danske retningslinier.
 I studiet undersøgtes risikofaktorer for hiv-smitte  

 efter perkutan eksposition for hiv-smittet blod hos i alt 31 personer med  

 dokumenteret hiv-smitte (cases) og 679 ikke-smittede kontrolpersoner.  

 Risikoen for smitte efter perkutan eksposition for hiv-smittet blod er  

 gennemsnitlig 0,3%. Studiet viste, at risikoen for smitte var øget  

 (udtrykt som odds ratio med 95% sikkerhedsgrænse) når:
1)	stikket var dybt (16,1: 6,1   44,6), 2)	der var synligt blod på instrumentet (5,2: 1,8   17,7), 3)	instrumentet tidligere havde været placeret direkte i en vene  

 eller arterie (5,1: 1,9   14,8), 4)	når smittekilden døde af AIDS inden for 2 måneder  

 efter uheldet, og således må formodes at have haft en høj  

 hiv-titer (6,4: 2,2   18,9).
 Samtidig viste studiet, at risikoen for hiv-smitte blev  

 reduceret med 79% (0,21: 0,06   0,57), hvis den eksponerede blev behandlet  

 med Retrovir.
 Skønt risikofaktorer for smitte efter mukokutan  

 hiv-eksposition ikke indgik i studiet, må risikoen ligeledes formodes  

 at være øget ved langvarig eksposition, eksposition for et stort  

 blodvolumen samt eksposition for blod med en høj titer af hiv.
 Det skal bemærkes, at studiet er et retrospektivt  

 case-control studie, og at designet således ikke er optimalt (1).  

 Imidlertid er en klinisk placebo-kontrolleret undersøgelse af effekten  

 ikke praktisk mulig, bl.a. fordi den lave smitterisiko efter erhvervsbetinget  

 eksposition vil kræve enorme studiepopulationer.
 Antagelsen om en profylaktisk effekt af Retrovir  

 understøttes af et prospektivt studie af Retrovir-behandling af  

 hiv-smittede gravide og deres nyfødte børn, som viste en 67%  

 reduktion af risikoen for smitte hos mor til fosteret (3). Endelig har  

 dyreforsøg peget på en mulig effekt af antiviral kemoprofylakse  

 (4,5).
Nye studier har vist, at behandlingen af hiv-smittede med  

 en kombination af flere forskellige typer antivirale stoffer er mere  

 effektivt end behandling med et stof alene.
Det samme må formodes at  

 være gældende for profylaktisk behandling af raske  

 hiv-eksponerede, og der anbefales derfor behandling med en kombination af  

 nukleosidanalogerne Retrovir og Epivir (3TC) samt proteasehæmmeren  

 Crixivan (Indinavir).
Erfaringerne viser, at Retrovir-profylakse kun har  

 få og reversible bivirkninger, primært i form af  

 gastrointestinale gener, hovedpine og træthed.
Der savnes erfaring  

 m.h.t. bivirkninger ved behandling af raske med Epivir og Crixivan, men  

 stofferne har kun få bivirkninger hos hiv-smittede.
Det drejer sig for  

 begge stoffers vedkommende primært om gastrointestinale bivirkninger.  

 Epivir kan i sjældne tilfælde give pancreatitis.
Crixivan kan  

 være årsag til asymptomatisk hyperbilirubinæmi og nyresten.  

 Sidstnævnte kan forebygges ved indtagelse af rigelig væske under  

 behandlingen.
Visse stoffer f.eks. antihistaminer må ikke gives i  

 kombination med Crixivan (se instruks i pakken).
 Foreløbige erfaringer tyder på, at Retrovir  

 givet i 2. og 3. trimester af graviditeten hos hiv-smittede ikke har haft  

 skadelige bivirkninger, hverken på moder eller foster (3,6,7). Der  

 savnes erfaring for behandling af gravide i 1. trimester samt generelt for  

 behandling af gravide med Epivir og Crixivan.
Eksempler på erhvervsbetinget hiv-smitte kendes kun  

 fra sundhedssektoren.
Derfor er de efterfølgende anbefalinger  

 udarbejdet med henblik på erhvervsbetinget eksposition for hiv i  

 sundhedsvæsenet.
Såfremt personer udenfor denne sektor på  

 tilsvarende måde erhvervsmæssigt eksponeres, finder Styrelsen, at  

 vejledningen og anbefalingerne tilsvarende kan finde anvendelse, det vil sige  

 at behandling tilbydes indenfor samme snævre indikationsområde,  

 som gælder for personale i sundhedssektoren.
 Referencer:
1)	Centers for Disease Control.
Case-control study of hiv  

 seroconversion in health-care workers after percutaneous exposure to  

 hiv-infected blood   France, United Kingdom and United States, January  

 1988-August 1994. MMWR 1995;44:929-33.
2)	Centers for Disease Control.
Update: Provisional public health  

 service recommendations for chemoprophylaxis after occupational exposure to  

 hiv.
MMWR 1996;45:468-72.
3)	Conner EM, Sperling RS, Gelber R, Kiselev P, Scott G, O´Sullivan MJ,  

 et al.
Reduction of maternel-infant transmission of human immunodeficiency  

 virus type 1 with zidovudine treatment.
N Engl J Med 1994;331:1173-80.
4)	Niu MT, Stein DS, Schnittman SM.
Primary human immunodeficiency  

 virus type 1 infection: Review of pathogenesis and early treatment  

 intervention in humans and animal retrovirus infections.
JID  

 1993;168:1490-1501.
5)	Gerberding JL: Management of occupational exposures to blood-borne  

 viruses.
N Engl J Med 1995;332:441-51.
6)	O´Sullivan MJ, Boyer PJJ,Scott GB, Parks WP, Weller S, Blum R, et  

 al.
The pharmacokinetics and safety of zidovudine in the third trimester of  

 pregnancy for women infected with human immunodeficiency virus and their  

 infants: Phase I Acquired Immunodeficiency Syndrome Clinical Study Group  

 study (protocol 082). Am J Obstet Gynecol 1993;168:1510-16.
7)	Ferrazin A, De Maria A, Gotta C, Mazzarello G, Canessa A, Ciravegna  

 B, et al.
Zidovudine therapy of hiv-1 infection during pregnancy: Assessment  

 of the effect on the newborns.
J Acquir Immune Defic Syndr  

 1993;6:376-79.
Anbefalinger vedr. indikation for antiviral  

 kemoprofylakseefter erhvervsbetinget eksposition for hiv i  

 sundhedsvæsenet Nedenstående anbefalinger skal tages med de ovenfor  

 beskrevne forbehold i vores viden om effektiviteten og toxiciteten af  

 postekspositionel antiviral kemoprofylakse og om risikofaktorer for  

 hiv-transmission.
Den potentielle effekt af postekspositionel  

 erhvervsbetinget profylakse skal sammenholdes med disse begrænsninger  

 og med risikoen for hiv-smitte i det konkrete tilfælde.
Behandling  

 må først iværksættes efter grundig information af  

 skadelidte om disse forhold samt om risikoen for hiv-transmission.
I hvert  

 tilfælde, hvor postekspositionel anti-hiv profylakse overvejes,  

skal der ske en konkret risikovurdering i et samarbejde mellem den  

 skadelidte, den ansvarlige behandlende læge og den lokale/regionale  

 infektionsmedicinske afdeling.
 Den konkrete risikovurdering bør ske efter  

 følgende retningslinier:
1)	Profylakse anbefales tilbudt alle, som eksponeres for hiv-positivt  

 blod samt for materiale med synlig tilblanding af hiv-positivt blod,  

 andre hiv-holdige kropsvæsker (cerebrospinalvæske, sæd,  

 vaginalsekret, amnionvæske, pleuravæske, synovialvæske,  

 peritonealvæske og pericardialvæske) eller hiv-holdige  

 laboratorieremedier ved kanylestik og snit.
Endvidere bør profylakse  

 tilbydes ved synlig blod-eksponering af slimhinder, øjne eller  

 på ikke-intakt hud.
2)	I tilfælde, hvor patientens hiv-smittestatus ikke kendes, men  

 hvor denne med sikkerhed vides at tilhøre en gruppe med betydelig  

 øget risiko for hiv-smitte i forhold til baggrundsbefolkningen, og  

 hvor denne samtidig har kliniske symptomer forenelig med hiv-infektion,  

 startes postekspositionel profylaktisk behandling.
Smittekilden bør  

 rådgives om situationen og hiv-testes, såfremt samtykke kan  

 opnås.
Hvis smittekilden ved en test viser sig at være  

 hiv-positiv, eller hvis samtykke ikke kan opnås, fuldføres  

 behandlingen.
Såfremt smittekilden er hiv-negativ, kan behandlingen  

 ophøre.
3)	Profylakse anbefales ikke, når smittekilden er kendt  

 hiv-negativ eller har ukendt smittestatus, men ingen tegn på  

 hiv-infektion og intet kendt tilhørsforhold til grupper med betydelig  

 øget risiko for hiv-smitte.
Eksposition på intakt hud samt  

 eksposition for andre kropsvæsker end de ovenfor nævnte anses  

 ikke for smittefarlige, og der anbefales ikke profylakse.
4)	Profylakse skal startes hurtigst muligt efter uheldet, helst  

 indenfor 1-2 timer.
En grænse for hvornår profylaksen ikke  

 længere har effekt kendes ikke, men af praktiske hensyn sættes en  

 grænse på maksimal 24 timer.
Der gives følgende behandling  

 i 4 uger:
Retrovir 300 mg x 2 + Epivir 150 mg x 2 + Crixivan 800 mg x 3 Skadelidte bør informeres om mulige bivirkninger og  

 bør informeres om at henvende sig, såfremt der opstår  

 symptomer herpå.
5)	Såfremt skadelidte er gravid, bør der på baggrund  

 af den manglende erfaring især med Crixivan ske en afvejning af mulig  

 behandlingseffekt versus potentielle risici.
I disse situationer bør  

 der som i øvrigt altid ske en konferering med den lokale/regionale  

 infektionsmedicinske afdeling, især bør der i overvejelserne  

 indgå betragtninger over trimester samt ved behandlingsindikation,  

 hvorvidt der alene bør gives Retrovir eller Retrovir og Epivir i den  

 anførte dosis.
 6)	Skadelidte bør have foretaget en hiv-test på  

 skadetidspunktet (dag 0) samt efter henholdsvis 3 og 6 måneder.  

 Skadelidte bør anvende kondom i disse 6 måneder.
 7)	Den konkrete risikovurdering foregår ved henvendelse til de  

 lokale/regionale infektionsmedicinske afdelinger:
 Rigshospitalet, epidemiafdeling M, tlf. 3545 7707 eller  

 vagthavende 1. reservelæge.
 Hvidovre Hospital, infektionsmedicinsk afdeling, tlf. 3632  

 2112 eller vagthavende 1. reservelæge.
Odense Universitetshospital, medicinsk afdeling C,  

 infektionsmed.
Afsnit, tlf. 6541 2662 eller vagthavende 1.  

 reservelæge.
 Marselisborg Hospital, Medicinsk-epidemisk afdeling A,  

 tlf. 8949 1818 eller vagthavende 1. reservelæge.
Hvis uheldet sker i den primære sundhedstjeneste,  

 vil kontakten i første omgang hyppigst gå til den praktiserende  

 læge eller til en skadestue.
Ved denne første visitation  

 afgør lægen, om der efter ovenstående objektive kriterier  

 ikke er behandlingsindikation.
Er dette tilfældet, orienteres  

 skadelidte grundigt herom.
Er lægen i tvivl, eller overvejer  

 lægen behandling, eller foreligger der ovenstående kriterier for  

 behandling, kontakter lægen omgående den regionale  

 infektionsmedicinske afdeling med henblik på risikovurdering.
Ved kort afstand til den infektionsmedicinske afdeling  

 bør skadelidte henvises til vagthavende 1. reservelæge på  

 den lokale/regionale infektionsmedicinske afdeling, hvis transporten i taxi  

 ikke overstiger 1 time.
Efter risikovurdering og ordination udleveres den  

 første dosis gratis til skadelidte af afdelingens læge.
Ved større afstande udleveres efter telefonisk  

 rådgivning og ordination fra den infektionsmedicinske afdeling  

 første dosis gratis til den skadelidte fra et amtsligt centralt lager,  

 der oprettes på en sygehusafdeling med vagtfunktion.
Det påhviler  

 amtskommunen at udpege denne afdeling og at orientere  

 embedslægeinstitutionen herom.
Det påhviler den udpegede afdeling  

 at vedligeholde lagerbeholdningen.
Holdbarheden af medicinen er måneder  

 til ½ år.
Amtskommunen orienterer amtets læger om lagerets  

 beliggenhed.
Resten af behandlingen betales af arbejdsgiveren.
 Den skadelidte bør endvidere tilbydes screening for  

 hepatitis B og C.
 Uheldet anmeldes som en arbejdsskade efter gældende  

 regler.
Det påhviler den infektionsmedicinske afdeling at  

 indberette til epidemiologisk afdeling, Statens Serum Institut, når  

 behandling efter ovenstående kriterier er institueret.
Indberetningen  

 foretages på en særlig formular, der er udarbejdet til  

 formålet og tilsendes de infektionsmedicinske afdelinger.
