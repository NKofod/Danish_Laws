Praksisændring for afdragsordninger vedrørende "kioskbøder" - styresignal SKM2017. 348. SKAT 1. Sammenfatning Dette styresignal ændrer den praksis for indgåelse af afdragsordninger vedrørende de såkaldte "kioskbøder", der er fastsat i SKM2006. 501. SKAT.  SKM2006. 501. SKAT er indarbejdet i den juridiske vejledning, afsnit G.
A. 3.1.1.2.4.  SKM2006. 501. SKAT er herefter ophævet.
2. Baggrund og problemstilling Ved lov nr. 285 af 29. marts 2017, om ændring af lov om inddrivelse af gæld til det offentlige og forskellige andre love (Forenkling af regler om inddrivelse af gæld til det offentlige m.v.), der trådte i kraft den 1. april 2017, er der gennemført en række forenklinger, herunder, at særreglen om hårde inddrivelsesskridt for "kioskbøder" fjernes.
Det fremgår af lovforslaget, at en ændring på dette område gennemføres ved et styresignal.
3. Fremtidige retningslinjer Fremover vil afdragsordninger vedrørende de såkaldte "kioskbøder" blive behandlet og fastsat på samme måde, som afdragsordninger vedrørende andre restancer.
4. Gyldighed Praksisændringen har virkning fra og med den 1. april 2017.
 Styresignalet vil blive indarbejdet i Den juridiske vejledning, 2017-2. Efter offentliggørelsen i Den juridiske vejledning 2017-2, er styresignalet ophævet.
