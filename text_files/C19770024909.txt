 I lov om valg til folketinget, jfr. lovbekendtgørelse nr. 366 af 10.  

 august 1970, og lov om kommunale valg, jfr. lovbekendtgørelse nr. 388 af 25.  

 juni 1973, begge som ændret ved lov af 16. november 1977 er adgangen til at  

 afgive stemme pr. brev udvidet til at omfatte vælgere, der bor i beskyttede  

 boliger, der drives af en kommune, amtskommune eller af en selvejende  

 institution, med hvilken kommunalbestyrelsen har indgået overenskomst i  

 henhold til lov om social bistand.
Afstemningen i de beskyttede boliger skal efter valglovene afholdes ved  

 det stedlige folkeregisters foranstaltning efter regler, der fastsættes af  

 indenrigsministeren.
Drives kommunale beskyttede boliger i tilknytning til et  

 kommunalt plejehjem, kan afstemningen dog finde sted efter de for  

 stemmmeafgivning på offentlige helbredelses- og plejeinstitutioner fastsatte  

 regler.
Afstemningen skal ske efter de for stemmeafgivning ved indsendelse af  

 stemmeseddel gældende regler.
Stemmeafgivningen kan derfor finde sted de  

 sidste 3 uger før valgdagen, dog senest næstsidste søgnedag før valgdagen.
 I det følgende fastsættes nærmere regler for denne stemmeafgivning.
Som nævnt påhviler ansvaret for tilrettelæggelsen af afstemningen i de  

 beskyttede boliger det stedlige folkeregister.
Skal afstemningen i kommunale  

 beskyttede boliger, der drives i tilknytning til et kommunalt plejehjem,  

 forestås af dettes administrative leder, skal vedkommende folkeregister  

 derfor forud meddele samtykke dertil.
 Man skal i denne forbindelse bemærke, at vælgere, der bor i kommunale  

 beskyttede boliger, der drives i tilslutning til et kommunalt plejehjem, og  

 som opfylder betingelsen for at brevstemme, jfr. nedenfor, bør have adgang  

 til at afgive stemme på vedkommende plejehjem i forbindelse med den  

 brevstemmeafgivning, der finder sted på plejehjemmet efter reglerne i  

 indenrigsministeriets cirkulære af 7. januar 1974 om stemmeafgivning på  

 sygehuse og offentlige helbredelses- og plejeinstitutioner.
I god tid inden den fastsatte afstemningsdag og senest dagen før  

 afstemningsfristens begyndelse retter folkeregistret henvendelse til ledelsen  

 af de beskyttede boliger, hvor afstemningen skal finde sted ved  

 folkeregistrets foranstaltning for at få oplyst, 1) om der i de pågældende  

 boliger måtte befinde sig vælgere, som må antages at opfylde betingelserne  

 for afgivelse af stemme, og i bekræftende fald da hvilke, og 2) hvornår  

 afstemning i boligerne mest praktisk kan finde sted, idet tidspunktet for  

 afstemningen så vidt muligt bør fastsættes efter aftale med ledelsen for de  

 pågældende boliger.
Folkeregistret giver, snarest efter at et svar er  

 modtaget fra ledelsen, denne skriftligt underretning om dato og så vidt  

 muligt omtrentligt klokkeslæt for, hvornår en repræsentant for folkeregistret  

 vil kunne komme til stede for som stemmemodtager at forestå afstemningen,  

 hvorefter det påhviler ledelsen at underrette de enkelte beboere om, hvornår  

 afstemningen vil finde sted.
Afstemningen bør så vidt muligt gennemføres i  

 løbet af een dag i hver enkelt bebyggelse.
 1. DE STEMMEBERETTIGEDE.
Adgang til at afgive stemme har kun de vælgere, der bor i en beskyttet  

 bolig; det til boligerne knyttede plejepersonale m.v. må derfor henvises til  

 at afgive stemme efter de almindelige regler.
Det er endvidere en betingelse  

 for at afgive stemme efter de her omhandlede regler, at vælgeren ikke eller  

 kun med uforholdsmæssig vanskelighed kan indfinde sig på det almindelige  

 afstemningssted indenfor de for afstemningen fastsatte tidsfrister.
De beskyttede boliger er bestemt for personer, der ikke kan klare sig i en  

 almindelig bolig, men hvis tilstand dog ikke nødvendiggør optagelse på  

 plejehjem.
Mange vælgere i beskyttede boliger må derfor antages at være i  

 stand til at møde op på et afstemningssted, og disse opfylder således ikke  

 betingelserne for at afgive stemme i den beskyttede bolig eller - hvor  

 boligen drives sammen med et kommunalt plejehjem - på plejehjemmet.
Man skal  

 i denne forbindelse henlede opmærksomheden på, at valglovenes bestemmelser om  

 afstemning i beskyttede boliger og plejeinstitutioner har undtagelsens  

 karakter, således at det ikke er tilstrækkeligt, at en person af  

 bekvemmelighedshensyn foretrækker af afgive stemme, mens afstemningen foregår  

 i de beskyttede boliger eller i plejehjemmet.
Afgørelsen af, om en person  

 opfylder betingelserne for at afgive stemme efter de i dette cirkulære  

 fastsatte regler, træffes af folkeregistrets repræsentant (stemmemodtageren).  

 Afgiver vælgeren stemme på et kommunalt plejehjem, eller ledes afstemningen i  

 de beskyttede boliger af en kommunal plejehjemsleder, træffes afgørelsen dog  

 af denne.
 2. STEMMELOKALERNE.
Stemmeafgivningen bør så vidt muligt finde sted i et særligt stemmelokale  

 i den bebyggelse, hvori de beskyttede boliger indgår, således at  

 stemmeafgivning i vælgerens bolig kun finder sted i de tilfælde, hvor  

 vælgeren ikke kan afgive stemme andre steder.
Det vil ikke være nødvendigt at  

 indrette egentlige stemmerum i stemmelokalet som på almindelige  

 afstemningssteder; det er tilstrækkeligt, at vælgerne kan få adgang til en  

 enligstillet pult eller lignende, hvor de ugenert kan foretage afstemningen.  

 Sker afstemningen i boligen, bør stemmemodtagerne opfordre vælgeren til at  

 foretage afstemningen uset af eventuelle tilstedeværende.
 3. STEMMEAFGIVNINGEN.
 Stemmemodtageren skal give vælgerne den fornødne mundtlige vejledning om  

 fremgangsmåden ved stemmeafgivningen, men må på ingen måde give vælgeren råd,  

 anvisning eller opfordring med hensyn til på hvilken kandidat eller liste han  

 skal stemme.
Stemmeafgivning sker ved indsendelse af stemmeseddel til  

 kommunalbestyrelsen i den kommune, hvor vælgeren er optaget på valglisten.  

 Ved stemmeafgivningen skal anvendes det af indenrigsministeriet fremstillede  

 stemmemateriale, jfr. nedenfor under de enkelte valg.
Stemmematerialet  

 medbringes af stemmemodtageren ved afstemningen i de enkelte bebyggelser.
Til de personer, der ønsker af afgive stemme, udleverer stemmemodtageren  

 en stemmeseddel med tilhørende konvolut, følgebrev og omslag - ved kommunale  

 valg to stemmesedler med tilhørende konvolutter samt fælles følgebrev og  

 omslag.
Afstemningen skal foretages straks efter modtagelsen af  

 stemmematerialet, og stemmemodtageren bør påse, at stemmematerialet ikke  

 fjernes af den stemmende.
Såfremt der i det lokale, hvori afstemningen  

 foregår, opholder sig andre personer end den stemmende, må der under  

 afstemningen træffes sådanne foranstaltninger at ingen har mulighed for at  

 se, hvorledes der er stemt.
Er vælgeren blind eller svagtsynet, eller er han  

 af anden årsag ikke i stand til på egen hånd at foretage afstemningen, må der  

 på begæring ydes ham fornåden bistand ved stemmeafgivningen.
 Afstemningen foretages i øvrigt på følgende måde:
A.
FOLKETINGSVALG.
 Stemmematerialet består af en hvid stemmeseddel indlagt i en blå konvolut,  

 et følgebrev samt et omslag (en stor gul konvolut).
 På stemmesedlen skriver vælgeren enten navnet på eller bogstavbetegnelsen  

 for et af de partier, der har kandidater på valg i den stor- eller amtskreds,  

 der omfatter det afstemningssted, hvor vælgeren er opført på valglisten,  

 eller navnet på en af de opstillede kandidater, eventuelt med tilføjelse af  

 partibetegnelsen eller bogstavbetegnelsen.
Når stemmesedlen er udfyldt, indlægger vælgeren sedlen i den dertil  

 hørende blå konvolut, som han tilklæber.
Derefter udfylder han følgebrevet og  

 underskriver dette i overværelse af stemmemodtageren, som derpå skal  

 underskrive den på følgebrevet optagne attest.
Foruden stemmemodtagerens  

 underskrift skal attesten forsynes med folkeregistrets eller  

 plejehjemsinstitutionens stempel.
Når attesten er underskrevet, nedlægger vælgeren konvolutten med  

 stemmesedlen og følgebrevet i omslaget (den store gule konvolut), som han -  

 om fornødent med bistand fra stemmemodtageren - tilklæber og adresserer til  

 kommunalbestyrelsen i den kommune, hvor han er opført på valglisten.
Vælgeren  

 udfylder dernæst den på bagsiden af omslaget anbragte rubrik med tydelig  

 angivelse af sit navn og sin nøjagtige bopæl i den nævnte kommune.  

 Stemmemodtageren bør påse, at den nævnte rubrik er udfyldt.
Endelig udfylder  

 vælgeren den på forsiden af omslaget anbragte rubrik, idet der her skal  

 angives, at stemmesedlen vedrører folketingsvalg.
Omslaget skal derefter  

 afleveres til stemmemodtageren, som må drage omsorg for, at omslaget  

 opbevares på betryggende vis enten i en transportabel stemmeurne eller en  

 aflåselig mappe.
Ved tilbagekomsten til folkeregistret overgives omslaget til  

 registrets leder, der drager omsorg for, at det fremsendes til vedkommende  

 kommunalbestyrelse.
Ledes afstemningen af en plejehjemsleder, skal denne  

 foranledige, at omslaget uden unødigt ophold fremsendes til vedkommende  

 kommunalbestyrelse.
Såfremt omslaget skal forsendes med postvæsenet, må  

 vælgeren selv betale portoen.
Fremsendelse af brevstemmematerialet til kommunalbestyrelsen bør ske  

 snarest muligt efter afstemningens foretagelse.
For at forsendelse af  

 brevstemmemateriale kan udskilles fra anden post til kommunalbestyrelsen,  

 skal fremsendelsen ske i de orginale omslag, der ikke må nedlægges i andre  

 kuverter.
B.
KOMMUNALE VALG.
 Stemmematerialet består af en hvid stemmeseddel indlagt i en blå konvolut  

 (kommunalbestyrelsesvalget) og en gul stemmeseddel indlagt i en gul konvolut  

 (amtsrådsvalget), et fælles følgebrev samt et omslag (en stor blå konvolut).
 Vælgere, der er bosat i Københavns eller Frederiksberg kommune, skal alene  

 afgive stemme til kommunalbestyrelsesvalget, og skal således ikke have  

 udleveret stemmeseddel til amtsrådsvalget, hvorfor den gule konvolut med  

 tilhørende stemmeseddel må udtages af brevstemmematerialet, inden dette  

 overgives til vælgeren.
 Afstemningen skal foretages særskilt for de to valg.
 På de respektive stemmesedler skriver vælgeren enten listebetegnelsen  

 eller bogstavbetegnelsen for den kandidatliste (parti), som han vil stemme  

 på, eller navnet på en af listens kandidater, evt. med tilføjelse af  

 listebetegnelsen eller bogstavbetegnelsen.
Når stemmesedlerne er udfyldt, indlægger vælgeren dem i de dertil hørende  

 konvolutter, som han tilklæber.
Derefter udfylder han følgebrevet og  

 underskriver dette i overværelse af stemmemodtageren, som derpå skal  

 underskrive den på følgebrevet optagne attest.
 Med hensyn til den videre fremgangsmåde for afstemningen henvises til det  

 ovenfor under A (folketingsvalg) anførte.
C.
FOLKEAFSTEMNING.
 Stemmematerialet består af en hvid stemmeseddel indlagt i en rød  

 (eventuelt orange) eller grøn konvolut, et følgebrev samt et omslag (en stor  

 gul konvolut). I modsætning til ved folketingsvalg og kommunale valg er  

 stemmesedlen påtrykt ordene »Ja« og »Nej« over hinanden,  

 adskilt ved en trykt vandret streg.
 Afstemningen sker ved, at den pågældende vælger på stemmesedlen sætter  

 kryds ud for ordet »Ja«, såfremt han stemmer for det lovforslag  

 eller den lov, der er genstand for folkeafstemningen, eller sætter kryds ud  

 for ordet »Nej«, såfremt han stemmer imod lovforslaget eller loven.
 I øvrigt henvises til det under A (folketingsvalg) anførte.
