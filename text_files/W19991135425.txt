 Der blev klaget over, at psykologen havde brudt sin tavshedspligt ved at  

 udtale sig om drengens sygdom.
Omtale af fortrolige helbredsoplysninger til  

 et fagblad Patientklagenævnet fandt, at psykologen havde udvist  

 manglende omhu og samvittighedsfuldhed, da hun i sit brev udtalte sig om  

 drengens sygdom.
Nævnet lagde vægt på, at psykologen i sit  

 brev omtalte fortrolige helbredsoplysninger ved at tilkendegive sin  

 opfattelse af drengens sygdom og prognose.
Der var herved tale om rent  

 personlige oplysninger, som psykologen havde modtaget i sammenhæng med  

 et tidligere behandlingsforhold, og som derfor var omfattet af reglerne om  

 tavshedspligt.
Nævnet fandt endvidere, at der i den konkrete  

 situation ikke forelå særlige omstændigheder, som kunne  

 begrunde, at psykologen undtagelsesvis var berettiget til at videregive  

 oplysningerne på trods af deres fortrolige karakter.
Nævnet fandt  

 anledning til at bemærke, at også enkeltstående og mere  

 vage helbredsoplysninger som udgangspunkt er omfattet af sundhedspersoners  

 tavshedspligt.
Psykologen havde således fremsat sine bemærkninger  

 i form af en forholdsvis begrænset nuancering af en oplysning, som  

 gennem forældrene i forvejen var bragt til offentlighedens kundskab.  

 Det var imidlertid nævnets opfattelse, at også en mere  

 begrænset videregivelse af oplysninger kan være egnet til at  

 forstyrre det nødvendige tillidsforhold mellem patient og behandler,  

 hvorfor heller ikke sådanne oplysninger bør videregives uden  

 patientens samtykke.
