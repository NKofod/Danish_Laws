Bilag 1 Bekendtgørelse om mindstemål for fisk og krebsdyr i saltvand 1) I medfør af § 10, stk. 1 og 2, § 30, § 109, stk. 1, og § 130, stk. 2 og 4, i lov om fiskeri og fiskeopdræt, jf. lovbekendtgørelse nr. 978 af 26. september 2008, og efter bemyndigelse, fastsættes:
 § 1. Bekendtgørelsen gælder ved fiskeri på dansk fiskeriterritorium og ved fiskeri med dansk indregistreret fiskerfartøj uden for dette område.
 Stk. 2. Bilag 1 til bekendtgørelsen indeholder de anvendte definitioner på farvandsområder.
 § 2. Fisk og krebsdyr samt dele heraf, der ikke opfylder de i denne bekendtgørelse nævnte mindstemål, må ikke beholdes om bord, omlades, landes, opbevares, transporteres, sælges eller udbydes til salg, men skal straks genudsættes, så vidt muligt i levende tilstand.
 Stk. 2. Kunstigt opdrættede fisk og krebsdyr, der opfiskes i akvakulturanlæg, er undtaget fra mindstemålsbestemmelserne.
 Stk. 3. Bestemmelserne i bekendtgørelsen gælder ikke fisk og krebsdyr, der fanges til godkendt udsætning, omplantning eller i forbindelse med godkendte videnskabelige undersøgelser.
 § 3. For nedennævnte fiskearter fastsættes følgende mindstemål, regnet fra snudespids til halefinnens spids (totallængde):
 Stk. 2. Uanset det i stk. 1 nævnte mindstemål for gulål fastsættes for Ringkøbing, Nissum og Stadil fjorde et mindstemål på 29,5 cm, såfremt fisken efter landingen udelukkende forsendes direkte til eksport eller anvendes til forbrug i de til fjorden tilstødende kommuner.
 Stk. 3. Både ved fiskeri og landing af fisk med dansk indregistreret fiskerfartøj jf. § 1, samt ved landing i dansk havn i øvrigt, skal fisken sorteres i overensstemmelse med EF's markedsnormer.
 § 4. For nedennævnte krebsdyrarter fastsættes følgende mindstemål:
 Stk. 2. Størrelsen af hummer og jomfruhummer angives ved totallængden målt fra spidsen af pandetornen til bagkanten af svømmeviftens midterstykke, bortset fra hårkanten.
Stk. 3. Længden på jomfruhummerhaler måles fra forkanten af første haleled til bagkanten af svømmeviftens midterstykke, bortset fra hårkanten.
Når halen måles, skal den ligge fladt, og leddene må ikke strækkes.
 § 5. Med bøde straffes den, der overtræder eller forsøger at overtræde § 2, jf. §§ 3 og 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 4. december 2008. Samtidig ophæves bekendtgørelse nr. 105 af 25. februar 2008 om mindstemål for fisk og krebsdyr i saltvand.
Fiskeridirektoratet, den 1. december 2008 Esben Egede Rasmussen / Lene Jensen Scheel-Bech Bilag 1 Difinitioner af farvande:
Kattegat Farvandet afgrænses mod syd af linier mellem Hasenøre og Gnibens Spids, Korshage - Spodsbjerg samt Gilbjerg-Hoved og Kullen, og mod nord af en ret linie mellem Skagens Fyr og Tistlarna Fyr.
Skagerrak Farvandet afgrænses mod syd og øst af Kattegat, jf. ovenfor og mod vest af en ret linie mellem Hanstholm Fyr og Lindesnes Fyr.
Nordsøen Farvandet afgrænset mod nord af 64000'nordlig bredde, mod vest af 4000' vestlig længde fra 64000' nordlig bredde til den skotske kyst, i syd af 51000' nordlig bredde og i øst af Skagerrak, jf. ovenfor, samt Limfjorden hvor intet andet er anført.
Østersøen og Bælterne Underområde 22. (Vestlige Østersø) Afgrænses mod nord af en linie fra Hasenøre til Gnibens spids og mod øst af Farø-linien samt en linie fra Gedser ret øst til 12000' østlig længde og ret syd langs 12000' østlig længde.
Underområde 23. (Øresund) Afgrænses mod nord af linien Gilbjerg Hoved og Kullen, og mod syd af linien Stevns Fyr-Falsterbo Fyr.
Underområde 24 Vestlig grænse:
 Svarer til den østlige grænse for underområde 22 og den sydlige grænse for underområde 23.
 Østlig grænse:
 En linie fra Sandhammaran fyr til Hammerodde Fyr og en linie fra sydkysten af Bornholm ret syd langs 15000' østlig længde.
Underområde 25 Nordlige grænse:
56030' nordlig bredde Vestlig grænse:
 Svarer til den østlige grænse for underområde 24.
 Østlig grænse:
 18000' østlig længde.
Underområde 26 Nordlig grænse:
56030' nordlig bredde Vestlig grænse:
 18000' østlig bredde.
Underområde 27 Østlig grænse:
 En linie fra 59041' nordlig bredde ret til syd langs 19000' østlige længde til Gotland og en linie fra sydkysten af Gotland ret vest langs 57000' nordlige bredde til 18000'længde og derfra ret syd.
 Sydlig grænse:
 56030' nordlig bredde.
Underområde 28 Nordlig grænse:
58030' nordlig bredde Sydlig grænse:
56030' nordlig bredde Vestlig grænse:
 Nord for Gotland: 19000' østlig længde syd for Gotland: En linie ret vest langs 57000' nordlig bredde indtil 18000' østlig længde og derfra ret syd.
Underområde 29 Nordlig grænse:
60030' nordlig bredde Sydlig grænse:
58030' nordlig bredde Vestlig grænse:
 En linie fra 59041' nordlig bredde ret syd langs 19000' østlig længde.
 Østlig grænse:
En linie ret syd langs 23000' østlig længde indtil 59000' nordlig bredde og derfra ret øst Underområde 30 Nordlig grænse:
63030' nordlig bredde Sydlig grænse:
60030' nordlig bredde Underområde 31 Sydlig grænse:
63030' nordlig bredde Underområde 32 Vestlig grænse:
 Svarer til den østlige grænse for underområde 29.
1) Bekendtgørelsen indeholder bestemmelser, der er nødvendige for anvendelsen af følgende forordninger: Rådets Forordning (EF) Nr. 850/98 af 30. mats 1998 om bevarelse af fiskeressourcerne gennem tekniske foranstaltninger til beskyttelse af unge marine organismer med senere ændringer.
Rådets Forordning (EF) Nr. 2187/2005 af 21. december 2005 om bevarelse af fiskeressourcerne i Østersøen, Bælterne og Øresund gennem tekniske foranstaltninger, om ændring af forordning (EF) Nr. 1434/98 og ophævelse af forordning (EF) Nr. 88/98. I bekendtgørelsen er medtaget visse bestemmelser fra ovennævnte forordninger.
Ifølge artikel 249 i EF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
