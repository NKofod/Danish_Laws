§ 1 I Undervisningsministeriets bekendtgørelse nr. 118 af 25. marts 1980 af  

 vedtægter for Forskningscentret ved Hørsholm foretages følgende ændringer:
 1. § 4, stk. 2, affattes således:
 » Stk. 2.  Undervisningsministeren udpeger  

 bestyrelsens medlemmer efter samråd med:
Akademiet for de Tekniske Videnskaber, Arbejderbevægelsens Erhvervsråd, Industrirådet, Planlægningsrådet for Forskningen, Statens teknisk-videnskabelige Forskningsråd, Teknologirådet og Lejerkomiteen.
Endvidere gives der den siddende bestyrelse lejlighed til at fremkomme med  

 en udtalelse.« 2. § 4, stk. 3 og 4, affattes således:
» Stk. 3.  Lejerkomiteen har over for  

 undervisningsministeren indstillingsret til et medlem af og en suppleant til  

 bestyrelsen i Forskningscentret; valgbar er enhver person tilknyttet en af  

 lejernes virksomheder.
Indstillingsretten udøves ved valg, hvor hver lejer  

 har een stemme.
Stk. 4.  Ophører bestyrelsesmedlemmet indstillet af  

 lejerkomiteen i valgperioden at være tilknyttet nogen virksomhed i  

 Forskningscentret, indtræder suppleanten for den resterende  

 valgperiode.« 3. § 4, stk. 4-6, ændres til: »§ 4, stk.  

 5-7«.
 4. Som ny § 8 a indsættes:
»Lejerkomiteen § 8 a.  De til enhver tid værende lejere af  

 grundarealer, bygninger eller lokaler i Forskningscentret er, sålænge  

 lejemålet består, medlem af lejerkomiteen.
Stk. 2.  Lejerkomiteen, der har særskilte vedtægter,  

 varetager lejernes interesser over for Forskningscentret.« 5. § 9, stk. 3, affattes således:
» Stk. 3.  Den daglige leders og personalets  

 lønvilkår fastsættes af bestyrelsen.« 6. § 16 affattes således:
»§ 16.  Bortset fra driftsmidler, fast ejendom og  

 inventar skal Forskningscentrets øvrige aktiver anbringes efter reglerne i  

 Justitsministeriets bekendtgørelse nr. 97 af 15. marts 1985 om anbringelse af  

 fondes midler og bestyrelsesvederlag m.v.« § 2 Bekendtgørelsen træder i kraft den 1. januar 1988.
Undervisningsministeriet, den 26.  

 november 1987 P.M.V.
