Skriftlig fremsættelse (25. januar 2006) Ministeren for  

 videnskab, teknologi og udvikling  

  

 (Helge Sander):
 Herved tillader jeg mig for Folketinget at fremsætte:
Forslag til lov  

 om ændring af lov om forskningsrådgivning m.  

 v. (Deltagelse i internationalt forskningssamarbejde, præcisering af Det Frie  

 Forskningsråds og Det Strategiske Forskningsråds arbejdsområder og  

 forskellige  

 tekniske justeringer) (Lovforslag nr.
L 125).
Lovforslaget om ændring af lov om forskningsrådgivning m. v.  

 har til formål at give forskningsrådene mulighed for at tage globaliseringens  

 udfordringer op ved at deltage i internationale forskningssamarbejder blandt  

 andet i EU-sammenhæng.
Dette skal ske ved at give Det Frie Forskningsråd og  

 Det  

 Strategiske Forskningsråd hjemmel til at deltage i tætte, forpligtende  

 internationale forskningssamarbejder, herunder at overføre bevillings- og  

 beslutningskompetence til internationale organer.
Det Frie Forskningsråd og  

 Det  

 Strategiske Forskningsråd får mulighed for at overføre op til  

 20%  

 af den enkelte finanslovsbevilling til internationale  

 organer.
Da internationale forskningssamarbejder ofte er tematisk afgrænsede,  

 får Det Frie Forskningsråd på det internationale område endvidere adgang til  

 at  

 indgå i tematisk afgrænsede forskningssamarbejder Endvidere foretages enkelte mindre, tekniske justeringer af  

 loven.
For eksempel foreslås grænserne mellem Det Frie Forskningsråd og Det  

 Strategiske Forskningsråd justeret, sådan at Det Frie Forskningsråd får  

 hjemmel  

 til at støtte politisk prioriterede virkemidler inden for dansk forskning,  

 hvor  

 der er givet bevillingsmæssig hjemmel hertil.
 Lovforslaget giver desuden af gennemsigtigheds- og  

 forenklingshensyn Det Strategiske Forskningsråd mulighed for at indhente  

 faglig  

 bistand fra såvel  

 sagsforberedende  

 underudvalg som  

 fra de faglige forskningsråd.
 Endelig lægger lovforslaget op til, at Højteknologifonden på  

 linje med de øvrige organer i det forskningsrådsgivende system repræsenteres  

 i  

 Koordinationsudvalget med et medlem indstillet af bestyrelsen for  

 Højteknologifonden.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling  

 i det Høje Ting.
