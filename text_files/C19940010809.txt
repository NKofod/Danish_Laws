(Til landets læger) I medfør af §11 i lovbekendtgørelse nr. 426 af 19. august 1976 om udøvelse  

 af lægegerning fastsættes:
 § 1.  En læge, som vil anvende en ny behandlingsform,  

 hvori der indgår udtagning af menneske æg og/eller instrumentelt assisteret  

 befrugtning med sædceller, eller som i forbindelse med sådan behandling vil  

 anvende en ny diagnostisk metode, skal anmelde dette til Sundhedsstyrelsen.  

 Anmeldelsen sendes samtidigt til Etisk Råd.
 Stk. 2.  Ved ny behandlingsform eller diagnostisk metode  

 forstås i denne forbindelse: en behandlingsform eller diagnostisk metode som  

 repræsenterer noget væsentligt, principielt nyt i forhold til tidligere  

 klinisk anvendelse i Danmark.
 Stk. 3.  En ny behandlingsform eller en ny diagnostisk  

 metode, som tages i brug som led i et af det videnskabsetiske komite-system  

 godkendt forskningsprojekt, er ikke omfattet af anmeldelsespligt førend der  

 eventuelt, på baggrund af de opnåede resultater, træffes beslutning om at  

 søge fremgangsmåden videreført uden for projektets regi.
 Stk. 4.  En læge kan i tvivlstilfælde rådspørge  

 Sundhedsstyrelsen, om en given behandlingsform eller diagnostisk metode må  

 anses for omfattet af anmeldelsespligt.
 § 2.  Anmeldelsen skal indeholde en beskrivelse af den  

 behandlingsform, eller den diagnostiske metode i forbindelse med  

 reproduktionsfremmende behandling, som påtænkes taget i brug, med angivelse  

 af indikationsområdet, samt oplysninger, der muliggør en vurdering af fordele  

 og risici ved den planlagte fremgangsmåde.
 § 3.  Finder Sundhedsstyrelsen, at den anmeldte  

 behandlingsform eller diagnostiske metode hensigtsmæssigt kunne ske som led i  

 et til det videnskabsetiske komitesystem anmeldelsespligtigt  

 forskningsprojekt, vil Sundhedsstyrelsen meddele anmelderen dette.
 Stk. 2.  Lægen skal meddele Sundhedsstyrelsen, hvorvidt  

 anmeldelsen herefter, jf. stk.1, ønskes opretholdt.
 § 4.  Sundhedsstyrelsen foretager en sundhedsfaglig  

 vurdering og udarbejder, efter indhentet udtalelse fra Det Etiske Råd, en  

 redegørelse og indstilling til Sundhedsministeren.
 Stk. 2.  Anmelderen modtager kopi af Sundhedsstyrelsens  

 indstilling og af Det Etiske Råds udtalelse til Sundhedsstyrelsen.
 Stk. 3.  Sundhedsstyrelsen vil underrette anmelderen og  

 landets læger m.fl. om Sundhedsministerens vurdering af, om den nye  

 behandling m.v. ligger inden for akceptable etiske rammer.
