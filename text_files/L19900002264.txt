 I tilslutning til Udenrigsministeriets bekendtgørelse nr. 58 af 19.
 juni 1973 og efterfølgende bekendtgørelser, senest nr. 138 af 14.
december 1988, Lovtidende C, meddeles det, at nedenstående lande med virkning fra de anførte datoer har ratificeret eller tiltrådt den i New York den 10. juni 1958 undertegnede konvention om anerkendelse og fuldbyrdelse af udenlandske voldgiftskendelser:
 Antigua og Barbuda har ved tiltrædelsen afgivet følgende erklæring:
 I overensstemmelse med artikel I erklærer regeringen for Antigua og  

 Barbuda, at den på grundlag af gensidighed alene vil anvende konventionen på  

 anerkendelse og fuldbyrdelse af kendelser afsagt inden for en anden  

 kontraherende stats territorium.
 Regeringen for Antigua og Barbuda erklærer endvidere, at den alene vil  

 anvende konventionen på tvister, som udspringer af retsforhold, de være sig  

 kontraktlige eller ej, der i henhold til Antigua og Barbuda's lovgivning  

 betragtes som kommercielle.
 Algeriet har i forbindelse med tiltrædelsen afgivet følgende erklæring:
 Under henvisning til den i konventionens artikel I, stk. 3, indeholdte  

 mulighed erklærer den Algeriske Demokratiske Folkerepublik, at den kun vil  

 anvende konventionen på basis af gensidighed på anerkendelsen og  

 fuldbyrdelsen af voldgiftskendelser afsagt inden for en anden kontraherende  

 stats territorium og kun, hvor sådanne kendelser er afsagt i tvister, der  

 udspringer af retsforhold, de være sig kontraktlige eller ej, som betragtes  

 som kommercielle efter algerisk lovgivning.
 Kenya har i forbindelse med sin tiltrædelse afgivet følgende erklæring:
 I overensstemmelse med artikel I (3) i den omhandlede konvention erklærer  

 Kenyas regering, at den alene vil anvende konventionen på anerkendelse og  

 fuldbyrdelse af voldgiftskendelser afsagt inden for en anden kontraherende  

 stats territorium.
 Argentina har i forbindelse med sin ratifikation afgivet følgende  

 erklæring:
På grundlag af gensidighed vil den argentinske regering kun anvende  

 konventionen på anerkendelse og fuldbyrdelse af fremmede voldgiftskendelser  

 afsagt inden for en anden kontraherende stats territorium.
Den vil endvidere  

 anvende konventionen alene på tvister, som udspringer af retsforhold, de være  

 sig kontraktlige eller ej, der betragtes som kommercielle under landets  

 nationale lovgivning.
 Konventionen vil blive fortolket i overensstemmelse med principperne og  

 bestemmelserne i den gældende nationale forfatning eller bestemmelser, som er  

 resultat af ændringer foretaget i kraft af forfatningen.
Endelig har Canada i en meddelelse af 25. november 1988 underrettet  

 FNs generalsekretær om tilbagekaldelse af følgende passus i det reviderede  

 forbehold, som deponeredes den 20. maj 1987, jf.
Udenrigsministeriets  

 ovennævnte bekendtgørelse nr. 138 af 14. december 1988:
 Canadas regering erklærer med hensyn til provinsen Saskatchewan, at den  

 kun vil anvende konventionen på anerkendelse og fuldbyrdelse af kendelser  

 afsagt inden for en anden kontraherende stats territorium.
 Tilbagekaldelsen har virkning fra og med den 25. november 1988.
Udenrigsministeriet, den 1. marts 1990 F.M.
