 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som mejerist.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Mejerifagets Lærlingeudvalg.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 3 år og 4 måneder.
 Stk. 2.  Eleven kan indlede uddannelsen i  

 praktikvirksomhed eller med 2. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 2 år, hvis de har haft mindst  

 5 års fuldtidsbeskæftigelse eller tilsvarende deltidsbeskæftigelse inden for  

 mejerifaget.
 Stk. 2.  Det faglige udvalg kan i særlige tilfælde efter  

 samråd med praktikvirksomheden dispensere fra alders- og beskæftigelseskravet  

 i stk. 1.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen inden for den fastsatte uddannelsestid,  

 eventuelt efter fritagelse for dele af undervisningen.
 Stk. 4.  Afgørelser efter stk. 2, jf. stk. 3, skal så  

 vidt muligt træffes inden indgåelse af uddannelsesaftale.
 § 6.  Skoleundervisningen varer 50 uger.  

 Skoleundervisningen veksler med praktikuddannelse, som anført nedenfor, jf.  

 dog stk. 2:
Stk. 2.  For elever med uddannelsesaftale efter § 5 kan  

 skolen, efter samråd med det faglige udvalg, tilrettelægge et særligt  

 uddannelsesforløb, bestående af perioder med henholdsvis skoleundervisning og  

 praktikuddannelse.
Det faglige udvalg skal godkende fastsættelsen af  

 praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 8.  Den uddannede mejerist skal selvstændigt kunne  

 forestå og påtage sig de opgaver, der er forbundet med fremstillingen af  

 mejeriprodukter.
Den uddannede skal have indsigt i og forståelse for  

 beskæftigelsesområdets miljømæssige forhold, herunder håndteringen af  

 miljømæssige problemstillinger i forbindelse med fagets udførelse.
Stk. 2.  Den uddannede mejerist skal Skoleundervisningen § 9.  Skoleundervisningen skal på en helhedsorienteret  

 måde omfatte både praktisk og teoretisk undervisning, med henblik på at give  

 eleven de fornødne generelle og specielle kvalifikationer, herunder at give  

 eleven forudsætninger for at varetage de funktioner uddannelsen tager sigte  

 på.
Undervisningen skal samtidig give forudsætninger for udbygning af  

 kvalifikationerne ved efter- og videreuddannelse, og bidrage til elevens  

 personlige udvikling og forståelse af samfundet og dets udvikling.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10 - 12, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 Stk. 3.  Grundfagene har tilsammen en vejledende  

 uddannelsestid svarende til 17,3 uger.
Områdefag § 11.  Undervisningen i områdefag har følgende mål,  

 vejledende uddannelsestid og øvrige rammer for indholdet:
Eleven skal opnå en grundlæggende forståelse af mælkens naturlige  

 sammensætning, herunder variationer i denne, og produktion.
Eleven skal opnå  

 indsigt i mælkens væsentligste bestanddele og disses fysiske og kemiske  

 egenskaber.
Endvidere skal eleven have forståelse af mælkebestanddelenes  

 opbygning og de omdannelser, disse kan undergå i råvaren og den  

 mejeritekniske betydning heraf.
 Vejledende uddannelsestid: 0,6 uger.
 Eleven skal opnå et grundlæggende teoretisk og praktisk kendskab til  

 fremstillingsteknologien for de vigtigste mejeriprodukter  

 (konsummælkprodukter, smør, ost, mælkekonserves og iskrem) og til såvel  

 opbygning som anvendelse af diskontinuerligt og kontinuerligt udstyr.  

 Endvidere skal eleven have kendskab til mælkens råvarebehandling og  

 adskillelse i fraktioner samt produkternes fysiske og kemiske sammensætning  

 og bakteriologiske forhold.
 Vejledende uddannelsestid: 3,8 uger.
Eleven skal blive i stand til at foretage standardiseringer af  

 mælkeblandinger og mejeriprodukter (fedtindhold, proteinindhold og total  

 tørstof), opstille vægt- og fedtbalancer, gennemføre beregninger vedrørende  

 produktsammensætning, produktudbytte og afregning af leverandørmælk samt  

 foretage kalkulation af svind og den økonomiske betydning heraf.
Endvidere  

 skal eleven blive i stand til at foretage driftsøkonomiske beregninger  

 vedrørende smør, ost, iskrem, ultrafiltrerede produkter og kondensmælk.
 Vejledende uddannelsestid: 2,5 uger.
Eleven skal opnå kendskab til gennemførelsen af de bakteriologiske og  

 kemiske analyser, der anvendes ved råvare-, produkt-, kvalitets- og  

 driftskontrol samt forstå formål og betydning heraf.
Endvidere skal eleven  

 opnå kendskab til anvendelse og vedligeholdelse af analyseapparatur med  

 henblik på driftssikkerhed.
 Vejledende uddannelsestid: 2,0 uger.
Eleven skal opnå forståelse for betydningen af den personlige, drifts- og  

 produktmæssige hygiejne og de rengøringsprocesser, der anvendes i  

 mejeriindustrien.
Endvidere skal eleven kunne forestå valg af  

 rengøringsmidler og -metoder samt desinfektionsmidler og -metoder.
Eleven  

 skal opøves i manuel og automatisk rengøring og i rengøringsprocessens forløb  

 med henblik på at opnå en optimal effekt.
Endelig skal eleven opnå kendskab  

 til betydningen af en effektiv bakteriologisk rengøringskontrol og kunne  

 vurdere egnede hurtigmetoder hertil.
 Vejledende uddannelsestid: 1,8 uger.
Eleven skal opnå et grundlæggende kendskab til levnedsmidlers  

 ernæringsmæssige og sundhedsmæssige aspekter, herunder næringsstoffernes  

 optagelse og omsætning i organismen.
Der lægges især vægt på  

 mejeriprodukternes betydning.
Endvidere skal eleven opnå kendskab til  

 kostberegninger og opbygningen af produkt- og næringsdeklarationer.
 Vejledende uddannelsestid: 0,9 uger.
Eleven skal opnå indsigt i den teknologiske betydning af og krav til mælk  

 og mejeriprodukters anvendelse som halvfabrikata i andre produkter.
Endvidere  

 skal eleven opnå indsigt i fremstillingen af ikke-mælkebaserede og delvis  

 mælkebaserede levnedsmidler på mejerivirksomheder samt de produktionsmæssige  

 faktorer, som har betydning for produkternes kvalitetsegenskaber.
 Vejledende uddannelsestid: 0,9 uger.
Eleven skal opnå praktisk og teoretisk indsigt i mejeriprocesudstyrets  

 konstruktion, funktion, pasning, vedligeholdelse, elementær fejlfinding og  

 indpasning i proceslinier.
Endvidere skal eleven opnå et generelt  

 materialekendskab og opnå viden om opbygningen og funktionen af det sekundære  

 udstyr, herunder kølemaskiner, tryklufts-, varme- og CIP-anlæg og udstyr til  

 spildevandsrensning.
 Vejledende uddannelsestid: 2,7 uger.
 Eleven skal opnå indsigt i anvendelsen af kvalitetsstyring som et værktøj  

 til at koordinere og kontrollere samtlige kvalitetspåvirkende aktiviteter i  

 produktionsprocesserne, herunder kvalitetsstyringsbegrebet,  

 kvalitetsregistrering og -sikring samt andre forhold, som kan virke fremmende  

 på vedligeholdelse og udbygning af kvalitetsstyringssystemet.
Vejledende uddannelsestid: 1,2 uger Eleven skal opnå kendskab til mælk og mejeriprodukters  

 emballeringsteknologi, herunder anvendte materialer, metoder og udstyr samt  

 kontrol i forbindelse hermed.
Endvidere skal eleven opnå kendskab til design  

 af emballager.
 Vejledende uddannelsestid: 0,5 uger.
Specialefag § 12.  Undervisningen i specialefag har følgende mål  

 og vejledende uddannelsestid:
Mejeriteknologi og produktfremstilling Eleven skal selvstændigt kunne fremstille mejeriprodukter på baggrund af  

 grundlæggende viden om de enkelte mejeriprodukters fremstillingsteknik under  

 hensyntagen til de kemiske, fysiske og bakteriologiske forhold, som har  

 betydning for produktkvaliteten.
Eleven skal endvidere opnå indgående  

 kendskab til mælke- og mejeriprodukters sammensætning og kvalitetskrav.  

 Desuden skal eleven opnå en sådan viden, at vedkommende kan udføre drifts- og  

 produktkontrol i forbindelse med fremstilling af mejeriprodukter.
 Vejledende uddannelsestid: 8,2 uger.
Valgfag § 13.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 7,6 uger.
Undervisningsplan § 14.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 15.  Eleven skal gennemføre praktikuddannelse i  

 mindst 2 praktikvirksomheder.
Det faglige udvalg kan i særlige tilfælde  

 dispensere herfra.
Stk. 2.  Der indgås uddannelsesaftale for den samlede  

 uddannelsestid.
Praktikvirksomheden skal sørge for, at eleven gennemfører  

 praktikuddannelse i mindst 2 praktikvirksomheder.
Dette kan ske ved  

 kombinationsaftale eller ved aftale om udstationering.
 § 16.  Virksomheden skal gennemføre  

 praktikuddannelsen, så den sammen med skoleundervisningen fører til, at  

 eleven kan nå uddannelsens mål.
 Stk. 2.  Ved de enkelte praktikperioders start skal  

 eleven orienteres om de arbejdsopgaver og funktioner, eleven vil blive  

 beskæftiget med i praktikperioden.
 Stk. 3.  Det skal tilstræbes, at uddannelsen på  

 virksomheden tilrettelægges, så der arbejdes efter stigende sværhedsgrad, og  

 så eleven ved afslutningen af den sidste praktikperiode opnår et niveau, der  

 svarer til de krav, der stilles til en færdiguddannet mejerist.
Stk. 4.  Under praktikuddannelsen arbejdes der med alle  

 relevante arbejdsopgaver, der indgår i den produktion af mejeriprodukter, som  

 er kendetegnet for den pågældende praktikvirksomhed.
Eleven skal som led i  

 praktikuddannelsen beskæftige sig med mælkens modtagelse, pasteurisering og  

 standardisering.
I øvrigt kan eleven beskæftiges med arbejdsopgaver og  

 discipliner, som er relevante og værdifulde for uddannelsen.
 Stk. 5.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, efterleves.
Stk. 6.  Under praktikuddannelsen skal eleven iøvrigt  

 trænes i at arbejde med enkeltprocesser gennem arbejdet i  

 produktionsafdelinger, fortrinsvis med håndterings-, rengørings- og  

 transportopgaver.
Eleven skal trænes i at overvåge og betjene proceslinier og  

 produktionsudstyr, samt at rapportere om produktionsforløb og om  

 uregelmæssigheder i processer og styringer.
Eleven skal trænes i at udføre  

 vedligeholdelsesfunktioner og rengøring af proceslinier og produktionsudstyr.  

 Eleven skal trænes i arbejdet med virksomhedens produkt- og driftskontrol,  

 herunder udtagning, forberedelse og præparering af prøver til analyse.  

 Praktik i produktionsafdelinger suppleres med praktik i naturligt tilknyttede  

 afdelinger og laboratorier.
Styrings- og overvågningsfunktioner bør indgå som  

 en væsentlig del af praktikuddannelsen.
 § 17.  Ved praktikuddannelsens gennemførelse skal der  

 så vidt muligt sikres eleven beskæftigelse med og opnåelse af færdigheder i  

 de arbejdsfunktioner m.v., der har været omfattet af forudgående  

 skoleperioder, og som vil blive omfattet af efterfølgende skoleperioder i  

 overensstemmelse med skolens undervisningsplan på en sådan måde, at  

 skoleundervisning og praktikuddannelse understøtter og supplerer hinanden.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Ved praktikuddannelsens afslutning udsteder  

 hver af elevens praktikvirksomheder en afsluttende praktikerklæring i  

 overensstemmelse med hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer som er nævnt i stk. 1 og 2. Praktikvirksomheden kan rekvirere  

 blanketterne på skolen.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som mejerist.
 Stk. 2.  Uddannelsesbeviset udstedes, når den eksamen,  

 som er beskrevet i §§ 25 - 28 (svendeprøven), er bestået, og skolebevis og  

 begge virksomheders afsluttende praktikerklæringer er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, at 13-skalaen er benyttet, og den opnåede karakter ved  

 svendeprøven, fastsat i henhold til § 27, stk. 3 og 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 20.  Når skoleundervisningen er gennemført og  

 betingelserne i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og det  

 faglige udvalg.
Skolebeviset udfærdiges i øvrigt i overensstemmelse med  

 reglerne i hovedbekendtgørelsen.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 3 :
 Stk. 3.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende skoleundervisning, opfylder målene for skoleundervisningen.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 20.
Skolevejledning § 22.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal endvidere angive skolens  

 vurdering af elevens eventuelle behov for supplerende oplæring i  

 praktikvirksomheden og for supplerende skoleundervisning i de områdefag og  

 specialefag, hvor eleven ikke har opnået karakteren 6.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karakterskala § 23.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 24.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 25 - 28.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I de enkelte områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag.
 Stk. 5.  Skolen fastsætter en afsluttende karakter, der  

 fremkommer som et gennemsnit af alle afgivne karakterer i grundfag, områdefag  

 og specialefag, jf. stk. 1, 3 og 4.
 Stk. 6.  For valgfag foretages bedømmelse efter reglerne  

 om disse fag.
§ 25.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamenen består af to mundtlige  

 prøver og to skriftlige prøver.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til sidste  

 skoleperiode sender skolen en liste over de pågældende elever med angivelse  

 af elevernes praktikvirksomheder til det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegningen.
Stk. 5.  Elevernes løsning af opgaverne bedømmes efter  

 reglerne i § 27 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 § 26.  De skriftlige prøver består af opgaver inden  

 for områdefaget »driftsøkonomiske beregninger« og inden for  

 specialefaget »mejeriteknologi og produktfremstilling«.
 Stk. 2.  De mundtlige prøver består af spørgsmål inden  

 for specialefaget »mejeriteknologi og produktfremstilling« og inden  

 for områdefaget »mejerimaskiner og procesudstyr«.
 § 27.  Læreren og de 2 censorer giver samlet en  

 karakter for hver af de 2 skriftlige prøver og for hver af de 2 mundtlige  

 prøver.
Stk. 2.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for de  

 mundtlige og de skriftlige prøver.
Ved beregning af eksamenskarakteren  

 foretages ikke afrunding.
For at bestå eksamen kræves, at karakteren er  

 mindst 6.
Stk. 3.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1, til det  

 faglige udvalg.
Det faglige udvalg kan udarbejde et skema til dette formål.
§ 28.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Eleven kan kun deltage i eksamen  

 to gange, idet skolen efter samråd med det faglige udvalg dog kan tillade, at  

 eleven deltager i eksamen påny, hvis der foreligger ganske særlige  

 omstændigheder.
 Stk. 2.  Elever, som ikke har bestået den afsluttende  

 eksamen, kan kun tilbydes omprøve i den eller de prøver, hvor eleven har fået  

 karakteren 5 eller derunder.
Ikrafttræden § 29.  Bekendtgørelsen træder i kraft den 1. juli  

 1995.
 Stk. 2.  § 15 har dog først virkning for elever, der  

 indgår uddannelsesaftale efter ikrafttrædelsen.
 Stk. 3.  Samtidig ophæves bekendtgørelse af 7. december  

 1990 om uddannelsen til mejerist(* 1).
Undervisningsministeriet, den 11. maj  

 1995 Ole Vig Jensen / Anja Wang (* 1) Bekendtgørelsen er ikke optaget i Lovtidende jf. anordning nr. 746  

 af 8. november 1990, men forefindes i Retsinformation.
