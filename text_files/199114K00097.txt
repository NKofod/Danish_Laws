Nr BTL 97 Betænkning over Forslag til lov om kuldioxidafgift af visse  

 energiprodukter   

 Nr L 97 1991-92, 1. samling Afgivet af Skatteudvalget Afgivet: 19911212 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
A/S Dansk Shell, Brancheudvalget for Frø, Butik og Kontor Arbejdsgiverforeningen, Danisco, Danmarks Naturfredningsforening, Dansk Erhvervsgartnerforening, Danske Elværkers Forening, Danske Fjernvarmeværkers Forening, Danske Vindkraftværker, Danske Vognmænd, Foreningen af Danske Eksportvognmænd, Foreningen af Danske Varmforzinkere, Foreningen af Kommunale Elværker, Industrirådet, Landbrugsraadet, Novo Nordisk, Oliebranchens Fællesrepræsentation, Plastindustrien i Danmark, Royal Copenhagen, Statoil A/S, Sydvestjyllands Andels El-Forsyning og Wiibroes Bryggeri A/S.
 Der er af et flertal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med det stillede ændringsforslag.
Flertallet ønsker for så vidt angår disponeringen over nettoprovenuet at  

 fastslå, at det fortsat er hensigten at lade dette indgå som et element, der  

 vil kunne bidrage til en skatte- og afgiftsmæssig omstrukturering.
Det er  

 således ikke hensigten med indførelsen af CO2-afgiften at øge den samlede  

 beskatning.
Et mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet kan dog tiltræde det stillede ændringsforslag.
 Et flertal inden for mindretallet (Det Konservative Folkepartis, Venstres  

 og Kristeligt Folkepartis medlemmer af udvalget) udtaler:
De fremsatte lovforslag om CO2-afgifter m.v. (lovforslagene nr.
L 92-L 99)  

 kan af flere årsager ikke støttes.
For det første er lovforslagene ikke i  

 overensstemmelse med EF's planer, men et udtryk for en helt unødvendig  

 national enegang, der vil gå ud over både erhvervslivet og de almindelige  

 skatteborgere.
En fælles EF-løsning vil have anderledes mærkbare virkninger  

 for miljøet og vil mere enkelt kunne gennemføres uden alvorlige  

 skadevirkninger for erhvervslivets konkurrenceevne.
 For det andet medfører lovforslagene en helt uacceptabel stigning i de  

 offentlige udgifter og dermed det samlede skattetryk.
 For det tredje strider lovforslagene mod væsentlige energipolitiske og  

 regionalpolitiske principper og er i øvrigt udformet så uigennemskueligt, at  

 hverken virksomheder eller almindelige borgere vil kunne forstå reglerne.
Med hensyn til EF-medholdeligheden må det fastslås, at der hersker  

 overordentlig stor usikkerhed om EF-Kommissionens stillingtagen i forbindelse  

 med notificeringen af statsstøtteelementerne i lovforslagspakken.
Det er  

 derfor også af denne grund helt urimeligt, at lovforslagene skal hastes  

 igennem og vedtages, uden at der er skabt klarhed over, i hvilken retning  

 EF-Kommissionens bemærkninger til de notificerede lovforslag vil gå.
Et mindretal inden for mindretallet (Fremskridtspartiets medlem af  

 udvalget) må ud fra alle forhold totalt afvise en CO2-afgift og appellere til  

 andre partier om at gøre det samme.
Det er forstemmende at se, hvorledes Det  

 Konservative Folkeparti og Venstre godt vil have en CO2-afgift, hvis bare de  

 andre EF-lande er lige så dumme.
Det er antierhvervspolitik langt ud over det  

 rimelige.
Et andet mindretal inden for mindretallet (Centrum-Demokraternes medlem af  

 udvalget) finder grundtanken i en CO2-afgift rigtig.
Centrum-Demokraterne  

 ønsker energiafgifter ændret til miljøafgifter.
Imidlertid finder  

 Centrum-Demokraterne de aktuelle lovforslags vedtagelse tidsmæssigt forkert.  

 Centrum-Demokraterne ønsker en sådan afgiftsændring foretaget i forbindelse  

 med vedtagelser i EF.
Derved forhindrer man, at afgiften skader dansk  

 konkurrenceevne.
Konkurrenceevnen kan bringes i fare på to måder, dels ved  

 den direkte afgift på virksomhederne, dels ved det lønpres, som et øget  

 afgiftspres lægger på private.
Centrum-Demokraterne tror ikke, at der i den  

 private sektor er penge til hurtigt at skifte f.eks. hårde hvidevarer ud til  

 mindre energikrævende apparater.
Dermed har borgerne ikke en reel  

 valgmulighed for at slippe af med det øgede afgiftspres.
Centrum-Demokraterne  

 havde håbet, at de tre partier, der har pålagt regeringen at komme med denne  

 række af forslag, havde haft tålmodighed til at vente med gennemførelsen,  

 således at vi kunne have skabt en samlet EF-beslutning.
Ændringsforslag Af et flertal (S, SF og RV), tiltrådt af et mindretal (det  

 øvrige udvalg):
Til § 23 1) I stk. 1 ændres »1. januar 1992« til: »1.  

 marts 1992«.
Bemærkninger Til nr. 1 Lovens ikrafttrædelsestidspunkt udskydes til 1. marts 1992. Hermed skabes  

 der bedre muligheder for såvel tilrettelæggelsen af den administrative  

 indkøring som gennemførelsen af en mere almen informationsvirksomhed om denne  

 og de øvrige love i CO2-pakken.
