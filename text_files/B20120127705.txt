Bekendtgørelse om ændring af bekendtgørelse om vandkvalitet og tilsyn med vandforsyningsanlæg (Status for anvendelse af drikkevandsboringer) § 1 I bekendtgørelse nr. 1024 af 31. oktober 2011 om vandkvalitet og tilsyn med vandforsyningsanlæg, som ændret ved bekendtgørelse nr. 1340 af 21. december 2011, foretages følgende ændringer:
 1. I indledningen indsættes efter »§ 60, stk. 2«: », § 69 a«.
 2. I § 26, stk. 1, indsættes efter stk. 1 som nyt stykke:
»Stk. 2. Ejeren af et alment vandforsyningsanlæg skal indberette status pr. 31. december for vandforsyningsanlæggets tilknyttede drikkevandsboringer.
Indberetningen foretages hvert år inden den 1. februar til den fælles offentlige database for grund- og drikkevand samt boringer (Jupiter).« Stk. 2 bliver herefter stk. 3.
 3. I § 27, stk. 3, indsættes efter stk. 3 som nyt stykke:
»Stk. 4. Kommunalbestyrelsen skal hvert år inden den 1. april frigive indberetningerne, jf. § 26, stk. 2, i den fælles offentlige database for grund- og drikkevand samt boringer (Jupiter), hvorefter de er offentligt tilgængelige.« Stk. 4 bliver herefter stk. 5.
 4. § 30, stk. 1, nr. 6, affattes således:
»6) undlader at indsende resultater i overensstemmelse med § 26, stk. 1, 2, eller 3, eller« § 2 Bekendtgørelsen træder i kraft den 31. december 2012.
