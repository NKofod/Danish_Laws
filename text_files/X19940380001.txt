 Arbejdsministeriet har truffet afgørelse om, at andelsforenings  

 hovedafdeling skal oprette sikkerhedsorganisation ved enten selvstændig  

 sikkerhedsgruppe eller ved tilslutning til eksisterende sikkerhedsgruppe i en  

 nærliggende virksomhed i andelsselskabet bestående af 9 selvstændige  

 virksomheder.
 I skrivelse af 17. august 1993 har H på vegne af O klaget over  

 Direktoratet for Arbejdstilsynets afgørelse af 26. juli 1993 om oprettelse af  

 sikkerhedsgruppe på O, a.m.b.a's hovedkontor, x-by, eller tilslutning af  

 hovedkontorets medarbejdere til en anden eksisterende sikkerhedsgruppe på en  

 af sammenslutningens virksomheder.
 Klagens indhold.
 Det anføres blandt andet til støtte for klagen, at:
- Da hovedkontoret ikke er knyttet til nogen af slagterierne, må alene  

 hovedkontorets aktivitet være afgørende for vurderingen af, om der skal  

 oprettes sikkerhedsorganisation.
Der er således tale om, at hvert enkelt  

 slagteri og hovedafdelingen ledes selvstændigt.
De enkelte slagterier kan fx  

 foretage afskedigelser af større omfang.
Desuden kan ingen af slagterierne  

 gøre krav på at betragte hovedkontoret som en del af sig.
- Da produktion og administration efter bekendtgørelse om virksomhedens  

 sikkerheds- og sundhedsarbejde ikke vurderes at indebære samme risici, er der  

 heller ikke samme beskyttelseshensyn til virksomheder med udelukkende  

 administrativt personale.
Der er således ikke nogen rimelig  

 arbejdsmiljømæssig begrundelse for påbuddet.
 Sagsforløb.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen iøvrigt, at kreds  

 Viborg Amt ved besøg den 9. november 1992 på O, a.m.b.a.'s hovedkontor gav  

 påbud om oprettelse af sikkerhedsgruppe i hovedkontoret, og at gruppens  

 medlemmer tilmeldes et § 9 kursus.
Påbuddene blev givet med hjemmel i  

 Arbejdsministeriets bekendtgørelse nr. 392 af 1O. august 1978 om  

 virksomhedernes sikkerheds- og sundhedsarbejde, § 6 samt Arbejdsministeriets  

 bekendtgørelse nr. 469 af 6. oktober 1983 om sikkerhedsuddannelse mv., § 3.
I klageskrivelse af 4. marts 1993 til Direktoratet for Arbejdstilsynet  

 anfører H, at virksomhedsbegrebet ikke er defineret i bekendtgørelsen.
Det  

 anføres, at virksomhedsbegrebet ikke alene bør defineres ved selskabsform men  

 også som en geografisk afsluttet enhed, hvor de fysiske rammer og arbejdets  

 art skaber et indtryk af en selvstændig virksomhed.
Det anføres endvidere, at  

 hovedkontoret for O er fysisk og væsentligt geografisk adskilt fra de  

 producerende enheder, og at hovedkontoret derfor bør være omfattet af  

 bestemmelsen om virksomheder, hvor de ansatte udelukkende - eller  

 hovedsageligt - er beskæftiget med administrativt arbejde.
Det betones, at  

 det ikke er rimeligt, at der skal tages større hensyn til de ansatte i  

 hovedkontoret end i selskabets andre afdelinger.
Direktoratet fastholder i sin endelige afgørelse af 26. juli 1993 kredsens  

 afgørelse om oprettelse af en sikkerhedsgruppe for selve hovedkontoret eller  

 tilslutning til en eksisterende sikkerhedsgruppe på den nærmestliggende  

 deltagende slagterivirksomhed.
Begrundelsen er, at afdelingen må betragtes  

 som en integreret del af fællesskabet, og at organiseringen af sikkerheds- og  

 sundhedsarbejdet i afdelingen skal ske ud fra en samlet vurdering af den  

 nuværende sikkerhedsorganisations hovedfunktion og dækningsgrad.
Direktoratet ændrer dog kredsens begrundelse i sin endelige afgørelse af  

 26. juli 1993, idet direktoratet beklager en forveksling af selskaberne, der  

 har ført til den fejlagtige slutning, at slagteriet i x-by, hvortil  

 tilslutning til en eksisterende sikkerhedsgruppe kunne ske, udgør en del af  

 virksomhedssammenslutningen.
Direktoratet fastholder afgørelsen med hjemmel i  

 § 2 i Arbejdsministeriets bekendtgørelse af 18. december 1992 om  

 virksomhedens sikkerheds- og sundhedsarbejde, som er en ændring af  

 Arbejdsministeriets bekendtgørelse nr. 392 af 1O. august 1978 om  

 virksomhedernes sikkerheds- og sundhedsarbejde.
 Af direktoratets udtalelse fremgår det, at klagen til Arbejdsministeriet  

 af 17. august 1994 er uddybende i forhold til de argumenter og begrundelser,  

 der har været bærende for direktoratets afgørelse af 26. juli 1994.  

 Direktoratet kommenterer derfor alene klagepunkterne i forhold til  

 afgørelsens præmisser.
 Det fremgår således af direktoratets udtalelse, at direktoratet anser  

 hovedkontorets økonomiske, opgave og kompetencemæssige tilhørsforhold til  

 hvert af slagterierne for så indgående, at organiseringen af  

 sikkerhedsarbejdet skal ske efter bekendtgørelsens § 2, stk 1.
 Endvidere fremgår det af udtalelsen, at det er direktoratets vurdering, at  

 der i det foreliggende tilfælde er tale om en så indviklet  

 virksomhedskonstruktion, at kravene til organiseringen af sikkerheds- og  

 sundhedsarbejdet må ses i lyset af intentionerne med bestemmelserne om  

 formalisering, effektivisering og indpasning i virksomhedsstrukturen.
 Endelig fremgår det af direktoratets udtalelse, at arbejdsmiljøloven  

 bygger på arbejdsmiljmæssig ligestilling i relation til niveau for  

 beskyttelse mod farer, hvilket ikke nødvendigvis fører til ligestilling i  

 strukturel/organisationsmæssig henseende.
 Direktoratet indstiller, at afgørelsen om oprettelse af en  

 sikkerhedsgruppe eller tilslutning for hovedkontoret fastholdes under  

 henvisning til ovennævnte begrundelser for at anse sammenslutningen som en  

 virksomhedsdannelse bestående af 9 selvstændige virksomheder hver med en  

 integreret del af hovedkontoret i slagterivirksomheden.
 For så vidt angår tilslutningsmodellen bemærker direktoratet i udtalelsen,  

 at denne skal ses pa baggrund af hovedkontorets nære geografiske placering i  

 forhold til mindst 1 af de deltagende virksomheder i sammenslutningen.  

 Endvidere indstiller Direktoratet, at det ikke accepteres, at hovedkontoret  

 tilsluttes en sikkerhedsgruppe på nogle af de fjerntliggende deltagende  

 virksomheder, men at valgmuligheden for tilslutning til en nærmereliggende  

 deltagende virksomhed står åbent - i det omfang ordningen ikke påvirker  

 sikkerhedsorganisationens funktion i negativ retning.
 Arbejdsmiljørådets indstilling.
Klagen har i henhold til arbejdsmiljølovens 66, stk 1, nr. 4, været  

 forelagt Arbejdsmiljørådet.
Arbejdsmiljørådet støtter direktoratets  

 indstilling.
SALA bemærker, at påbudet vil blive efterlevet ved, at  

 hovedafdelingen opretter en sikkerhedsorganisation for det administrative  

 personale.
 Arbejdsministeriets afgørelse .
 Arbejdsministeriet skal i den anledning meddele, at man med hjemmel i § 2,  

 stk 1 i bekendtgørelse om virksomhedens sikkerheds- og sundhedsarbejde af 18.  

 december 1992, fastholder direktoratets afgørelse.
 Arbejdsministeriets begrundelse.
Der er i afgørelsen lagt vægt på, at O, a.m.b.a. består af 9 slagterier  

 med et fælles administrerende salgshovedkontor, der varetager alle 9  

 slagteriers interesser på dette område.
På den baggrund må salgshovedkontoret  

 anses for en integreret del af slagteriernes virksomhed.
 Tilbagemelding.
 Tilbagemelding om, hvordan virksomheden har efterkommet afgørelsen, bedes  

 meddelt kreds Viborg Amt senest den l. september 1994.
P.
M.
V.
E.
B.
