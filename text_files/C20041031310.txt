Cirkulæreskrivelse  

 til samtlige politimestre og politidirektøren i København om  

 Justitsministeriets bekendtgørelse nr. 1022 af 12. december 2002 om  

 erhvervsmæssig handel med dyr (dyrehandlere) 1.  

  

 Efter dyreværnslovens § 18, stk. 1,  

 1. pkt. må erhvervsmæssig handel med dyr kun drives med politiets tilladelse.  

 Efter stk. 2 kan justitsministeren fastsætte regler om indretning og  

 drift  

 af virksomheden, herunder om krav, der kan stilles til personalet, og om  

 tilsyn.
 2.  

  

 Justitsministeren har den 12. december 2002  

 udstedt bekendtgørelse nr. 1022 om erhvervsmæssig handel med dyr  

 (dyrehandlere). Bekendtgørelsen, der trådte i kraft den 1. januar 2003,  

 fastsætter bl.a. nærmere regler om betingelserne for at opnå tilladelse til  

 erhvervsmæssig handel med dyr.
 3.  

  

 I forlængelse  

 af Justitsministeriets udstedelse af bekendtgørelsen har ministeriet udstedt  

 cirkulæreskrivelse nr. 9719 af 4. marts 2003 til samtlige politimestre og  

 politidirektøren i København om Justitsministeriets bekendtgørelse nr. 1022  

 af  

 12. december 2002 om erhvervsmæssig handel med dyr (dyrehandlere).  

 Cirkulæreskrivelsen præciserer, at bekendtgørelsen omfatter hold af dyr som  

 led  

 i erhvervsmæssig handel med dyr fra fast forretningssted (handel med dyr fra  

 butik) samt hold af dyr med henblik på erhvervsmæssig handel uden for fast  

 forretningssted (salg på markeder, via annoncer, internet o. lign.)  

 Bekendtgørelsen regulerer ikke opbevaring af dyr på steder, hvor dyrene  

 anbringes midlertidigt, f.eks. på lejlighedsvise markeder, under transport  

 m.v.  

 Endvidere omfatter bekendtgørelsen heller ikke formidling af dyr, jf.  

 dyreværnslovens § 18, stk. 1, som ikke samtidig indebærer hold af  

 dyr  

 (f.eks. hvor virksomheden alene går ud på at formidle kontakt mellem køber og  

 sælger).
 I tvivlstilfælde kan spørgsmål om bekendtgørelsens  

 nærmere anvendelsesområde forelægges Justitsministeriet.
4.  

  

 I  

 fortsættelse heraf skal Justitsministeriet gøre opmærksom på, at ministeriet  

 er  

 af den opfattelse, at udlejning af dyr som udgangspunkt er omfattet af  

 bekendtgørelsen.
Justitsministeriet lægger herved vægt på, at denne form for  

 virksomhed som regel indebærer en opbevaring af dyr, der ikke er midlertidig  

 i  

 den forstand som beskrevet i cirkulæreskrivelsen.
Det bemærkes i den  

 forbindelse, at formålet med bekendtgørelsen er at opstille en række  

 dyreværnsmæssige krav til indretning af forretningssteder, hvor man  

 erhvervsmæssigt holder dyr med henblik på overlevering til private.
 5.  

  

 Herudover er  

 Justitsministeriet blevet bekendt med, at der i Danmark findes havecentre,  

 der  

 i forbindelse med salg af materialer til etablering af havebassiner også  

 sælger  

 fisk (f.eks. stør, slørhaler og guldfisk). Efter ministeriets opfattelse er  

 denne form for virksomhed også omfattet af bekendtgørelsen.
