Bekendtgørelse om cykel- og  

 motorcykeluddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i cykel-  

 og motorcykeluddannelsen med et af følgende specialer:
 1)	Cykelmekaniker.
 2)	Motorcykelmekaniker.
 Stk. 2. Inden for specialet motorcykelmekaniker kan der  

 opnås delkompetence som knallertmekaniker.
 § 2. Den uddannede inden for cykel- og  

 motorcykeluddannelsen skal kunne udføre alle arbejdsprocesser, under  

 iagttagelse af gældende miljø og sikkerhedsbestemmelser.
 Stk. 2. Den uddannede skal kunne udføre arbejdet under  

 anvendelse af reparationshåndbøger på dansk og  

 fremmedsprog samt andre tilgængelige data, herunder gældende  

 forskrifter for motorkøretøjer.
 Stk. 3. Den uddannede i specialet motorcykelmekaniker skal  

 selvstændigt kunne vedligeholde og reparere motorcykler.
 Stk. 4. Den uddannede med delkompetence som knallertmekaniker  

 skal selvstændigt kunne vedligeholde og reparere knallerter.
Stk. 5. Den uddannede i specialet cykelmekaniker skal  

 selvstændigt kunne vedligeholde og reparere cykler.
Endvidere skal  

 cykelmekanikeren kunne ombygge og tilpasse specialcykler efter særlige  

 kundebehov og ønsker.
 Stk. 6. For alle specialer gælder, at eleven skal  

 opnå teknisk faglige, almene og personlige kompetencer til  

 selvstændigt og effektivt at kunne planlægge og varetage  

 almindeligt forekommende arbejdsopgaver inden for uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
§ 4. Uddannelsen varer 3 år og 3  

 måneder for specialet cykelmekaniker og 4 år for specialet  

 motorcykelmekaniker.
Delkompetenceforløbet som knallertmekaniker varer  

 3 år og 3 måneder.
Stk. 2. Uddannelsen omfatter et obligatorisk  

 grundforløb på normalt 20 uger, jf. bekendtgørelse om  

 grundforløb, og et hovedforløb.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet varer 20 uger for specialet cykelmekaniker og 25 uger  

 for specialet motorcykelmekaniker.
Ved delkompetenceforløbet som  

 knallertmekaniker varer den obligatoriske skoleundervisning 20 uger.
Stk. 4. Den obligatoriske skoleundervisning i  

 hovedforløbet for specialet cykelmekaniker er opbygget af normalt 4  

 skoleperioder på hver 5 uger, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan dog også placeres på andre tidspunkter under  

 hovedforløbet.
Stk. 5. Den obligatoriske skoleundervisning i  

 hovedforløbet for specialet motorcykelmekaniker er opbygget af normalt  

 5 skoleperioder på hver 5 uger, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan dog også placeres på andre tidspunkter under  

 hovedforløbet.
For delkompetenceforløbet som knallertmekaniker  

 gennemføres de 4 første skoleperioder sammen med specialet  

 motorcykelmekaniker.
 Stk. 6. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 7. Varigheden og strukturen efter stk. 1-5 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
 Stk. 2. I grundforløbet skal mindst karakteren 6  

 være opnået i grundfaget Naturfag.
Voksenuddannelse § 6. For personer, der er fyldt 25 år, og
som har relevant erhvervserfaring kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige specialets eller  

 delkompetencens antal skoleuger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus, jf.  

 erhvervsuddannelseslovens § 16, på indtil 20 uger, der har til  

 formål, at eleven, på grundlag af forudgående uddannelse og  

 erhvervserfaring, opnår kvalifikationer mindst svarende til  

 grundforløbet.
Skolen kan under suppleringskurset foretage en  

 afklaring af elevens praktiske og teoretiske kvalifikationer med henblik  

 på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse efter anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Benzin- og dieselmotor Begynderniveau Eleven kan udføre almindeligt serviceeftersyn, herunder skifte  

 oliefilter.
Desuden kan eleven udføre kileremsskift og øvrige  

 mindre reparationer på 2- og 4-taktsmotorer og  

 udstødningssystem.
2)	Elektriske systemer Begynderniveau Eleven kan foretage eftersyn på lygter, tegngivningsapparater,  

 viskeranlæg samt øvrige elektriske system på  

 køretøjer.
3)	Karrosseri Begynderniveau Eleven kan foretage udskiftning af mindre karrosseridele, opretning af  

 mindre buler og isvejsning af mindre komplicerede karrosseridele på  

 køretøjer.
4)	Undervogn Begynderniveau Eleven kan foretage et sikkerhedsmæssigt eftersyn på et  

 køretøjs bremsesystem, transmission samt styretøj i  

 overensstemmelse med specifikationer og lovkrav.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Cykelmekaniker:
 Fremmedsprog, engelsk, niveau F.
 Materialeforståelse, 1 uge.
 Miljø, 1 uge.
 Salg og service, niveau F, 1 uge.
 Økonomi 1 uge.
 2)	Motorcykelmekaniker og delkompetencen til knallertmekaniker:
 Fremmedsprog, engelsk, niveau F.
 Materialeforståelse, 1 uge.
 Miljø, 1 uge.
 Økonomi, 1 uge.
 Salg og service, niveau F, 1 uge.
 Samfundsfag, niveau F, 1,5 uge.
 Stk. 2. De grundfag, der er nævnt i stk. 1 for  

 specialet cykelmekaniker varer i alt 6 uger og for specialet  

 motorcykelmekaniker samt delkompetencen knallertmekaniker i alt 7,5 uger.
§ 11. Undervisningen i områdefag i  

 hovedforløbet har som mål at sætte eleven i stand til,  

 under vejledning, at foretage sikkerhedsmæssige eftersyn, justere og  

 reparere cyklers og motorcykler/knallerters styretøj, hjul, bremser,  

 transmissionssystem og elektriske systemer.
Desuden at sætte eleven i  

 stand til, under vejledning, at foretage sikkerhedsmæssige eftersyn,  

 justere og reparere knallert/motorcyklers transmissionssystem, elektriske  

 anlæg, styretøj og bremser.
Undervisningen omfatter:
1)	Transmission Rutineniveau Eleven kan gennemføre et rationelt arbejdsforløb i  

 forbindelse med eftersyn og fejlretning samt justering og reparation på  

 knallert og mindre motorcyklers koblings- og transmissionssystemer samt  

 cyklers transmissionssystemer.
Desuden kan eleven udføre  

 vedligeholdelses- og reparationsarbejder på cyklers forskellige  

 gearsystemer, krank og krankgarniture, kædetræk og hjul.
2)	Elektriske systemer Rutineniveau Eleven kan gennemføre et rationelt arbejdsforløb i  

 forbindelse med eftersyn og fejlretning samt justering og reparation på  

 cykel, knallert og mindre motorcyklers elektriske systemer.
Eleven kan  

 gennemføre et rationelt arbejdsforløb på cykler i  

 forbindelse med eftersyn, fejlfinding, reparation og justering på  

 lysanlæg og elektrisk hjælpemotor.
3)	Bremser Rutineniveau Eleven kan gennemføre et rationelt arbejdsforløb  

 på cykel eller knallert og motorcykel i forbindelse med eftersyn,  

 fejlfinding, reparation og justering på hydrauliske- og mekaniske  

 driftsbremse systemer, samt for fremstilling af køretøj til  

 syn.
4)	Styretøj Rutineniveau Eleven kan foretage eftersyn, fejlfinding, reparation og justering  

 på styreforbindelser, hjulophæng, aksler, bøsninger, hjul  

 og dæk samt affjedring på to-hjulede køretøjer.  

 Eleven kan desuden beregne egerlængde på hjul af forskellig  

 størrelse og type.
Stk. 2. Undervisningen i områdefag i  

 hovedforløbet varer i alt 6,7 uger for specialet motorcykelmekaniker  

 og delkompetenceforløbet til knallertmekaniker samt 6,7 uger for  

 specialet cykelmekaniker.
Hvert fag varer mindst 1 uge, medmindre andet er  

 særligt angivet.
§ 12. Målene for specialefagene i  

 hovedforløbet for specialet cykelmekaniker er, at eleven  

 selvstændig kan foretage sikkerhedsmæssige eftersyn, fejlfinde,  

 justere, reparere og montere cykler, cykelkomponenter og udstyr på  

 cykler.
Eleven kan selvstændigt måltage, vejlede og tilpasse  

 specialcykler efter kundeønsker og behov.
Eleven kan udføre  

 arbejdsprocesser under iagttagelse af gældende miljø- og  

 sikkerhedsbestemmelser.
 Stk. 2. Undervisningen i hovedforløbet for specialet  

 cykelmekaniker omfatter følgende bundne specialefag:
1)	Fremstilling af cykelstel Avanceret niveau Eleven kan vejlede kunden i valg af specialcykel ud fra kundens behov  

 og de økonomiske rammer som kunden sætter.
Eleven skal desuden  

 kunne vurdere de forskellige materialers anvendelse til fremstilling af stel  

 i forhold til kundens behov.
 Eleven kan måltage kunden, og ud fra denne måltagning  

 fremstille en cykelramme i henhold til tegningens mål.
 Stk. 3. Undervisningen i det i stk. 2 nævnte bundne  

 specialefag varer i alt 2, 3 uger.
§ 13. Målene for specialefagene i  

 hovedforløbet for specialet motorcykelmekaniker er, at eleven  

 selvstændig kan foretage sikkerhedsmæssige eftersyn, fejlfinde,  

 justere og reparere på knallerter/motorcyklers to- og firetaktsmotorer  

 og flercylindrede 4-taktsmotorer, elektriske systemer, alle bremsesystemer og  

 transmissionssystemer på motorcykler.
Eleven kan udføre  

 arbejdsprocesser under iagttagelse af gældende miljø- og  

 sikkerhedsbestemmelser.
 Stk. 2. Undervisningen i hovedforløbet for specialet  

 motorcykelmekaniker omfatter følgende bundne specialefag:
1)	Motor Rutine niveau Eleven kan foretage serviceeftersyn på 2-takts motorer og  

 encylindret 4-takts benzinmotorer, således at slidte og defekte dele og  

 fejl konstateres.
Reparation gennemføres i overensstemmelse med  

 fabrikkens specifikationer.
2)	Flercylindret 4-taktsmotor på motorcykel Avanceret niveau Eleven skal kunne foretage serviceeftersyn på tohjulede  

 køretøjers flercylindrede 4-takts benzinmotorer, således  

 at slidte og defekte dele og fejl konstateres.
3)	Bremser på motorcykler Avanceret niveau Eleven gennemfører et rationelt arbejdsforløb på  

 motorcykler i forbindelse med eftersyn, fejlfinding, reparation og justering  

 på hydrauliske- og mekaniske driftsbremse systemer, samt fremstilling  

 af køretøjet til syn.
4)	Transmissionssystem på motorcykel Avanceret niveau Eleven gennemfører et rationelt arbejdsforløb i  

 forbindelse med eftersyn og fejlretning samt justering og reparation af  

 koblings- og transmissionssystemer på to-hjulede  

 køretøjer.
 Stk. 3. Undervisningen i de i stk. 2. nævnte bundne  

 specialefag varer i alt 4,8 uger.
 § 14. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Cykelmekaniker:
 a)	Elektrisk og elektronisk cykeludstyr.
 b)	Fejlfinding og analysemetoder.
 c)	Særlige kvalifikationskrav vedrørende reparation af  

 cykler.
 2)	Motorcykel- og knallertmekaniker:
 a)	Elektriske og elektroniske anlæg på  

 køretøjer.
 b)	Elektronisk ekstraudstyr vedrørende komfort og sikkerhed.
 c)	Fejlfinding og analysemetoder.
 d)	Særlige kvalifikationskrav vedrørende reparation af  

 køretøjer.
 Stk. 2. Undervisningen i de valgfri specialefag inden for de i  

 stk. 1 nævnte områder varer i alt 2 uger for  

 cykelmekanikerspecialet og 2 uger for motorcykelmekanikerspecialet.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3 uger for specialet  

 cykelmekaniker og 4 uger for specialet motorcykelmekaniker og delkompetencen  

 knallertmekaniker.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
 1)	Fejlfinding, justering, vedligeholdelse, funktionsafprøvning  

 og reparation af cykel- eller motorcykelbranchens køretøjer og  

 udstyr.
 2)	Anvendelse af branchens almindelige dokumentation og anden data  

 på dansk og fremmedsprog.
 3)	Almindelig kundebetjening.
 § 17. Praktikuddannelsen har følgende  

 mål:
1)	Eleven kan på avanceret niveau fejlfinde, justere,  

 vedligeholde, afprøve og reparere køretøjer og udstyr  

 under anvendelse af branchens værktøj samt særlige test-  

 og måleudstyr.
Eleven udviser korrekt sikkerhedsmæssig  

 adfærd i omgang med branchens værktøj, materialer og  

 øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
§ 18. Eleven med specialet motorcykelmekaniker  

 skal inden aflæggelse af svendeprøven, have erhvervet  

 kørekort til motorcykel (kategori A). Det faglige udvalg kan i  

 særtilfælde dispensere fra dette krav.
Eleven skal begynde  

 på køreundervisningen ved uddannelsens start eller umiddelbart  

 efter det fyldte 18. år.
Praktikvirksomheden vælger  

 kørelærer og er forpligtet til at udrede omkostningerne inden  

 for nærmere fastsatte rammer for elever, der ikke forud for uddannelsen  

 har erhvervet de pågældende kørekort, i det eleven inden  

 praktikuddannelsens udløb skal betale eventuelle omkostninger ud over  

 rammerne, jf. vejledningen.
 Uddannelsesbog m.v.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
Afsluttende bedømmelse § 22. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve består af  

 opgaver inden for grundfag, områdefag og specialefag.
Som  

 hjælpemidler må anvendes personlige notater samt elektronisk  

 eller anden relevant tilgængelig faglitteratur.
Prøven skal  

 løses inden for 3 klokketimer.
§ 24. Den praktiske prøve,  

 værkstedsopgaven, afholdes i sidste skoleperiode.
Opgaven består  

 af typiske opgaver for cykel- og motorcykelbranchen og omfatter fejlfinding,  

 justering, reparation og udskiftning af køretøjers defekte  

 eller slidte dele, som eleven udfører i forbindelse med  

 skoleundervisningen.
Eleverne skal løse opgaverne inden for en  

 tidsramme på 4 klokketimer for specialet cykelmekaniker og 6  

 klokketimer for specialet motorcykelmekaniker og delkompetencen som  

 knallertmekaniker.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
 Stk. 3. Læreren og censorerne skal være til stede  

 under udførelsen af den praktiske prøve.
§ 25. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering.
I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter som nævnt i stk. 3  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse med prøven.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »Ikke godkendt«.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
Eleven skal have opnået karakteren 6 i hvert  

 enkelt områdefag og specialefag i hovedforløbet.
 2)	Den i § 23 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 29. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 387  

 af 13. maj 1994 om cykel- og motorcykeluddannelsen.
 Stk. 3. De hidtidige regler finder anvendelse for elever med  

 uddannelsesaftale, der er påbegyndt på 3. skoleperiode på  

 ikrafttrædelsestidspunktet .
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb Mekanik, transport og logistik, herunder de  

 uddannelsesspecifikke områdefag:
 1)	Auto- og autoelektrouddannelsen.
 2)	Cykel- og motorcykeluddannelsen.
 3)	Flymekanikeruddannelsen.
 4)	Karrosserismedeuddannelsen.
 5)	Lastvogns-, entreprenør- og landbrugsmaskinuddannelsen.
