(Til stiftsøvrighederne) Af hensyn til hørehæmmede kirkegængere skal der i fornødent omfang være  

 tidssvarende høreanlæg i kirkerne.
Et telemagnetisk trådløst høreanlæg  

 (teleslyngeanlæg) er nødvendigt for, at hørehæmmede kan deltage i  

 gudstjenester og andre aktiviteter såvidt muligt på lige fod med  

 normalthørende.
Mange hørehæmmede får deres handicap lettet ved brug af  

 høreapparater, og disse er indrettet således, at et teleslyngeanlæg giver  

 væsentlig forbedrede lyttevilkår.
 I cirkulære af 18. november 1965 om trådløse høreanlæg i kirkerne  

 fastsatte ministeriet forskrifter for udførelse af sådanne anlæg.
Som følge af den tekniske udvikling, der siden da har fundet sted også på  

 dette område, har Landsforeningen for Bedre Hørelse i samråd med ministeriet  

 foranlediget, at et udvalg af teknisk sagkyndige har foretaget en ajourføring  

 af de krav, der må stilles til kirkernes teleslyngeanlæg - også hvor disse  

 installeres i større mødelokaler i kirker.
I overensstemmelse hermed  

 fastsætter ministeriet herved følgende ændrede forskrifter for udførelse af  

 sådanne anlæg:
 1. Mikrofoner .
Ved anlæg med faste mikrofoner skal der mindst være mikrofon på alterbord,  

 knæfald og prædikestol samt en flytbar mikrofon.
Afstanden til mikrofonen  

 skal være mellem 30 og 60 cm.
Ved benyttelse af trådløse mikrofoner, som giver visse fordele, skal disse  

 være godkendt af Post- og Telegrafvæsenet.
Anlæg med trådløse mikrofoner skal  

 forsynes med en fast rummikrofon, som er passende neddæmpet.
 For at undertrykke efterklangslyd og rumstøj anbefales det at anvende  

 retningsmikrofoner med kardioid karakteristik.
 I anlæg med flere mikrofoner er det ønskeligt, at der findes en automatisk  

 styring af mikrofonerne, således at kun den mikrofon, der tales til, er åben,  

 hvorved det samlede signal- og støjforhold bedres.
 2. Feltstyrke .
 Teleslyngeforstærkeren skal kunne frembringe en feltstyrke med en  

 langtidsmiddelværdi på 100 mA/m og en korttidsmiddelværdi på 400 mA/m (125  

 msek.).
 For at en langtidsmiddelværdi på 100 mA/m kan opnås uanset talestyrke,  

 skal forstærkeren være forsynet med en automatisk styrkekontrol (AGC).
 Af hensyn til betjeningen bør anlægget forsynes med en let synlig  

 indikator til kontrol af, at slyngestrømmen ligger inden for  

 toleranceområdet.
 3. Overstyringsreserve .
 Ved en feltstyrke på 100 mA/m og en korttids forøgelse af signalet på + 12  

 dB må anlæggets forvrængning ikke overstige 10%.
 4. Dækningsareal .
Herved forstås det areal i lokalet, indenfor hvilket den magnetiske  

 feltstyrke opfylder de givne specifikationer.
Dette areal er ikke  

 nødvendigvis samfaldende med det geometriske areal af slyngen i dennes plan.
 Dækningsarealet skal være så stort som muligt og bør være markeret f.eks.  

 på en kortskitse ved indgangen, respektive indgangene.
 5. Frekvensgang .
 For et frekvensuafhængigt elektrisk input-signal til systemet må den målte  

 frekvenskarakteristik af det magnetiske felt indenfor frekvensområdet 100 -  

 5.000 Hz ikke afvige mere end +/- 3 dB fra værdien ved 1.000 Hz.
 De mikrofoner, der anvendes i kirken skal have en akustisk-elektrisk  

 frekvensgang inden for frekvensområdet 100 - 5.000 Hz på +/- 3dB.
 I rum med lang efterklangstid ved lave frekvenser kan en basafskæring på 6  

 dB/oktav fra 250 Hz være ønskelig.
 6. Signal/støjforhold .
 Signal/støjforhold, d.v.s. forskellen i dB mellem den rekommanderede  

 feltstyrke og den feltstyrke, der frembringes af det samlede forstærkeranlægs  

 egenstøj, bør være større end 40 dB.
 7. Forvrængninstolerance .
 Ved en feltstyrke på 100 mA/m skal den harmoniske forvrængning være bedre  

 end 1%.
 8. Fremmed magnetisk forstyrrelse .
 Ved et konstant, A-vægtet, støjniveau, større end 10 mA/m, svarende til 20  

 dB under 100 mA/m, kan installation ikke tilrådes.
 Forinden installation opgives, bør det dog undersøges, hvorfra støjen  

 hidrører, og om det er muligt at ændre på forholdene.
 9. Telemodtagere .
 Til et komplet anlæg hører et mindre antal telemodtagere (stangtelefoner)  

 til benyttelse af hørehæmmede, der ikke anvender høreapparat.
 10. Sammenkobling af teleslynge oq højttalere .
 I kirker, hvor der installeres både højttalere og teleslynge, bør begge  

 styres af samme mikrofon, men slyngen og højttalerne skal have hver sin  

 uafhængige udgangsforstærker og styrke- og tonekontrol.
Tilbud på levering af nye anlæg eller modernisering af bestående anlæg  

 skal indeholde garanti for, at anlægget i en nærmere fastsat periode opfylder  

 de ovenfor anførte specifikationer.
Det installerende firma skal fremlægge  

 målerapport ved afleveringen.
Der bør med passende mellemrum - eventuelt som led i en abonnementsordning  

 - af en sagkyndig tekniker foretages gennemmåling og udfærdiges målerapport  

 vedrørende såvel nye som gamle anlæg.
Om dette som om alle andre spørgsmål i  

 forbindelse med teleslyngeanlæg kan der rettes henvendelse til  

 Landsforeningen for Bedre Hørelse, Kong Georgs Vej 13, 2000 F.
Det mærke, der  

 er fremstillet til anbringelse i lokaliteter, hvor teleslyngeanlæg  

 forefindes, vil kunne rekvireres gratis fra landsforeningen, hvilket også  

 gælder skemaer til målerapport.
 Cirkulæret træder i stedet for kirkeministeriets cirkulære af 5. september  

 1962 om tunghøreanlæg i kirkerne og kirkeministeriets cirkulære af 18.  

 november 1965 om trådløse høreanlæg i kirkerne.
 Cirkulæret bedes udsendt til menighedsrådene og provstiudvalgene.
Kirkeministeriet, den 21. marts 1986 P.M.V.
