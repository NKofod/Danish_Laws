 Landsskatteretskendelse vedr. fradrag for købsmoms af  

 varevogn.
 Klagen skyldes, at regionen har forhøjet virksomhedens momstilsvar  

 for april kvartal 1999, idet virksomheden ikke er anset for berettiget til  

 fradrag for købsmoms vedrørende anskaffelse af en varevogn, jf. momslovens §  

 41, stk. 1.
Landsskatterettens afgørelse Landsskatteretten stadfæster regionens  

 afgørelse.
Sagens oplysninger Virksomheden forestod udgivelse, indkøb  

 og distribution af religiøst materiale samt produktion af religiøse  

 videooptagelser.  

 I CVR-registeret var virksomheden registreret med adressen x-vej i X, hvilken  

 pr. 1. april 2001 blev ændret til y-vej pr. 1. april 2001. Virksomheden blev  

 afmeldt fra momsregistrering den 14. februar 2002 i forbindelse med, at  

 indehaveren  

 gik på efterløn.
Indehaveren har bopæl i X.
Hustruen har  

 en Toyota Corolla.
Da virksomheden var beliggende på x-vej, tog indehaveren  

 en  

 bus eller cykel mellem denne og privatboligen.
Efter flytningen til y-vej  

 spadserede han.
 Indehaveren købte den 7. juni 1999 til  

 brug i virksomheden en fabriksny varevogn af mærket VW Charan TDI Van på gule  

 plader, for en købspris på 210.000 kr., heraf moms 34.170 kr.
Indehaveren har oplyst, at varevognen  

 blev benyttet som salgsvogn og i forbindelse med filmoptagelser.
Både på  

 x-vej,  

 og på y-vej var der opvarmede lagerlokaler, hvori bilen blev opbevaret om  

 natten.
I forbindelse med filmoptagelser har varevognen været tømt for bøger  

 og  

 placeret uden for indehaverens bopæl om natten, for at klageren kunne  

 medbringe  

 kameraet næste dag.
Derudover har varevognen i ferier været placeret i  

 carporten,  

 for at huset skulle se beboet ud.
 Virksomheden har i momsangivelsen for april  

 kvartal 1999 foretaget fradrag for købsmoms vedrørende varevognen med 34.170  

 kr.
I forbindelse med regionens momskontrol  

 af virksomhedens negative momsangivelse for april kvartal 1999 oplyste  

 indehaveren mundtligt og skriftligt, at den i kvartalet indkøbte varevogn  

 udelukkende  

 blev anvendt erhvervsmæssigt.
Af indehaverens brev til regionen af 20.  

 september 1999 fremgår følgende:
 Vedr.: Tilbagebetaling af moms for  

 varevogn på gule plader.
 Efter telefonsamtale dags dato skal jeg  

 hermed bekræfte, at jeg selvfølgelig efterlever bestemmelserne om, at  

 ovennævnte  

 varevogn ikke benyttes til privat brug.
( ) Ved brev af 6. oktober 1999 meddelte  

 regionen indehaveren, at kørsel mellem hjem og arbejdsplads betragtes som  

 privat kørsel, uanset om en del af administrationen i forbindelse med  

 virksomheden  

 udføres i hjemmet.
Ved brev af 20. juni 2003 fremsendte  

 Ligningsafdelingen kopi af forvaltningens kendelse af 2. juni 2002 vedrørende  

 indehaverens  

 skatteansættelse for indkomståret 1999 til regionen.
Ved denne afgørelse blev  

 der i medfør af afskrivningslovens § 11, stk. 2, alene godkendt et fradrag,  

 der  

 svarede til den erhvervsmæssige andel af afskrivningen, idet varevognen blev  

 anset for et blandet benyttelse driftsmiddel, og hvorved den erhvervsmæssige  

 benyttelse blev skønsmæssigt ansat til 80 %. Af afgørelsen fremgår, at der  

 herved blev henset til, at indehaveren på et møde den 18. april 2002 havde  

 oplyst, at varevognen var parkeret på dennes bopæl, når den ikke blev  

 anvendt.  

 Ved skønsudøvelsen blev henset til, at husstanden alene omfattede indehaveren  

 og dennes hustru samt, at sidstnævnte ejer en Toyota Corolla.
Videre fremgår,  

 at da der ikke iht. momslovens § 41, stk. 1, kan afløftes moms på biler, der  

 bruges delvist til andre formål end den momsregistrerede virksomhed, udgør  

 afskrivningsgrundlaget for varevognen 210.000 kr.
Den 12. december 2003 meddelte regionen,  

 at man havde truffet foreløbig afgørelse om, at den medregnede købsmoms på  

 34.125 kr. af varevogn indkøbt i april kvartal 1999 skulle tilbageføres.
Det  

 blev herved anført, at medregning af købsmomsen vedrørende varevognen på  

 momsangivelsen for april kvartal 1999 var en groft uagtsom eller forsætlig  

 overtrædelse af momslovgivningen, idet virksomheden i forbindelse med kontrol  

 af momsangivelsen såvel mundtligt som skriftligt havde tilkendegivet, at  

 varevognen udelukkende blev anvendt erhvervsmæssigt.
ToldSkats afgørelse Regionen har forhøjet virksomhedens  

 momstilsvar for april kvartal 1999 med 34.125 kr. vedrørende tilbageførsel af  

 det af virksomheden foretagne fradrag for købsmoms af varevogn.
I henhold til  

 momslovens § 41, stk. 1, kan der foretages fradrag for købsmoms af en  

 varevogn  

 under 3 tons, hvis varevognen udelukkende anvendes erhvervsmæssigt.
Den  

 foretagne  

 forhøjelse er foranlediget af, at skatteforvaltningen den 2. juni 2002 traf  

 afgørelse om, at der skulle fastsættes en privat andel i  

 afskrivningsgrundlaget  

 for varevognen.
Afgørelsen vedrørende indehaverens skatteansættelse er  

 truffet  

 på grundlag af dennes oplysning om, at varevognen  når den ikke  

 benyttes  er  

 parkeret på indehaverens bopæl.
Den trufne afgørelse blev ikke anket.
Klagerens påstand og argumenter Virksomhedens indehaver har fremsat  

 påstand om nedsættelse af den påklagede forhøjelse af momstilsvaret med  

 34.125  

 kr.
Den omhandlede varevogn blev benyttet  

 som salgsvogn og var derfor altid pakket med bøger.
Da papiret ved selv den  

 mindste luftfugtighed optager fugt, og bøgerne dermed bliver usælgelige, har  

 varevognen været opbevaret i indehaverens opvarmede lagerhal om natten.
Når  

 der  

 skulle udføres videooptagelser, blev vognen tømt for bøger, og indehaveren  

 kørte hjem i denne, for næste morgen at tage kamera samt øvrigt udstyr   

 som  

 ikke kunne transporteres på anden måde - med i vognen, hvilket er sket  

 omkring  

 5 gange.
Grundet indbrudsrisikoen turde indehaveren ikke at opbevare kameraet  

 i  

 virksomheden.
Varevognen har et par gange været anbragt i carporten, for at  

 huset skulle se beboet ud, når indehaverens og hans hustru var på ferie.  

 Varevognen har således alene været parkeret ved privatboligen i helt  

 specielle  

 situationer, som havde med virksomheden at gøre.
Da lokalet på x-vej udelukkende var et  

 lagerrum, overvejede indehaveren på et tidspunkt at flytte kontoret hjem.
Pr.  

 1. april 2001 flyttede virksomheden til adressen y-vej.
En væsentlig faktor  

 ved  

 valget af den nye forretningsadresse var, at dette var i gå-afstand fra  

 bopælen.
Landsskatterettens  

 bemærkninger og begrundelse Ved lov nr. 410 af 2. juni 2003 om  

 ændring af fristreglerne på skatte- og afgiftsområdet m.v. blev der i  

 skattestyrelseslovens §§ 35 B og 35 C indført bestemmelser om ordinær og  

 ekstraordinær fastsættelse af afgiftstilsvar og godtgørelse af afgift.
 Iht. lovens § 6, stk. 4, 2. pkt., havde bestemmelserne  

 virkning for ændring af afgiftstilsvar, som blev varslet over for den  

 afgiftspligtige den 12. marts 2003 eller senere.
 Da regionen har varslet virksomheden om  

 ændringen af momstilsvaret den 12. december 2003, har bestemmelserne i  

 skattestyrelseslovens §§ 35 B og 35 C derfor virkning for den foretagne  

 ændring.  

 Det bemærkes, at varsling af en ændring efter de hidtil gældende regler ikke  

 kan ske i medfør af lovens § 6, stk. 5.
 Den foretagne regulering vedrører  

 virksomhedens momsansættelse for april kvartal 1999, hvorfor regionen ved  

 fremsendelsen  

 af varslet ikke har overholdt den i skattestyrelseslovens § 35 B, stk. 1,  

 angivne frist på 3 år efter angivelsesfristens udløb.
I medfør af skattestyrelseslovens § 35  

 C, stk. 1, nr. 3, kan et afgiftstilsvar  uanset fristerne i § 35 B  

  ændres af  

 told- og skattemyndighederne, hvis den afgiftspligtige eller nogen på dennes  

 vegne forsætligt eller groft uagtsomt har bevirket, at afgiftstilsvaret er  

 fastsat på et urigtigt eller ufuldstændigt grundlag.
Efter § 35 C, stk. 2,  

 kan  

 en sådan ændring kun foretages, hvis den varsles af myndighederne inden 6  

 måneder efter, at told- og skattemyndighederne er kommet til kundskab om det  

 forhold,  

 der begrunder fravigelsen af fristerne i § 35 B.
Det bemærkes, at regionen allerede i  

 1999 vejledte virksomhedens indehaver om reglerne i momslovens § 41, stk. 1,  

 samt at indehaveren i 1999 til regionen afgav en skriftlig erklæring om,  

 at den omhandlede varevogn i overensstemmelse  

 med denne bestemmelse ikke blev benyttet til privat brug.
Under disse  

 omstændigheder finder retten, at betingelserne for suspension i  

 skattestyrelseslovens § 35 C, stk. 1, nr. 3, er opfyldt, idet indehaveren i  

 det  

 mindste groft uagtsomt har bevirket, at afgiftstilsvaret blev fastsat på et  

 urigtigt grundlag.
Da regionen videre har overholdt den i lovens § 35 C, stk.  

 2, fastsatte reaktionstid, har regionen med rette kunnet foretage den  

 påklagede  

 ændring.
 Efter momslovens § 41, stk. 1, kan  

 afgift, der vedrører anskaffelse af vare- og lastmotorkøretøjer med tilladt  

 totalvægt på ikke over 3 t, ikke fradrages, medmindre køretøjerne udelukkende  

 anvendes i forbindelse med virksomhedens fradragsberettigede levering af  

 varer  

 og ydelser.
Landsskatteretten finder det ikke  

 godtgjort, at den omhandlede varebil udelukkende har været anvendt i  

 forbindelse med virksomhedens fradragsberettigede levering af varer og  

 ydelser.  

 Der er herved lagt vægt på, at bilen benyttes af virksomhedens indehaver, at  

 bilen efter det oplyste har været anvendt til kørsel mellem virksomhedens  

 forretningsadresse  

 og indehaverens bopæl, samt at bilen har været parkeret ved indehaverens  

 bopæl  

 uden for normal arbejdstid.
Virksomheden har ikke heroverfor sandsynliggjort,  

 at varebilen udelukkende har været anvendt i forbindelse med virksomheden  

 fradragsberettigede levering af varer og ydelser, og det er derfor med rette,  

 at virksomheden ikke er anset for berettiget til fradrag for moms af udgifter  

 til anskaffelsen.
 Den påklagede afgørelse stadfæstes  

 derfor.
