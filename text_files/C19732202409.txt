(Til rektorerne for børnehave- og  

 fritidspædagogseminarierne) Man skal herved meddele, at der med virkning fra 1. august 1972 er indgået  

 en aftale mellem undervisningsministeren og Danmarks Lærerforening i henhold  

 til § 45 i lov om tjenestemænd i staten, folkeskolen og folkekirken om  

 vederlag for specialepraktik i folkeskolens børnehaveklasser.
 Aftalen er imidlertid blevet opsagt til udgangen af kalenderåret 1973, men  

 med henblik på udbetaling af vederlag siden 1. august 1972 fastsættes herved  

 følgende:
 1. Honoraret er fastsat til 4,50 kr. pr. time pr.  

 praktikantgruppe.
 Til honoraret ydes tillæg til grundbeløb og dyrtidstillæg i henhold til  

 den til enhver tid gældende aftale mellem staten og tjenestemændenes  

 centralorganisationer.
2. Udbetaling af honorarer sker ved seminariets  

 foranstaltning til de enkelte praktiklærere.
Til brug ved afregningen  

 medfølger et antal blanketter mærket C.
 Der anvendes een blanket for hver praktikantgruppe.
 3. Seminarierne udfylder rubrikkerne 1-8. Blanketterne  

 fremsendes til skolens leder med anmodning om, at rubrikkerne 9-11 udfyldes.
I rubrik 9 anføres den trækprocent, der er fastsat for den pågældende  

 børnehaveklasseleder (praktiklærer) på attestationens tidspunkt.
Endvidere  

 anføres praktiklærerens cpr. nr., adresse og bopælskommune, og skolens leder  

 attesterer oplysningerne i rubrik 10. Skolens leder drager omsorg for, at  

 praktiklærerne i rubrik 11 attesterer, at praktikken er gennemført i  

 overensstemmelse med, hvad der er anført i rubrikkerne 6-8. Endvidere bedes  

 skolelederen drage omsorg for, at der i rubrik 12 gives følgende oplysninger:  

 praktiklærerens bank- eller sparekassekonto, tillige pengeinstituttets  

 girokonto nr., eller praktiklærerens eget girokonto nr., såfremt den  

 pågældende har en sådan konto.
 Skolelederen sender derefter med sin påtegning blanketterne tilbage til  

 seminariet.
Seminariet bedes - efter fornøden kontrol af det tilbagesendte eksemplar  

 af blanketten - i rubrik 13 beregne honoraret og sende beløbet til  

 vedkommende praktiklærer.
Det påhviler seminariet at afregne det indeholdte  

 kildeskattebeløb med kildeskattedirektoratet samt udfærdige lønsedler for  

 praktikhonorar i januar måned i det følgende år.
 Man henviser med hensyn til beregning af kildeskat til ministeriets  

 cirkulære af 8. december 1971 vedrørende honorar for øvelsespraktik.
 Undervisningsministeriet, den 27.  

 november 1973.
Poul Mikkelsen eksp.sekr.
