 Udtalt af en delegation til de lokale vognmænd af socialudvalgets  

 kompetence i henhold til sygesikringslovens § 17 og § 18 om  

 befordringsgodtgørelser må anses for udelukket.
Godtgørelsen for nødvendig befordring til og fra alment praktiserende  

 læge eller speciallæge ydes i henhold til sygesikringslovens § 17 og § 18 af  

 det sociale udvalg i den enkelte kommune.
Sygesikringsloven fastsætter ikke  

 regler om delegation af socialudvalgets kompetence.
Det er almindeligt antaget, at delegation af kompetence til private af  

 retsikkerhedsmæssig grunde som udgangspunkt kræver lovhjemmel.
Dog antages  

 det, at der under visse betingelser, navnlig vedrørende forsvarlighed og  

 tilsyn, kan ske en overladelse til private af beføjelser, der er knyttet til  

 driften af kommunale institutioner og anlæg, og som typisk vedrører  

 økonomiske dispositioner.
 Da ydelse af befordringsgodtgørelse i henhold til sygesikringsloven  

 imidlertid forudsætter, at der træffes en afgørelse med retsvirkning for den  

 enkelte borger, må delegation af socialudvalgets kompetence til private anses  

 for udelukket.
Tilsynsrådet for Viborg Amt St.
Sct.
Hansgade 2-4 8800 Viborg Ved skrivelse af 6. november 1986 (j.nr. 089-1-8-86) har Tilsynsrådet for  

 Viborg Amt anmodet Indenrigsministeriet om en udtalelse i anledning af en af  

 Kommunernes Revisionsafdeling udarbejdet delberetning for regnskabsåret 1986  

 for Fjends Kommune, hvoraf bl.a. fremgår, at kommunen har udlagt  

 administrationen af befordringsgodtgørelse i henhold til lov om offentlig  

 sygesikring til de lokale vognmænd.
Det fremgår af Kommunernes Revisionsafdelings beretning, at den af Fjends  

 Kommune etablerede ordning fungerer således, at pensionister m.fl. ringer til  

 de lokale vognmænd, når de pågældende skal til læge/speciallæge.
Vognmændene,  

 der er informeret om reglerne for ydelse af befordringsgodtgørelse, træffer  

 herefter beslutning om, hvorvidt de pågældende er berettiget til transport  

 med taxa eller skal henvises til at anvende offentlige transportmidler.
I  

 tvivlstilfælde skal vognmændene kontakte kommunen.
Administrationen foretager  

 stikprøvevis kontrol af regningerne.
 Fjends Kommunealbestyrelse har i sin besvarelse af revisionsbemærkningerne  

 over for tilsynsrådet bl.a. anført, at den pågældende ordning vedrørende  

 fribefordring med taxa siden kommunesammenlægningen har været administreret  

 som beskrevet af revisionen og har fungeret til alles tilfredshed.
Fjends Kommunalbestyrelse har endvidere anført, at vognmændenes vurdering  

 af, hvorvidt pensionister m.fl. er berettiget til taxakørsel, foretages efter  

 afgivne instrukser fra socialforvaltningen.
Vognmændene bliver løbende - både  

 skriftligt og mundtligt - orienteret om ændringer eller forhold i øvrigt, som  

 kan have betydning for vurderingen af, hvorvidt en patient har ret til  

 taxakørsel.
Afgørelsen heraf beror på et skøn.
Da vognmændene imidlertid ofte  

 kender patienternes tilstand meget bedre end socialforvaltningen gør, og da  

 vognmændene kan kontakte den praktiserende læge, finder socialforvaltningen  

 ikke, at kommunens udgifter vil blive reduceret ved en ændring af ordningen.
 Fjends Kommunalbestyrelse finder således under hensyn til kommunens  

 struktur, at den etablerede ordning bør fortsætte.
 Tilsynsrådet har i skrivelse af 6. november 1986 tilkendegivet som sin  

 opfattelse, at ordningen er i strid med den kommunale styrelseslov.  

 Tilsynesrådet har herved henset til, at der ikke er nogen lovhjemlet adgang  

 til at overlade kompetencen til personer uden for den kommunale forvaltning,  

 ligesom ordningen indebærer, at vognmændene kommer i besiddelse af  

 oplysninger af privat og personlig karakter om borgerne, som de må have krav  

 på ikke kommer til udvedkommendes kendskab.
 Tilsynsrådet anfører endvidere, at vognmændenes afgørelser ikke er uden  

 økonomisk betydning for dem selv og indebærer en råden over skatteudskrevne  

 midler.
 Endelig påpeger tilsynsrådet, at kommunalbestyrelsen og det sociale udvalg  

 ikke har nogen direkte instruktionsbeføjelse over for vognmændene.
 I denne anlending skal Indenrigsministeriet udtale:
 Godtgørelse for nødvendig befordring til og fra alment praktiserende læge  

 eller speciallæge ydes i henhold til sygesikringslovens § 17 og § 18, jr.  

 lovbekendtgørelse nr. 490 af 21. juli 1986. Nærmere regler om  

 befordringsgodtgørelse efter sygesikrngsloven er fastsat ved bekendtgørelse  

 nr. 638 af 8. december 1982 og cirkulære nr. 204 af 9. december 1982.
Det fremgår heraf, at befordringsgodtgørelse ydes af det sociale udvalg i  

 den enkelte kommune.
Det sociale udvalg har således pligt til at påse, at  

 betingelserne for at yde befordringsgodtgørelse er opfyldt, herunder at  

 befordring er sket med det efter forholdene billigste forsvarlige  

 befordringsmiddel.
Ved valget af befordringsmiddel må der lægges vægt på  

 patientens tilstand og på de foreliggende muligheder for at anvende  

 offentlige transportmidler.
Befordring med vognmand, taxa o.lign. bør kun  

 godtgøres i særlige tilfælde, hvor de almindelige befordringsmidler ikke kan  

 anvendes på grund af patientens helbredstilstand.
Det sociale udvalg kan om  

 fornødent rådføre sig herom med lægen.
Afgørelser truffet af det sociale  

 udvalg kan indbringes for amtsankenævnet.
 Der er ikke i sygesikringsloven eller de i medfør heraf fastsatte  

 bestemmelser regler om delegation af socialudvalgets kompetence, og  

 spørgsmålet om delegation må derfor afgøres efter de almindelige regler om  

 delegation i kommunestyret.
Det er almindeligt antaget, at delegation af kompetence til private af  

 retssikkerhedsmæssige grunde som udgangspunkt kræver lovhjemmel.
Dog antages  

 det, at der under visse betingelser, navnlig vedrørende forsvarlighed og  

 tilsyn, kan ske en overladelse til private af beføjelser, der er knyttet til  

 driften af kommunale institutioner og anlæg, og som typisk vedrører  

 økonomiske dispositioner.
 Da ydelse af befordringsgodtgørelse i henhold til sygesikringsloven  

 imidlertid forudsætter, at der træffes en afgørelse med retsvirkning for den  

 enkelte borger, finder Indenrigsministeriet ligesom tilsynsrådet, at en  

 delegation til private af socialudvalgets kompetence i henhold til  

 sygesikrngslovens § 17 og § 18 må anses for udelukket.
P.
M.
V.
E.
B.
