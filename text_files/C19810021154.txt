 Skrivelse fra energiministeriet om delegation af visse tilsynsbeføjelser i  

 henhold til lov om visse havanlæg.
(Til Energistyrelsen Landemærket 11 1119 København K.) Idet man henviser til stedfundne drøftelser, bemyndiger energiministeriet  

 herved i medfør af § 9, stk. 2, i lov nr. 292 af 10. juni 1981 om visse  

 havanlæg energistyrelsen til at varetage det i lovens § 9, stk. 1, omhandlede  

 tilsyn, for så vidt angår de nedenfor nævnte områder:
- tilsynet med faste havanlæg bortset fra disses redningsmidler og  

 udsættelsesarrangementer, - tilsynet med dansk registrerede flytbare anlægs boreudstyr m.m. og den  

 dermed forbundne drift og med de sikkerheds-, sundheds- og miljømæssige  

 forhold, hvorunder arbejdet udføres, samt med øvrige arbejdsmiljømæssige  

 forhold, - godkendelse af udenlandsk registrerede havanlæg til anvendelse på dansk  

 område og løbende tilsyn med, at disse opfylder gældende krav, bortset fra  

 krav omfattet af det løbende tilsyn, der føres af statens skibstilsyn.
 Ligeledes bemyndiges energistyrelsen til fra den 1. januar 1983 at  

 varetage tilsynet med overholdelsen af de bestemmelser i arbejdsmiljøloven,  

 brandloven og stærkstrømsreglementet af 1962 samt forskrifter fastsat i  

 henhold hertil, som indtil videre skal finde anvendelse i henhold til  

 havanlægslovens § 23, stk. 2.
 Konstruktionsgodkendelse af trykbeholdere, jfr. arbejdsministeriets  

 bekendtgørelse nr. 566 af 22. december 1971 om trykbeholdere m.v. på  

 landjorden samt direktoratet for arbejdstilsynets meddelelser nr. 1 af 7.  

 januar 1970 og nr. 2 af 8. februar 1972 overgår dog den 1. juni 1982 fra  

 arbejdstilsynet til energistyrelsen, således at ansøgninger indgivet efter  

 dette tidspunkt behandles af energistyrelsen.
 Energistyrelsen bemyndiges desuden til i henhold til havanlægslovens § 12,  

 stk. 1, at meddele påbud om overholdelse af de nævnte bestemmelser og til at  

 meddele de i lovens § 12, stk. 2, omhandlede påbud.
 Endvidere bemyndiges energistyrelsen til efter samråd med statens  

 skibstilsyn at meddele de i havanlægslovens § 6, stk. 3, omhandlede  

 godkendelser, samt til at meddele de i § 8, stk. 1 og 2, omhandlede påbud.  

 Det forudsættes herved, at energiministeriet underrettes forinden der måtte  

 blive truffet mere betydende afgørelser efter § 8, stk. 1.
 Energiministeriet forudsætter, at det af energistyrelsen udøvede tilsyn  

 samordnes med andre tilsynsmyndigheders arbejde, jfr. havanlægslovens § 10,  

 stk. 1, nr. 1, samt at energistyrelsen årligt afgiver en beretning til  

 energiministeren om tilsynsvirksomheden.
Klager over de af energistyrelsen trufne afgørelser skal indbringes for  

 energiministeren efter dansk forvaltningsrets almindelige regler herom.
Det  

 vil i den bekendtgørelse, der udstedes i medfør af lovens § 23, stk. 2, blive  

 foreskrevet, at energiministeren varetager de opgaver, herunder behandlingen  

 af klagesager, der hidtil har påhvilet vedkommende ministre.
 Endelig bemyndiges energistyrelsen til at meddele tilladelse i medfør af §  

 1 i bekendtgørelse nr. 141 af 13. marts 1974 om rørledningsanlæg på dansk  

 kontinentalsokkelområde til transport af kulbrinter, der indtil videre skal  

 finde anvendelse i henhold til havanlægslovens § 23, stk. 2, samt til at føre  

 tilsyn med overholdelsen af de i en tilladelse fastsatte vilkår.
 Det tilføjes, at energiministeriet har til hensigt snarest at påbegynde  

 drøftelser om delegation af beføjelser til at fastsætte nærmere regler i  

 medfør af havanlægsloven.
 Energiministeriet, den 29. december  

 1981.
P.
M.
V.
