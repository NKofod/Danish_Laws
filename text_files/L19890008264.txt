Ved noteveksling i Dar es Salaam den 13. og 23. marts 1989 er der indgået en overenskomst mellem Danmark og Tanzania, ifølge hvilken den danske regering yder et beløb på 7,7 millioner kroner dels til et pilotprojekt i Mbeya-regionen, hvor udvalgte landsbyer forsynes med majsmøller, dels til en fond for småprojekter for landbokvinder.
 Hovedformålet med projektet er at støtte fattige landbokvinder i Tanzania.
 Projektet forventes gennemført i løbet af 4 år.
