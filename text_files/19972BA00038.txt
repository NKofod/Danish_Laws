Nr BSF 38 Forslag til folketingsbeslutning om stop for storkonflikten 1998 Fremsat af Thorkild Fransgaard (FP) Kim Behnke (FP) Tom Behnke (FP)  

 Kirsten Jacobsen (FP) den 30. april 1998 Folketinget opfordrer regeringen til at stoppe arbejdskonflikten på det  

 private arbejdsmarked som følge af forkastelsen af forligsmandens  

 mæglingsskitse af 31. marts 1998 ved straks at fremsætte lovforslag, der  

 ophøjer mæglingsskitsen til lov.
Bemærkninger til forslaget Det er regeringens ansvar, at der er storkonflikt på arbejdsmarkedet.
 Regeringen har, siden folketingsvalget gav Nyrupregeringen lov til at  

 fortsætte, fremsat en stribe trusler om forhøjede skatter, nye afgifter og  

 andre økonomiske indgreb.
Når danske lønmodtagere ser på resultatet af overenskomstforhandlingerne,  

 så vil de nødvendigvis prøve at komme regeringens mange indgreb i forkøbet  

 gennem en lønforhøjelse.
Den lønforhøjelse, som er resultatet af  

 overenskomstforhandlingerne, er både ansvarlig og økonomisk fornuftig.  

 Arbejdsmarkedets parter har med samfundssind indgået en aftale, som ikke vil  

 afspore den økonomiske udvikling.
Regeringens mange trusler om højere skatter og afgifter ødelægger balancen  

 for overenskomstresultatet.
Derfor har mange lønmodtagere stemt nej i protest  

 mod, at deres realløn vil blive udhulet af regeringen.
Regeringen har truet med, at der i begyndelsen af juni vil komme et  

 økonomisk indgreb.
Det er blevet nævnt, at folks rentefradragsret vil blive  

 udhulet.
Derudover ved vi fra sidste indgreb fra regeringen, at man uden at  

 blinke fik tvangsopsparet 1 pct. af lønnen i ATPfonden.
Sporene skræmmer.  

 Regeringen har desuden truet med, at man allerede til efteråret vil komme med  

 en ny skattereform, der vil betyde forhøjelse af bruttoskatten til 12 pct. og  

 medfølgende smadring af rentefradraget.
 Oven i det oplever folk, at regeringen i miljøets misbrugte navn lægger  

 nye afgifter på biler, emballage og truer med benzinafgiftsforhøjelser.
 I den situation kræver det ingen doktorgrad i økonomi at regne ud, at  

 overenskomstresultatet slet ikke vil yde kompensation for regeringens  

 skatteplyndring.
 Fremskridtspartiet mener, at overenskomsten og storkonflikten 98 skal  

 løses ved, at regeringen afgiver løfte om, at ingen skatter og afgifter vil  

 blive forhøjet, og afgiver løfte om, at efterårets skatteforslag vil betyde  

 en lempelse af personskatten for alle lønmodtagere.
Regeringen sidder med nøglen til løsning af overenskomstsituationen og den  

 storkonflikt, som breder sig for hver dag.
Det er derfor også regeringens  

 ansvar, at storkonflikten i øjeblikket koster samfundet millioner af kroner  

 for hver time, der går.
Dertil kommer, at dyr allerede lider som følge af  

 manglende foder og manglende slagtemulighed.
Fremskridtspartiet er af den opfattelse, at storkonflikten skal bremses,  

 når den begynder at medføre risiko for syge, handicappede og andre svage  

 grupper.
Det punkt er meget tæt på, eftersom medicinudkørsel er stoppet,  

 ligesom sygehusenes operationsafdelinger lukkes og patienter henvises til  

 urimelige ventelister.
 Fremskridtspartiet mener derfor, at tiden er inde til at Folketinget  

 bringer storkonflikten til ophør og at regeringen påtager sig ansvaret for at  

 finde en løsning på overenskomsten gennem skatteløsningen.
 Det er Fremskridtspartiets opfattelse, at arbejdsmarkedets parter skal  

 have frihed til at indgå overenskomster og komme i konflikt om tvister, når  

 det ikke rammer syge og svage.
 Problemet i den nuværende situation er imidlertid, at det ikke er  

 arbejdsmarkedets parter, som har løsningen på konflikten det er alene  

 regeringen.
Det er også regeringens ansvar, at Danmarks troværdighed i udlandet lider  

 et enormt tab i øjeblikket.
Det er regeringens ansvar, at dansk erhvervsliv  

 mister konkurrenceevne.
Det er regeringens ansvar, at aktiekurserne  

 styrtdykker i øjeblikket.
Det er regeringens ansvar, at betalingsbalancen  

 lider overlast.
Det er regeringens ansvar, at hamstringsbølgen betyder, at  

 svage grupper som ældre, handicappede og syge ikke får mad, mælk og andre  

 vigtige ting, når forbrugerne løber til hamstring i butikkerne.
 Konflikten skal stoppes, inden titusinder af kyllinger træder hinanden  

 ihjel eller landmænd går fallit som følge af, at de er nødsaget til at slå  

 husdyr ned, fordi de ikke kan komme på slagteri eller bliver fodret korrekt.
Konflikten skal stoppes, før syge, ældre eller handicappede for alvor  

 kommer i klemme.
Vi skal ikke se tvoptagelser af døende, før der gribes ind.  

 Konflikten må ikke koste menneskeliv! Fremskridtspartiet vil heller ikke  

 finde sig i, at tilfældige fagforeningsfolk skal afgøre om noget er  

 livsnødvendigt.
Det må være således, at borgernes tryghed kommer i første  

 række.
Skriftlig fremsættelse Thorkild Fransgaard (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om stop for storkonflikten 1998.
(Beslutningsforslag nr.
B 38).
