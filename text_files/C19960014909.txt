 1. Ligningsrådet bemyndiger herved told- og  

 skatteregionerne til at træffe afgørelse i sager efter  

 aktieavancebeskatningslovens § 13 efter følgende retningslinier:
2. Udlægningen omfatter alle sager om ombytning af  

 aktier eller anparter bortset fra ombytninger, - der omfatter aktier eller anparter omfattet af  

 aktieavancebeskatningslovens § 2 a, - for hvilke det ikke er tilkendegivet, at den ejerandel både med hensyn  

 til stemmer og kapital af det fremtidige datterselskab, der erhverves ved  

 ombytningen, vil blive bevaret i mindst 3 år, - hvor told- og skatteregionen anser fastsættelse af særlige vilkår -  

 bortset fra et ejertidsvilkår - for påkrævet, - for hvilke told- og skatteregionen skønner, at der kan være tale om  

 skatteundgåelse/skatteunddragelse, - der er af principiel karakter.
 3. Uanset stk. 2 skal sager, hvor told- og  

 skatteregionen og kommunen er uenige om, hvorledes sagen skal afgøres,  

 forelægges for Ligningsrådet.
 4. Samtlige anmodninger efter  

 aktieanvancebeskatningslovens § 13, dvs. også anmodninger, hvor Ligningsrådet  

 efter punkt 2 skal træffe afgørelse, indsendes til den told- og skatteregion,  

 hvor selskabet, hvori aktier mv. ønskes ombyttes, er hjemmehørende.
 I tilfælde, hvor der ønskes ombyttet aktier mv. i flere selskaber  

 hjemmehørende ved forskellige told- og skatteregioner, indsendes anmodningen  

 til den told- og skatteregion, hvor det i økonomisk henseende mest betydende  

 selskab er hjemmehørende.
 5. Klager over afgørelser efter punkt 1 stiles til  

 Ligningsrådet og indsendes til den told- og skatteregion, som har truffet  

 afgørelsen, senest 3 måneder efter afgørelsen er blevet meddelt skatteyder  

 eller dennes repræsentant.
 6. Cirkulæret træder i kraft ved offentliggørelsen i  

 Ministerialtidende.
 Udlægningen til told- og skatteregionerne efter punkt 1-4 har virkning for  

 anmodninger, der indgiver den 1. januar 1997 eller senere.
 For verserende sager, hvori der på ikrafttrædelsestidspunktet ikke er  

 truffet afgørelse, og for anmodninger, der indgives indtil den 1. januar  

 1997, bemyndiges Told- og Skattestyrelsen til at træffe afgørelse efter  

 nærværende cirkulære.
