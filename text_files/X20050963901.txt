Skattefri virksomhedsomdannelse   

 overdragelse af aktiepost  reduktionaf negativ indskudskonto   

 tidspunkt for værdiansættelse - succession Spørgsmål 1. Kan aktier  

 i en indkøbsforening anvendes til udligning af negativ indskudskonto i  

 forbindelse med en skattefri virksomhedsomdannelse? 2. Hvis der  

 svares ja på spørgsmål 1, skal der ved værdiansættelse af aktierne anvendes  

 a)  

 værdien på omdannelsesdatoen, b) værdien på datoen for den stiftende  

 generalforsamling  

 eller c) den oprindelige anskaffelsessum? 3. Skal der  

 ske succession m.h.t. de ved omdannelsen indskudte aktier? 4. Hvorledes  

 påvirker indskuddet af de omhandlede aktier i indkøbsforeningen den  

 skattemæssige  

 anskaffelsessum for det ved omdannelsen stiftede selskab? Svar Ad. 1: Ja, se  

 sagsfremstilling og begrundelse Ad. 2: Se  

 sagsfremstilling og begrundelse Ad. 3: Ja, se  

 sagsfremstilling og begrundelse Ad. 4: Se  

 sagsfremstilling og begrundelse Beskrivelse af de faktiske forhold Skatteyder driver  

 virksomhed med detailhandel i virksomhedsordningen.
 Den hidtil  

 personligt drevne virksomhed påtænkes omdannet efter lov om skattefri  

 virksomhedsomdannelse (VOL) pr. 1. januar 2006.
 Skatteyders  

 indskudskonto i virksomhedsordningen er negativ og forventes også forud for  

 omdannelsen den 1. januar 2006 at være negativ.
Skatteyders  

 virksomhed er en del af en landsdækkende detailkæde, der drives af A A/S.
For  

 at kunne deltage i kædesamarbejdet og for at kunne anvende kædens navn og  

 logo  

 er det en betingelse, at skatteyder ejer aktier i A A/S.
Skatteyders  

 repræsentant har til nærmere belysning af dette fremlagt vedtægter for A A/S  

 og  

 overenskomst indgået mellem selskabets aktionærer.
 Aktierne er i  

 overensstemmelse med virksomhedsskattelovens (VSL) § 1, stk. 2, holdt uden  

 for  

 virksomhedsordningen.
Told- og Skattestyrelsens indstilling og begrundelse Ad. spørgsmål 1 Det er blandt  

 andet en betingelse for gennemførelsen af en skattefri virksomhedsomdannelse,  

 at alle aktiver og passiver i den hidtil personligt drevne virksomhed  

 overdrages til selskabet, jf.
VOL § 2, stk. 1, nr. 2, 1. pkt.
 Har den personligt  

 drevne virksomhed inden omdannelsen været omfattet af virksomhedsordningen,  

 er  

 det som udgangspunkt de aktiver og passiver, der har været inddraget under  

 denne  

 ordning, som skal overdrages til selskabet.
Aktiver, der efter  

 deres art ikke har kunnet indgå i virksomhedsordningen, jf.
VSL § 1, skal  

 desuagtet  

 medoverdrages til selskabet ved omdannelsen, når de pågældende aktiver kan  

 anses  

 for aktiver i virksomheden.
Dette gælder for eksempel aktier, som  

 virksomheden  

 besidder med henblik på deltagelse i et erhvervsmæssigt samarbejde.
 Told- og  

 Skattestyrelsen finder på baggrund af det oplyste, herunder de fremlagte  

 vedtægter for A A/S og den fremlagte aktionæroverenskomst, at skatteyders  

 aktiepost i dette selskab har en sådan tilknytning til den hidtil personligt  

 drevne virksomhed, at den skal medoverdrages til selskabet, for at  

 virksomhedsomdannelsen kan opfylde betingelsen i VOL § 2, stk. 1, nr. 2, 1.  

 pkt.
Det er videre en  

 betingelse for gennemførelsen af en skattefri virksomhedsomdannelse af en  

 virksomhed  

 omfattet af virksomhedsordningen, at en eventuel negativ indskudskonto er  

 udlignet  

 inden omdannelsen, jf.
VOL § 2, stk. 1, nr. 5, der henviser til VSL § 16,  

 stk.  

 2, hhv. §  

 16 a, stk. 4.
Udligningen  

 foretages ved, at den skattepligtige inden omdannelsen overfører et beløb til  

 virksomheden, der gør, at indeståendet på indskudskontoen bliver nul eller  

 positivt, jf.
VSL § 16, stk. 2, 1. pkt., hhv. §  

 16 a, stk. 4, 1. pkt.
 Styrelsen finder  

 under henvisning til Landsskatterettens afgørelse i  

  

 SKM2005.98.LSR  

  

 og skatteministeriets  

 kommentar hertil i SKM 2005.384.DEP, at værdien af aktieposten i A A/S vil  

 kunne reducere skatteyders negative indskudskonto og således bidrage til at  

 opfylde betingelsen i VOL § 2, stk. 1, nr. 5, om udligning af samme.
Ad. spørgsmål 2 Udligningen af en  

 negativ indskudskonto sker i perioden fra udløbet af indkomståret forud for  

 omdannelsesåret  

 til omdannelsen finder sted, jf.
VSL § 16, stk. 2, 2. pkt., hhv. §  

 16 a, stk. 4, 2. pkt.
Beløbet anses for indskudt på  

 indskudskontoen med virkning fra udløbet af indkomståret forud for  

 omdannelsesåret, jf. 3. pkt. i de to bestemmelser.
 Da udligningen af  

 den negative indskudskonto således skal ske med virkning for ultimo året før  

 omdannelsen, er det kursværdien af aktieposten i A A/S pr. 31. december 2005,  

 der må lægges til grund, når det skal fastlægges, med hvilken værdi aktierne  

 kan reducere skatteyders negative indskudskonto.
Ad. spørgsmål 3 Skatteyders  

 aktiepost i A A/S er et aktiv, der indgår i den af ham drevne erhvervsmæssige  

 virksomhed, jf. besvarelsen af spørgsmål 1.
En fortjeneste  

 eller et tab på aktierne, der i princippet konstateres ved omdannelsen,  

 indgår  

 derfor ikke i skatteyders skattepligtige indkomst, jf.
VOL § 4, stk. 1.
Ved  

 virksomhedsomdannelsen succederer selskabet i skattemæssig henseende i  

 skatteyders stilling for så vidt angår de aktiver og passiver i virksomheden,  

 der overdrages, jf.
VOL § 6, stk. 1.
 Ved opgørelsen af  

 selskabets skattepligtige indkomst skal aktierne i A A/S således behandles,  

 som  

 om de var erhvervet af selskabet på de tidspunkter, på hvilke de er erhvervet  

 af skatteyder, og for de anskaffelsessummer, hvortil de er erhvervet af  

 denne.
Ad. spørgsmål 4 Den skattemæssige  

 anskaffelsessum for aktierne i det ved omdannelsen stiftede selskab opgøres  

 efter VOL § 4, stk. 2, til det beløb, der svarer til den skattemæssige værdi  

 af  

 virksomhedens aktiver og passiver på omdannelsesdatoen.
 Den skattemæssige  

 værdi af aktierne i A A/S opgøres efter VOL § 4, stk. 2, 3. pkt., til det  

 kontante  

 beløb, som ville være opnået ved et sædvanligt salg (handelsværdien) med  

 fradrag af skattepligtig fortjeneste opgjort efter  

 aktieavancebeskatningsloven,  

 der ville være konstateret ved et sådant salg.
 Ved opgørelsen af  

 den skattepligtige fortjeneste efter aktieavancebeskatningsloven kan for den  

 del af aktierne i A A/S, som skatteyder har erhvervet i 1992, anvendes  

 overgangsbestemmelserne i aktieavancebeskatningsloven om værdien den 18. maj  

 1993.
 Ligningsrådet  

  

 tiltræder Told-  

 og Skattestyrelsens indstilling.
