Bekendtgørelse om ændring af bekendtgørelse om afvikling af større arrangementer på Kulturministeriets område i forbindelse med håndtering af covid-19 § 1 I bekendtgørelse nr. 955 af 20. maj 2021 om afvikling af større arrangementer på Kulturministeriets område i forbindelse med håndtering af covid-19, som ændret ved bekendtgørelse nr. 1231 af 9. juni 2021, foretages følgende ændringer:
 1. I § 3, indsættes efter stk. 1 som nyt stykke:
»Stk. 2. Ved udendørs fanzonearrangementer i forbindelse med EURO 2020, der er arrangeret helt eller delvist af DBU og afvikles i Københavns Kommune, kan der uanset stk. 1 tillades adgang for 1 tilskuer eller publikum pr. 2 m2 i hver sektion og op til 500 tilskuere eller publikummer i hver sektion.« Stk. 2 bliver herefter stk. 3.
§ 2 Bekendtgørelsen træder i kraft den 12. juni 2021.
