Bekendtgørelse om skibsregistrering I medfør af § 3, stk. 3, § 12, stk. 2 og 4,  

 § 14, stk. 2, § 15, stk. 3, § 27, § 33,  

 § 39, stk. 3, og § 514 a i Søloven, jf.  

 lovbekendtgørelse nr. 39 af 20. januar 1998, som ændret ved lov  

 nr. 901 af 16. december 1998, fastsættes:
Kapitel 1 Anmeldelse til registrering § 1. Skibsregistrator forestår  

 førelsen af skibsregistret.
Søfartsstyrelsen varetager  

 skibsregistrators sekretariatsforretninger.
 § 2. Anmeldelse om registrering af skib og rederi  

 sendes til skibsregistrator på særlig blanket, der fås ved  

 henvendelse til Søfartsstyrelsen.
 Stk. 2. Er rederiet allerede registreret som ejer af et skib,  

 kan der henvises til tidligere anmeldelse.
 Stk. 3. Anmeldelsespligten påhviler skibets ejer eller  

 ejere, for interessentskabers og kommanditselskabers vedkommende samtlige
ansvarlige deltagere, for så vidt angår selskaber og  

 foreninger, der har  valgt en bestyrelse, alle dennes medlemmer, og  

 for anpartsselskaber uden bestyrelse direktionen.
Stk.4. Anmeldelsen skal underskrives af samtlige  

 anmeldelsespligtige personer.
For så vidt angår selskaber og  

 foreninger vil det dog være tilstrækkeligt, at anmeldelsen  

 underskrives af de tegningsberettigede ved salg og pantsætning af  

 skib.
 Stk. 5. Under særlige omstændigheder kan  

 skibsregistrator tillade, at anmeldelsen registreres, uanset at der mangler  

 enkelte underskrifter.
 Stk. 6. Skibsregistrator kan kræve de i anmeldelsen  

 afgivne oplysninger dokumenteret.
 § 3. Ved registrering af et nybygget skib  

 kræves en bygningsattest (bilbrev) fra det værft, der har bygget  

 skibet, indeholdende data til identifikation af skibet samt en  

 bekræftelse på, at skibet er bygget for bygherrens  

 regning, og ejendomsretten til skibet er overgået til denne.
 Stk. 2. Erhverves et skib fra udlandet, skal der foruden  

 adkomstbevis for erhververen fremlægges legitimation for, at  

 sælgeren er berettiget til at disponere over skibet, normalt i form af  

 en erklæring fra vedkommende udenlandske registreringsmyndighed,  

 der viser, at sælgeren var registreret i det udenlandske  

 skibsregister som ejer af skibet, og at dette er eller vil blive udslettet af  

 registret.
 Stk. 3. Kan adkomstbevis for køberen eller legitimation  

 for sælgeren ikke fremskaffes, kan den i sølovens § 41  

 omhandlede fremgangsmåde til præklusion af andre rettigheder  

 anvendes.
Stk. 4. Et skib, som er undtaget fra anmeldelsespligten til  

 skibsregistret, kan på ejerens begæring optages i skibsregistret.  

 Ved anmeldelsen af skibet skal der fremlægges adkomstbevis og  

 dokumentation for tidligere afhændelser af skibet.
Kan dokumentation  

 for tidligere afhændelser ikke fremlægges, kan den i lovens  

 § 41 omhandlede fremgangsmåde til præklusion af andre  

 rettigheder anvendes.
 § 4. Ønskes et skib under bygning  

 registreret i medfør af lovens § 10, stk. 3, skal  

 anmeldelsen indgives sammen med de i § 2 nævnte oplysninger om  

 ejeren.
Stk. 2. Anmeldelsen skal underskrives, og de afgivne  

 oplysninger bekræftes af såvel værftet som bygherren.
De  

 afgivne oplysninger skal endvidere bekræftes ved påtegning af  

 Søfartsstyrelsen eller en person eller en virksomhed, som er  

 bemyndiget hertil af Søfartsstyrelsen.
 Stk. 3. Ved færdiggørelse af et skib, der for  

 udenlandsk regning bygges ved dansk værft, og som er optaget i  

 skibsbygningsregistret, skal anmeldelse om udslettelse af  

 skibsbygningsregistret og det originale bilbrev sendes til  

 skibsregistrator.
§ 5. Forinden registrering af et skib kan finde  

 sted, skal det godtgøres, for så vidt ejeren ikke allerede er  

 registreret som ejer af dansk skib, at de i lovens § 1 eller  

 § 2 fastsatte nationalitetsbetingelser er opfyldt.
Dette skal ske ved at  

 ejeren udfylder og underskriver, jf. § 2, stk. 3, en særlig  

 blanket, der fås ved henvendelse til  

 Søfartsstyrelsen.
 Stk. 2. Opstår der tvivl om, hvorvidt  

 nationalitetsbetingelserne er opfyldt, kan bevis herfor kræves  

 fremlagt.
 Stk. 3. Skibsregistrator kan i ganske særlige  

 tilfælde midlertidigt se bort fra enkelte personers underskrift  

 på nationalitetserklæringer, for så vidt de øvrige  

 underskrivere erklærer, at de  pågældende personer  

 opfylder de i erklæringen omhandlede betingelser, og det efter det  

 foreliggende må antages, at betingelserne er opfyldt.
Stk. 4. For selskaber, der er optaget i Erhvervs- og  

 Selskabsstyrelsens Informationssystem, skal der indsendes en særlig  

 blanket med oplysninger om selskabets registreringsnummer.
Blanketten skal  

 underskrives af de tegningsberettigede ved salg og pantsætning af  

 skib.
Stk. 5. Hvis skibet ejes af en stiftelse, en forening, eller  

 et selskab, bortset fra et anpartsselskab eller et aktieselskab, skal i  

 anmeldelsen særligt anføres, hvem der kan sælge eller  

 pantsætte skibet.
Hvis der er valgt direktion eller korresponderende  

 reder, skal dette anmeldes.
En direktion betragtes som korresponderende  

 reder, og en særlig korresponderende reder kan da ikke anmeldes.
Ejes  

 skibet af et partrederi, skal der vælges en bestyrende reder og  

 anmeldelse foretages herom.
 Stk. 6. Hvis der på grund af ejerens bopæl i  

 udlandet eller af andre lignende grunde kan forventes at opstå  

 vanskeligheder for registreringsmyndighederne ved at opnå forbindelse  

 med rederiet, kan skibsregistrator forlange, at der opgives en her i landet  

 bosat fuldmægtig, der er bemyndiget til at optræde på  

 ejerens vegne i forhold til registreringsmyndighederne og er ansvarlig for,  

 at de rederiet i medfør af denne lov påhvilende pligter  

 efterkommes.
 § 6. De i § 5, stk. 1 og 2, omhandlede  

 nationalitetsbetingelser gælder ikke ved optagelse af skib i  

 skibsbygningsregistret.
 § 7. Ved anmeldelse af bestyrende reder for et
partrederi skal det godtgøres, at denne opfylder de i lovens  

 § 103, stk. 2, og bekendtgørelse nr. 1044 af 6.  

 december 1996 om registrering i skibsregistret af skibe, hvis ejer ikke  

 opfylder betingelserne i sølovens § 1, som ændret ved  

 bekendtgørelse nr. 168 af 24. februar 1997, opstillede betingelser, og  

 den pågældende skal skriftligt erklære sig villig
til at påtage sig hvervet.
§ 8. Afhændes et registreret skib eller en  

 skibspart til dansk køber, påhviler der såvel  

 sælger som køber anmeldelsespligt herom.
Sælgeren  

 er pligtig at udstede skøde til køberen.
 Stk. 2. Er den nye ejer ikke allerede registreret som
ejer af dansk skib eller skibspart, skal der afgives  

 registreringsanmeldelse som omhandlet i § 2, stk. 1, samt  

 nationalitetserklæring, som omhandlet i § 5, stk. 1 -  

 3. Er ejeren allerede registret, skal det skriftligt oplyses, hvilke  

 skibe eller skibsparter han allerede er registreret ejer af.
 § 9. Finder der ændringer sted inden for  

 kredsen af ansvarlige deltagere i et interessentskab eller  

 kommanditselskab eller en forenings bestyrelse, skal skriftlig  

 anmeldelse herom, samt dokumentation for ændringerne, indsendes,  

 underskrevet af samtlige deltagere eller bestyrelsesmedlemmer.  

 Tiltrædende deltagere eller bestyrelsesmedlemmer skal endvidere  

 afgive nationalitetserklæring, som omhandlet i § 5, stk. 1 og  

 2.
 Stk. 2. Skibsregistrator kan under ganske særlige
omstændigheder gøre undtagelse fra disse bestemmelser for  

 så vidt angår enkelte underskrifter, jf. herved § 2  

 og § 5, stk. 3.
Stk. 3. Ændringer inden for direktionen eller med
hensyn til den korresponderende reder skal anmeldes af vedkommende  

 selskabs eller forenings bestyrelse.
Det samme gælder vedtagelse  

 af ny tegningsregel  vedrørende salg og pantsætning af  

 skib.
Stk. 4. For selskaber, der er optaget i Erhvervs- og
Selskabsstyrelsens Informationssystem, indhenter skibsregistrator af egen  

 drift de for registreringen nødvendige oplysninger.
Oplysninger  

 om at selskabet  opfylder nationalitetsbetingelserne afgives på  

 særlig blanket.
 Stk. 5. Har et partrederi valgt ny bestyrende reder,
påhviler det partrederne skriftligt at anmelde dette.
 Stk. 6. Sker der ændringer med hensyn til et skibs
type, hoveddimensioner, tonnage eller drivkraft, skal rederiet anmelde  

 ændringen til skibsregistrator inden 30 dage efter, at den har  

 fundet sted.  Anmeldelsespligten anses for opfyldt, såfremt  

 ændringen inden nævnte frist er anmeldt til  

 Søfartsstyrelsen.
§ 10. Hvis et skib forliser, ophugges,  

 kondemneres eller sælges til udenlandsk køber, eller hvis  

 ejeren ikke længere opfylder de i lovens § 1 eller § 2  

 fastsatte nationalitetsbetingelser, skal ejeren, jf. § 2, stk. 3,  

 skriftligt anmelde dette til skibsregistrator.
Såfremt  

 nationalitetsbetingelserne kan forventes berigtiget, eller der er udsigt til,  

 at skibet kan komme til veje eller blive bjærget, kan skibsregistrator  

 udsætte udslettelsen.
 Stk. 2. Ved salg af skib til udenlandsk køber skal
anmeldelsen ske på særlig blanket bilagt det salgsdokument,  

 hvorved skibet afhændes.
Stk. 3. Anmeldelse angående et skibs forlis skal
afgives på særlig blanket og indeholde en beskrivelse af de  

 nærmere omstændigheder ved forliset.
Indeholder  

 anmeldelsen ikke de fornødne oplysninger, kan den kræves  

 suppleret eventuelt ved indsendelse af udskrift af  

 søforklaring.
 Stk. 4. Anmeldelse om ophugning skal være bilagt  

 myndighedsattest om ophugningens gennemførelse.
 Stk. 5. Anmeldelse om kondemnation skal ledsages af
udskrift af kondemnationsforretningen eller anden godtgørelse  

 for kondemnationens lovlige foretagelse.
Stk. 6. Anmeldelse om udslettelse af et fritidsfartøj  

 med en bruttotonnage under 20 kan ske på den registrerede ejers  

 begæring på en særlig blanket bilagt skibets  

 nationalitetsbevis og dokumentation for, at kendingsbogstaverne er  

 udhugget på skibet.
Skibsregistrator kan dog i særlige  

 tilfælde dispensere fra kravene om indsendelse af nationalitetsbevis
og dokumentation for udhugning.
En forudsætning for udslettelse  

 er imidlertid, at der på tidspunktet for anmeldelsen ikke er  

 registreret pant, brugsrettigheder eller andre rettigheder på  

 skibet.
Kapitel 2 Grundlaget for registreringen af rettigheder og  

 registreringens foretagelse § 11. Som grundlag for registreringen af en  

 rettighed over et skib kræves et dokument, der anmeldes til  

 registrering.
Stk. 2. Dokumentudstederens underskrift og myndighed
samt dateringens rigtighed skal være bekræftet af notarius  

 publicus, en advokat eller to vitterlighedsvidner.
Vidnernes stilling  

 og bopæl skal  angives.
Underskrifterne skal, såfremt de  

 ikke er absolut tydelige, gentages med blokskrift, stempel eller  

 maskinskrift.
Stk. 3. Dokumentet skal angive vedkommende skibs navn,
hjemsted og kendingsbogstaver.
Desuden skal øverst på  

 første side angives anmelderens navn, bopæl og  

 telefonnummer.
Ved anmeldelse af ændringspåtegninger  

 på et tidligere registreret dokument skal anmelderens navn og  

 bopæl tilføjes påtegningen.
Et pantedokument skal angive  

 kreditors bopæl, eller bopælen for en  

 befuldmægtiget, som er berettiget til at modtage forkyndelser  

 eller meddelelser på panthaverens vegne.
 Stk. 4. Til anmelderen kan skibsregistrator med bindende
virkning sende alle meddelelser vedrørende registreringen.
Stk. 5. Såfremt der ved et dokument stiftes flere
rettigheder, skal det ved påtegning på dokumentet angives,  

 hvilke rettigheder der begæres registreret.
I modsat fald registreres  

 kun den eller de rettigheder, som dokumentet angiver som sin
hovedegenskab.
 Stk. 6. Et dokument, der er betinget, kan kun
registreres som adkomst, når betingelsen er knyttet til bestemte
begivenheders eller kendsgerningers indtræden eller til  

 udløbet af en nærmere  angivet tidsfrist.
Stk. 7. Anmeldes et betinget skøde til registrering,
skal det i registreringspåtegningen udtrykkeligt angives, at  

 skødet er registreret som betinget.
Erklærer  

 sælgeren, at betingelsen er opfyldt, skal det ved registrering  

 heraf i registreringspåtegningen angives, at skødet nu er  

 endeligt.
 Stk. 8. Opstår der mistanke om, at et dokument, som  

 er anmeldt til registrering, er falsk eller forfalsket, eller  

 såfremt der i øvrigt måtte være anledning  

 dertil, skal der straks rettes henvendelse herom til den registrerede  

 ejer af skibet.
 § 12. Ved registrering af udlæg, dom og  

 anden offentlig retshandling skal der fremlægges erklæring  

 fra vedkommende myndighed eller bekræftet udskrift af dens  

 bøger, og handlingen skal angå en person, der  

 ifølge skibsregistret er beføjet til at råde over skibet  

 eller skibsparten.
Stk. 2. Ved ægtefælles hensidden i uskiftet bo
registreres erklæring fra skifteretten om, at boet er udleveret  

 ægtefællen.
På samme måde skal ved privat  

 skifte arvingerne registreres som ejere af arveladerens skib eller  

 skibspart i henhold til fremlagt skifteudskrift. Ønskes en  

 eller flere af arvingerne registreret som ejer, eller ønsker
arvingerne at overtage skibet eller skibsparten som partredere,  

 kræves enten arveudlægsskøde eller en  

 skifteudskrift forsynet med arvingernes påtegnede
erklæring om overtagelsen af skibet eller skibsparten og om, i  

 hvilket forhold de skal være lodtagne.
Stk. 3. I retssager om skib eller skibspart kan
sagsøgeren, når den ret, for hvilken sagen er  

 tingfæstet, har truffet beslutning derom, begære en  

 bekræftet genpart af stævningen registreret.
Bortfalder  

 sagen uden dom, eller går dommen sagsøgeren imod, og  

 ankefristen udløber uden påanke, skal sagsøgte  

 begære stævningen udslettet af registret.
 § 13. Sælges et skib eller en skibspart ved  

 endelig tvangsauktion, skal fogden, og i tilfælde af konkurs,  

 offentligt skifte eller ved bobestyrerbehandling af dødsboer,  

 der omfatter skib eller skibspart, kurator, skifteretten eller  

 bobestyreren straks sende skibsregistrator meddelelse herom til  

 registrering.
 Stk. 2. Såfremt en person, der ejer skib eller
skibspart, fratages den retlige handleevne efter  

 værgemålslovens § 6, skal værgen sørge  

 for, at afgørelsen registreres for at få gyldighed over for
aftaler om skibet, der i god tro indgås med den umyndige.
 Stk. 3. De nævnte meddelelser indføres i dagbogen  

 og registreres på skibsbladet.
 Stk. 4. Til registrering af adkomst efter
tvangsauktion, offentligt skifte eller bobestyrerbehandling af  

 dødsboer kræves henholdsvis auktionsskøde,  

 udskrift af fogedprotokollen eller  arveudlægsskøde.
§ 14. Dokumenter, der anmeldes til registrering,  

 skal være affattet på dansk.
Skibsregistrator kan dog i  

 særlige tilfælde give tilladelse til registrering af dokumenter,  

 der ikke er affattet på dansk.
 Stk. 2. Bilbreve, skøder, pantebreve, ejerpantebreve  

 og skadesløsbreve, der anmeldes til registrering, skal  

 være affattet på de af skibsregistrator godkendte blanketter.  

 Skibsregistrator kan tillade, at også andre dokumenter modtages  

 til registrering.
 Stk. 3. Tilføjelser til samt udstregninger og  

 rettelser i den del af teksten til pantebreve, ejerpantebreve og  

 skadesløsbreve, som i formularen er udskilt som  

 sædvanemæssig, må kun finde sted, når de er
gengivet under dokumentets individuelle indhold.
 § 15. Af dokumenter, der indsendes til  

 registrering, foranlediger skibsregistrator de nødvendige genparter  

 taget.
§ 16. Indlevering af dokumenter til  

 registrering finder sted i Søfartsstyrelsen, Skibsregistret,  

 Vermundsgade 38 C, 2100 København Ø, fra kl. 9 til kl. 14  

 på de dage, hvor Søfartsstyrelsen har åbent.
Dagbogen  

 afsluttes hver dag ved indleveringstidens slutning.
Dokumenter, der modtages  

 senere, indføres i dagbogen for den følgende dag,  

 kontoret er åbent.
 Stk. 2. Adkomstdokumenter i underskrevet stand, der modtages  

 via telefax (faxnr. 3927 3803) eller overføres elektronisk  

 (srg@dma.dk), i de af skibsregistrator godkendte formater, indføres i  

 dagbogen, jf. stk. 1.
 Stk. 3. De indførte dokumenter påføres  

 dato for modtagelse, jf. stk. 1.
Stk. 4. Når originaldokumentet til det via telefax eller  

 elektronisk overførte, jf. stk. 2, modtages i  

 Søfartsstyrelsen, Skibsregistret, registreres dette under samme dato  

 som den modtagne telefax eller det elektronisk overførte.
Er  

 originaldokumentet ikke modtaget inden 7 dage fra modtagelsen af telefax  

 eller den elektroniske overførsel, afviser skibsregistrator  

 registreringen.
§ 17. Et dokument, der anmeldes til registrering i  

 skibsregistret, indføres samme dag, som det anmeldes til  

 skibsregistret, i en dagbog med en kort angivelse af, hvad anmeldelsen  

 vedrører.
Efter indførelsen i dagbogen forsynes dokumentet med  

 en påtegning om, hvornår indførelsen har fundet sted.
 Stk. 2. Efter indførelsen i dagbogen undersøges,  

 hvorvidt dokumentet kan registreres, og om der er tilvejebragt de i § 5  

 og lovens § 15 nævnte oplysninger.
Stk. 3. Hvis dokumentet efter de foreliggende oplysninger ikke  

 kan registreres, afvises begæringen om registrering.
Hvis der ikke er  

 tilvejebragt de fornødne oplysninger, kan skibsregistrator forlange  

 berigtigelse foretaget med frist.
§ 18. Opfylder et dokument ikke de i §§ 29 -  

 33 i loven, jf. §§ 11-14, fastsatte betingelser, afvises det fra  

 registrering og slettes af dagbogen.
Afvisning kan også finde  

 sted allerede ved dokumentets anmeldelse til dagbogen.
Der gives  

 snarest anmelderen meddelelse om afvisningen.
 Stk. 2. Hvis manglen skønnes at kunne afhjælpes,  

 kan skibsregistrator fastsætte en frist for afhjælpning af  

 manglen eller eventuelt give dokumentet anmærkning om manglen,  

 jf. § 34, stk. 2 og 3, i loven.
Stk. 3. Er manglen ikke afhjulpet inden den fastsatte
frist, slettes dokumentet af dagbogen.
Såfremt der skønnes  

 at foreligge en overtrædelse af reglerne om anmeldelsespligten,  

 søges de fornødne forholdsregler til manglernes  

 afhjælpning fremtvunget, eventuelt ved rejsning af tiltale.
Stk. 4. Når et dokument er registreret, gives der
påtegning herom på dokumentet og genparterne.
Er  

 anmærkning meddelt et dokument angående andre dokumenter, som  

 dets indhold er stridende imod, gøres der i skibsregistret  

 tilføjelse angående anmærkningen.
Stk. 5. Hvis to modstridende rettigheder over samme
skib anmeldes samme dag, registreres hvert af dokumenterne med  

 anmærkning om det andet.
Er begge de anmeldte rettigheder  

 adkomstdokumenter, sker der tilførsel til skibsregistret som omhandlet  

 i stk. 3, idet adkomsthaverne samtidig opfordres til inden en i  

 medfør af lovens § 36, stk. 2, jf. § 34, stk. 2,  

 fastsat frist ad rettens vej eller på anden måde at ordne  

 deres indbyrdes forhold.
Oversiddes fristen, udslettes tilførslerne  

 af skibsregistret, ligesom dokumenterne udslettes af dagbogen.
Stk. 6. Når et dokument er blevet registreret eller
afvist, sendes det tilbage til anmelderen, til hvem også  

 opfordringer til afhjælpning af mangler sendes.
Såvidt  

 muligt bør skibsregistrator allerede ved anmeldelsen mundtligt  

 opfordre anmelderen til at søge manglen afhjulpet.
 Stk. 7. Negotiable pantebreve sendes anbefalet eller  

 på anden måde, hvorved beviset sikres.
§ 19. I skibsregistret har hvert skib, herunder  

 skib under bygning, sit blad (skibsbladet). På skibsbladet  

 anføres skibets kendingsbogstaver, anvendelse og mål samt en  

 kortfattet gengivelse af de i § 5 og i lovens § 15 nævnte  

 oplysninger.
I tilknytning til skibsregistret føres et  

 navnekartotek over de registrerede skibe.
 Stk. 2. Når et skib udslettes af skibsregistret
overføres det til historisk register.
Stk. 3. Et dokument indføres på skibsbladet ved  

 en kort angivelse af dets karakter, dets udsteder og den, til hvem det  

 er udstedt, datoen for indførelsen i dagbogen samt, for  

 så vidt angår adkomstdokumenter, datoen for  

 registreringen.
Ved brugskontrakter anføres tidsvilkår og ved
panterettigheder pantesum, prioritetsstilling og kreditors bopæl.  

 Ved pantebreve kan anføres rentefod og afdragsvilkår.
Stk. 4. I tilslutning til skibsregistret føres et  

 rederiregister, hvori opføres de rederier, hvis skibe er  

 indført i skibsregistret, med oplysning om, hvilke skibe hvert rederi  

 ejer.
For hvert skib henvises til skibsbladet.
 Stk. 5. Over skibe, der erhvervsmæssigt anvendes til  

 fiskeri eller til optagelse af sten og fyld, føres tillige  

 særlige registre.
 § 20. Efter registreringen anbringes en genpart
eller en fotokopi af det registrerede dokument forsynet med samme  

 påtegning, som er meddelt dokumentet i en for skibet oprettet mappe  

 (skibsmappen).
 § 21. Bliver i medfør af § 43 i loven  

 en af skibsregistrator truffen afgørelse indbragt for
landsretten, indføres bemærkning herom i dagbogen og  

 på skibsbladet.
Kapitel 3 Registreringens offentlighed m.m.
§ 22. Dagbogen, skibsregistret og rederiregistret  

 er offentligt tilgængelige.
Skibsmapperne må ikke  

 udlånes, men er offentligt tilgængelige under tilsyn.
§ 23. Skibsregistrator kan på begæring  

 udstede udskrift af skibsbladet eller de i skibsmapperne liggende  

 dokumentgenparter.
Udskrift af skibsbladet omfatter registrerede og  

 anmeldte rettigheder, som ikke er udslettede.
 Stk. 2. Henstår der efter et skibs udslettelse af
skibsregistret rettigheder på skibsbladet, skal der på  

 udskrifter af skibsbladet og attester gives bemærkning om, at disse  

 rettigheder ikke er  bortfaldet.
 § 24. Ved begyndelsen og ved midten af hver  

 måned indrykkes i Statstidende kundgørelse om de i den  

 forløbne halve måned foretagne registreringer.
Kapitel 4 Nationalitetsbeviser § 25. Når et skib er registreret, og de  

 fornødne oplysninger om skibets tonnage og drivkraft foreligger,  

 udstedes der af skibsregistrator et nationalitetsbevis for skibet.  

 Beviset udleveres af  skibsregistrator eller udleveres gennem  

 Søfartsstyrelsen eller en dansk udenrigsrepræsentation.
Beviset  

 indeholder oplysninger om skibets navn, hjemsted, anvendelse, brutto- og  

 nettotonnage samt ejer.
Stk. 2. Forinden et nationalitetsbevis udleveres,  

 skal 1)	kendingsbogstaver, der er tildelt skibet, på tydelig og  

 uudslettelig måde være påmærket skibet på et  

 iøjnefaldende sted inden for skibets faste konstruktion, og 2)	skibets navn og hjemsted være angivet på hækken,  

 eller hvis dette ikke kan lade sig gøre, på passende sted  

 så nær hækken som muligt.
Påmalingen skal ske med  

 latinske bogstaver i lys farve på mørk bund eller omvendt med  

 navnet over hjemstedet.
Består navnet af to eller flere ord, skal der  

 mellem hvert af ordene være en fri plads af mindst et bogstavs bredde.  

 Bogstaverne skal være let læselige.
Højden skal være  

 mindst 8 cm og stregens tykkelse mindst 1,2 cm.
For så vidt angår  

 skibe med en bruttotonnage på 20 eller derover skal navnet desuden i  

 tilsvarende udførelse være anbragt på skibssiderne.
Skibe,  

 der anvendes til fiskeri og stenfiskeri og er forsynet med særlige  

 identitetsmærker, er dog undtaget fra denne bestemmelse.
 Stk. 3. Har skibet været forsynet med et midlertidigt  

 nationalitetsbevis, skal dette inddrages samtidig med, at det endelige  

 nationalitetsbevis udleveres.
 § 26. Skibsregistrator kan i følgende  

 tilfælde udfærdige midlertidigt nationalitetsbevis for et  

 nærmere fastsat tidsrum:
 1)	For endnu ikke registreret dansk skib, når det er  

 færdigbygget, eller når det er blevet indkøbt i udlandet.  

 Det er en forudsætning for udstedelsen, at skibet er anmeldt til  

 registrering, og at et skøn over de fremkomne bevisligheder frembyder  

 tilstrækkelige holdepunkter for, at skibet opfylder betingelserne for  

 registrering.
 2)	For registreret dansk skib, når dets nationalitetsbevis ikke  

 er om bord.
 Stk. 2. Skibsregistrator kan forlænge gyldigheden af et  

 midlertidigt nationalitetsbevis.
 Stk. 3. Under særlige omstændigheder kan  

 Søfartsstyrelsen udfærdige et midlertidigt nationalitetsbevis  

 som anført i stk. 1.
§ 27. Når et skib er bygget eller  

 indkøbt i udlandet og overtages i udenlandsk havn, kan der af dansk  

 udenrigsrepræsentation udstedes et midlertidigt nationalitetsbevis for  

 skibet for et tidsrum, der ikke kan overstige et år.
Skibsregistrator  

 kan forlænge gyldigheden af et midlertidigt nationalitetsbevis udover 1  

 år fra udstedelsesdagen.
 § 28. Hvis skibsregistrator efter en gennemgang af  

 de indkomne bevisligheder finder, at skibet må afvises fra  

 registrering, eller hvis rederiet ikke fremskaffer de nødvendige  

 bevisligheder til skibets registrering, ophører det midlertidige  

 nationalitetsbevis at have gyldighed og skal inddrages af skibsregistrator.  

 Rederiet er på skibsregistrators begæring forpligtet til at  

 udlevere beviset.
 Stk. 2. Når skibet er registreret, og de for udstedelse  

 af et endeligt nationalitetsbevis fornødne oplysninger om tonnage og  

 drivkraft er til stede, ombyttes det midlertidige nationalitetsbevis med et  

 endeligt.
 § 29. Nationalitetsbeviset skal til enhver tid  

 haves om bord og forevises, når det forlanges af dansk myndighed.
 Stk. 2. Tilføjelser til eller påtegninger  

 på et nationalitetsbevis må kun foretages af skibsregistrator,  

 Søfartsstyrelsen eller en dansk udenrigsrepræsentation, eller af  

 en person eller virksomhed, der er bemyndiget hertil af  

 Søfartsstyrelsen.
§ 30. Et nationalitetsbevis, der er blevet  

 udskrevet eller beskadiget, kan ombyttes med et nyt.
Ligeledes kan nyt  

 nationalitetsbevis udstedes, når det hidtidige er bortkommet.
Rederiet  

 må redegøre for de nærmere omstændigheder ved  

 nationalitetsbevisets bortkomst og forpligte sig til omgående at  

 tilbagelevere beviset, hvis det skulle komme tilveje.
§ 31. Sker der ændringer med hensyn til de  

 forhold vedrørende et skib, som ifølge § 25, stk. 1,  

 skal være angivet i nationalitetsbeviset, udsteder skibsregistrator et  

 nyt bevis.
Skibsregistrator kan under særlige omstændigheder  

 anmode Søfartsstyrelsen eller en dansk udenrigsrepræsentation om  

 at foretage enkelte, mindre væsentlige rettelser i et  

 nationalitetsbevis.
Rederiet er forpligtet til at aflevere beviset eller yde  

 al fornøden bistand til, at beviset kan blive indleveret.
§ 32. Når et skib udslettes af  

 skibsregistret, skal dets nationalitetsbevis indsendes til skibsregistrator  

 eller skriftlig redegørelse afleveres om årsagen til, at dette  

 ikke kan ske.
Er skibet udslettet af skibsregistret som solgt til udenlandsk  

 køber, eller hvis ejeren ikke længere opfylder  

 nationalitetsbetingelserne i lovens § 1 eller § 2, skal de  

 påmærkede kendingsbogstaver, der viser skibets  

 tilhørsforhold som dansk, udslettes, og henvendelse rettes til  

 Søfartsstyrelsen eller dansk udenrigsrepræsentation med henblik  

 på, at udslettelsen kan blive konstateret og indberettet til  

 skibsregistrator.
Kapitel 5 Særregistre § 33. Skibsregistrator fører  

 særregister over skibe, der erhvervsmæssigt anvendes til  

 fiskeri.
 Stk. 2. Det er en betingelse for optagelse i dette register,  

 at der foreligger tilladelse fra Fiskeridirektoratet om skibets anvendelse  

 til erhvervsmæssigt fiskeri.
 Stk. 3. Et skib slettes af dette register, såfremt  

 skibet ifølge meddelelse fra Fiskeridirektoratet eller fra ejeren ikke  

 anvendes eller ikke længere lovligt kan anvendes til  

 erhvervsmæssigt fiskeri.
 § 34. Såfremt et skib agtes anvendt til  

 erhvervsmæssigt fiskeri, skal ejeren anmelde dette til  

 skibsregistrator, eventuelt ved anførsel på  

 registreringsanmeldelsen.
 Stk. 2. Skibsregistrator tildeler skibet et  

 havnekendingsnummer, der består af et eller flere bogstaver efterfulgt  

 af et tal.
Stk. 3. Havnekendingsnummeret tildeles efter hvilket distrikt,  

 skibet har hjemsted i.
Landet er opdelt i følgende distrikter med  

 følgende bogstaver:
Distrikt	Bogstaver Esbjerg	E Fredericia	FA Frederikshavn	FN Haderslev	HV Hanstholm	HM Helsingør	H Hirtshals	HG Holstebro	L Horsens	HO Kalundborg	KA Korsør	KR København	K Køge	KE Middelfart	MI Nykøbing F.
NF Næstved	ND Odense	O Randers	RS Ringkøbing	RI Rønne	R Skagen	S Skive	SK Svendborg	SG Sønderborg	SØ Thisted	T Aalborg	A Århus	AS § 35. Havnekendingsnummeret påmales  

 iøjnefaldende og tydeligt på begge sider af boven, så vidt  

 pladsen tillader det, 8 til 10 cm under rælingen, med hvid farve  

 på sort bund.
De enkelte bogstaver og tal skal være mindst 45 cm  

 høje og stregens tykkelse mindst 6 cm.
For registrerede skibe med en  

 bruttotonnage på indtil 15 gælder dog med hensyn til  

 størrelsen af bogstaver og tal de i § 49, stk. 3, for  

 fiskerfartøjer af 2. klasse fastsatte regler.
 Stk. 2. Fiskerfartøjer, der benyttes til fiskeri efter  

 gældende anordning om fælles fiskeri i Flensborg Inderfjord, skal  

 foruden det almindelige havnekendingsnummer føre det særlige  

 mærke »F.F.« i samme størrelse som havnekendingsnummeret.  

 Mærket skal males bagved havnekendingsnummeret.
 Stk. 3. Skibets havnekendingsnummer påføres  

 nationalitetsbeviset.
 Stk. 4. For de i stk. 2 omhandlede skibe, der benyttes  

 til fiskeri i Flensborg Inderfjord, anføres desuden i  

 nationalitetsbeviset betegnelsen »F.F.« efter havnekendingsnummeret.
 § 36. Skibsregistrator fører  

 særregister over skibe, der erhvervsmæssigt anvendes til  

 optagelse af sten og fyld.
 Stk. 2. Det er en betingelse for optagelse i dette register,  

 at der foreligger tilladelse til råstofindvinding fra Skov- og  

 Naturstyrelsen.
 Stk. 3. Et skib slettes af dette register på  

 begæring af rederiet eller Skov- og Naturstyrelsen.
 § 37. Såfremt et skib agtes anvendt  

 erhvervsmæssigt til optagelse af sten og fyld, skal ejeren skriftligt  

 meddele dette til skibsregistrator.
 Stk. 2. Skibsregistrator tildeler skibet et stenfiskernummer,  

 som består af bogstaverne: »St.F.« efterfulgt af et tal.
Stk. 3. Det tildelte stenfiskernummer skal males på  

 begge sider af skibets bov.
De enkelte bogstaver og tal skal være  

 mindst 25 cm høje med hvid farve på sort bund eller omvendt.
 Stk. 4. Skibets stenfiskernummer påføres  

 nationalitetsbeviset.
§ 38. Den i §§ 25, 35 og 37 påbudte  

 mærkning af skibe med navn, hjemsted, havnekendingsnumre og  

 stenfiskernumre samt ændringer heraf skal foretages snarest muligt  

 efter registreringen og inden 30 dage efter denne forevises for  

 myndighederne, uanset at skibet ikke går i fart.
Inden for samme frist  

 skal attest om påmærkning på forlangende indsendes til  

 skibsregistrator.
§ 39. Det påhviler skibets ejer at  

 påse, at påmærkningen vedligeholdes forsvarligt, at den  

 ikke udslettes, forandres, ukendeliggøres eller skjules.
Skibet  

 må ikke have påmalet andet navn eller nummer end det, der er  

 registreret i skibsregistret.
Kapitel 6 Registrering i fartøjsfortegnelsen § 40. Skibsregistrator fører en  

 fartøjsfortegnelse.
De i § 41, stk. 1, nævnte skibe  

 skal optages i fortegnelsen, hvis deres bruttotonnage er under 20. Dette  

 gælder dog ikke, såfremt skibet er anmeldt til eller optaget i  

 skibsregistret.
Stk. 2. Skibe optaget i fartøjsfortegnelsen tildeles et  

 nummer bestående af bogstaverne FTJ efterfulgt af et tal.
Nummeret skal  

 påmærkes skibet og tjener som skibets matrikelnummer.
 § 41. I fartøjsfortegnelsen kan  

 optages:
 1)	Passagerfartøjer, som i henhold til  

 søfartslovgivningen skal være forsynet med fartstilladelse som  

 passagerfartøj.
 2)	Lastfartøjer, der er forsynet med helt gennemgående  

 dæk eller måles til en bruttotonnage på 4 eller derover,  

 når de anvendes erhvervsmæssigt til transport af gods eller  

 på anden måde, der må ligestilles dermed - alt for så  

 vidt de ikke skal optages som et af de i nr. 1, 3, 4 eller 5 nævnte  

 fartøjer.
3)	Fiskerfartøjer, der anvendes til erhvervsmæssigt  

 fiskeri.
Det er en betingelse for optagelse, at der foreligger tilladelse fra  

 Fiskeridirektoratet om skibets anvendelse til erhvervsmæssigt  

 fiskeri.
4)	Stenfiskerfartøjer, der erhvervsmæssigt anvendes til  

 optagelse af sten og fyld.
Det er en betingelse for optagelse, at der  

 foreligger tilladelse til råstofindvinding fra Skov- og  

 Naturstyrelsen.
 5)	Pramme, lægtere, uddybningsmaskiner, flydekraner og lignende,  

 der er forsynet med helt gennemgående dæk eller måles til  

 en bruttotonnage på 4 eller derover.
 Stk. 2. Et skib slettes som fiskerfartøj, såfremt  

 skibet ifølge meddelelse fra Fiskeridirektoratet, eller ejeren ikke  

 anvendes til eller ikke længere kan anvendes til erhvervsmæssigt  

 fiskeri.
 Stk. 3. Et skib slettes som stenfiskerfartøj,  

 såfremt ejeren eller Skov- og Naturstyrelsen begærer dette.
§ 42. Intet skib må findes optaget med mere  

 end een af de i § 41, stk. 1, nr. 1-5, nævnte typer.
Er der  

 tvivl om skibets type, afgøres spørgsmålet af  

 skibsregistrator.
 § 43. For at et skib kan optages i  

 fartøjsfortegnelsen skal det dokumenteres, at ejeren opfylder  

 nationalitetsbetingelserne i lovens §1 eller § 2. Dette skal ske ved, at  

 ejeren udfylder en særlig blanket, der fås ved henvendelse til  

 Søfartsstyrelsen.
 Stk. 2. Opstår der tvivl om, hvorvidt en ejer opfylder  

 nationalitetsbetingelserne, kan bevis for, at disse betingelser er opfyldt,  

 kræves fremlagt.
 § 44. Skibe, der optages i  

 fartøjsfortegnelsen, skal have hjemsted i en havn her i riget.
§ 45. Enhver ejer af et skib, der skal optages i  

 fartøjsfortegnelsen, har pligt til at anmelde dette inden 30 dage fra  

 erhvervelsen.
Anmeldelsen skal ske på særlig blanket, der  

 fås ved henvendelse til Søfartsstyrelsen.
 Stk. 2. Er enkelte af de personer, som skal underskrive  

 anmeldelsen, midlertidigt forhindret i at underskrive, skal de øvrige  

 underskrivere erklære, hvorvidt de fraværende opfylder de  

 omhandlede betingelser.
§ 46. Samtidig med indgivelsen af anmeldelse skal  

 det dokumenteres, at anmelderen er ejer af skibet.
Ejendomsretten kan  

 dokumenteres på følgende måde:
 1)	Nybygninger: Der fremlægges normalt bilbrev eller  

 bygningsattest, der viser, at skibet er bygget til ejeren og for dennes  

 regning, indeholdende tilstrækkelige data til identifikation af  

 skibet.
 2)	Andre skibe og fartøjer: Som dokumentation for rederiets  

 ejendomsret kræves et skibsskøde eller en af sælgeren  

 underskrevet erklæring om, at ejendomsretten til fartøjet er  

 overgået til ejeren eller andet adkomstbevis.
 Stk. 2. Ved optagelse i fartøjsfortegnelsen skal der
foruden adkomstbevis fremlægges dokumentation for tidligere ejere  

 af skibet.
 Stk. 3. Skibsregistrator kan i særlige tilfælde  

 dispensere fra bestemmelsen i stk. 2.
§ 47. Når skibet er optaget i  

 fartøjsfortegnelsen, og de fornødne oplysninger om skibets  

 mål foreligger, udsteder Skibsregistrator et nationalitetsbevis, der  

 giver skibet ret til at sejle under dansk flag.
Nationalitetsbeviset skal  

 altid haves om bord og forevises på forlangende.
 Stk. 2. Nationalitetsbeviset må ikke udleveres,  

 før skibsregistrator har sikret sig, at påmærkningen af  

 skibet har fundet sted i overensstemmelse med reglerne i § 25,  

 stk. 2 og § 40, stk. 2.
 Stk. 3. Skal skibet tillige forsynes med havnekendings- eller  

 stenfiskernummer, skal dette være påmalet, forinden udlevering af  

 nationalitetsbeviset finder sted.
§ 48. Passagerskibe optages i  

 fartøjsfortegnelsen, når Søfartsstyrelsen har tildelt et  

 kontrolnummer som passagerfartøj.
Kontrolnummeret består af  

 bogstavet »P«, efterfulgt af et tal.
 § 49. Der tildeles fiskerfartøjer et  

 havnekendingsnummer, der består af et eller to bogstaver efterfulgt af  

 et tal.
 Stk. 2. Med hensyn til påmaling af havnekendingsnummer  

 inddeles fiskerfartøjerne i 3 klasser:
 1. klasse: Fartøjer med en bruttotonnage  

 på 15 eller derover.
 2. klasse: Fartøjer med en bruttotonnage  

 på 5 og indtil 15.
 3. klasse: Fartøjer med en bruttotonnage  

 under 5.
Stk. 3. På fartøjer af 1. klasse skal  

 højden være 45 cm og stregens tykkelse 6 cm.
På  

 fartøjer af 2. klasse skal højden være 25 cm og stregens  

 tykkelse 4 cm.
På fartøjer af 3. klasse skal højden  

 være 10 cm og stregens tykkelse 1,2 cm.
Stk. 4. Havnekendingsnummeret påmales  

 iøjnefaldende og tydeligt på begge sider af boven, så vidt  

 pladsen tillader det, 8 a 10 cm under rælingen, med hvid farve på  

 sort grund.
På fartøjer af 2. klasse, som er klinkbygget,  

 medtages så mange sidebord, at mærket kan få den  

 reglementerede størrelse; dog tillades et undermål af  

 højst 3 cm, hvis mærket kan få plads på to bords  

 bredde.
På fartøjer af 3. klasse, som er klinkbygget, retter  

 mærkernes højde sig efter sidebordets bredde.
 Stk. 5. Angående særlig påmærkning af  

 fiskerfartøjer, der benyttes til fiskeri i Flensborg Inderfjord,  

 finder de i § 35 fastsatte bestemmelser anvendelse.
 Stk. 6. Efter at det tildelte havnekendingsnummer er  

 påmalet skibet, forsynes nationalitetsbeviset med skibets  

 havnekendingsnummer.
 Stk. 7. For fartøjer, der benyttes til fiskeri i  

 Flensborg Inderfjord, anføres desuden i nationalitetsbeviset  

 betegnelsen »F.F.« efter havnekendingsnummeret.
 § 50. Der tildeles stenfiskerfartøjer et  

 særligt stenfiskernummer, bestående af bogstaverne: »St.F.«  

 efterfulgt af et tal.
Stk. 2. Det tildelte stenfiskernummer skal males på  

 begge sider af skibets bov.
De enkelte bogstaver og tal skal være  

 mindst 25 cm høje med hvid farve på sort bund eller omvendt.
 Stk. 3. Efter at det tildelte stenfiskernummer er  

 påmalet skibet, forsynes nationalitetsbeviset med skibets  

 stenfiskernummer.
 § 51. Bestemmelserne i §§ 38 og 39 finder  

 tilsvarende anvendelse på fartøjer i  

 fartøjsfortegnelsen.
§ 52. Sker der ændring i nogle af de  

 forhold, der er anmeldt fartøjsfortegnelsen, skal anmeldelse om  

 ændringen ske hurtigst muligt.
Anmeldelse om ejerskifte skal ske inden  

 30 dage efter, at ejerskifte har fundet sted, og anmeldelsespligten  

 påhviler både køber og sælger.
 Stk. 2. Anmeldelse sker i øvrigt under iagttagelse af  

 reglerne i §§ 43-46.
 § 53. Medfører en hjemstedsforandring, at  

 et fiskerfartøj bliver hjemmehørende under andet distrikt,  

 tildeler skibsregistrator nyt havnekendingsnummer og udsteder nyt  

 nationalitetsbevis, når påmærkningen har fundet sted.
 § 54. Et skib slettes af  

 fartøjsfortegnelsen, hvis ejeren mister retten til at lade skibet  

 sejle under dansk flag, jf. § 43, det ophugges, forliser, kondemneres  

 eller sælges til udenlandsk køber, eller det optages i  

 skibsregistret eller det ikke længere opfylder betingelserne for at  

 være optaget i fartøjsfortegnelsen.
 Stk. 2. Skal et skib på grund af de i stk. 1  

 nævnte grunde slettes af fartøjsfortegnelsen, skal ejeren af  

 skibet straks anmelde dette til fartøjsfortegnelsen.
 Stk. 3. Når et fartøj slettes af  

 fartøjsfortegnelsen, skal det udstedte nationalitetsbevis indsendes  

 til skibsregistrator til ugyldiggørelse.
§ 55. Når et nationalitetsbevis er  

 gået tabt, kan der udstedes et nyt.
Såfremt det bortkomne  

 nationalitetsbevis senere kommer til veje, skal det indsendes til  

 skibsregistrator til ugyldiggørelse.
 § 56. Skibe, der ikke er forsynet med  

 nationalitetsbevis, må ikke gå i fart uden at være forsynet  

 med et af skibsregistrator udstedt midlertidigt nationalitetsbevis, jf.  

 § 26.
Kapitel 7 Bareboatregistrering Til dansk flag § 57. Anmeldelse om registrering af et  

 handelsskib, der ikke efter lovens § 1 anses som dansk, og som  

 bareboatbefragtes af en reder, der opfylder betingelserne i lovens § 1  

 eller § 2, skal ske på særlig blanket.
 Stk. 2. Blanketten skal indeholde oplysninger om skibet, den  

 registrerede ejer, dennes repræsentant, befragteren, bareboatperioden,  

 samt oplysninger om i hvilket udenlandsk register skibet er optaget og  

 skibets kendingsbogstaver.
 Stk. 3. Skibsregistrator kan forlange den fornødne  

 dokumentation til brug for afgørelsen af, om betingelserne i loven er  

 opfyldte.
 § 58. Anmeldelsen skal vedlægges:
 1)	Bareboataftalen, eller en ekstrakt af denne, i original affattet  

 på dansk eller engelsk.
 2)	Attest fra det udenlandske register om, at skibet har ret til at  

 føre et andet nationalitetsflag i befragtningsperioden.
 3)	Udskrift af registret som viser, hvem der er registreret ejer af  

 skibet, samt tegningsregler for den registrerede ejer.
 § 59. Såfremt befragteren ikke allerede er  

 registreret som reder i skibsregistret indsendes de i § 5 nævnte  

 oplysninger.
§ 60. I skibsregistret oprettes et særskilt  

 blad for skibet.
På bladet anføres skibets kendingsbogstaver,  

 navn, hjemsted, mål, anvendelse, bareboataftalen samt en kortfattet  

 gengivelse af oplysninger om befragteren.
 § 61. Skibe, der bareboatregistreres, skal  

 føre dansk flag.
Til fremmed flag § 62. Anmeldelse af et dansk skib, der er  

 registreret i skibsregistret til bareboatbefragtning til en reder, der efter  

 lovens §§ 1 eller 2 ikke kan anses for at være dansk, skal ske  

 på særlig blanket.
 Stk. 2. Blanketten skal indeholde oplysninger om befragteren,  

 dennes repræsentant, bareboatperioden, samt oplysninger om i hvilket  

 lands register skibet skal optages.
 § 63. Anmeldelsen skal vedlægges:
 1)	Bareboataftalen, eller en ekstrakt af denne, i original affattet  

 på dansk eller engelsk.
 2)	Attest fra det udenlandske register om, at skibet kan optages der,  

 uanset at det fortsat er registreret i skibsregistret.
 3)	Skriftligt samtykke fra indehavere af anmeldte rettigheder til at  

 skibet må skifte flag.
 § 64. På skibets blad registreres  

 bareboataftalen eller en ekstrakt af denne.
 § 65. Skibets nationalitetsbevis indsendes til  

 skibsregistrator til ugyldiggørelse.
 § 66. Danske skibe, der bareboatregistreres i  

 udenlandsk register, må ikke i befragtningsperioden føre dansk  

 flag.
Kapitel 8 Straf, ikrafttræden m.v.
 § 67. Overtrædelse af § 2, stk.3 og 4,  

 § 4, stk. 3, § 5, stk.1 og 4   6, § 7, § 8,  

 § 9, stk. 1 og 3   6, § 10, stk. 1 - 5, § 28,  

 stk. 1, § 29, § 32, § 34, stk. 1, § 37,  

 stk. 1 og 3, § 35, stk. 1 og 2, § 37, stk. 1 og 3,  

 § 38, § 39, § 40, stk. 2, § 43, § 45,  

 stk. 1, § 47, § 49, stk. 4, § 50, stk. 2,  

 § 52, § 54, stk. 2 og 3, § 56, § 61 og § 66  

 straffes med bøde.
Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel § 68. Skibe, der før denne  

 bekendtgørelses ikrafttræden har fået tildelt  

 havnekendingsnumre eller stenfiskernumre i henhold til tidligere  

 gældende forskrifter, kan uanset bestemmelserne i §§ 34, 37, 49 og  

 50 beholde de tildelte numre, indtil de skifter ejer eller hjemsted til havn  

 med andet havnekendingsnummer.
 § 69. Bekendtgørelsen træder i kraft  

 den 1. marts 1999.
 Stk. 2. Bekendtgørelse nr. 194 af 26. marts 1998 om  

 skibsregistrering ophæves.
 Stk. 3. Bekendtgørelsen gælder ikke for  

 Grønland.
