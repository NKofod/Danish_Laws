Et byrådsmedlem blev idømt 20 dages hæfte og frakendt førerretten i 2  

 år og 6 mdr. for spirituskørsel.
Alkoholkoncentration i blodet udgjorde  

 mindst 2,76 promille.
Valgbarhedsnævnet fandt, at den pågældende som følge  

 heraf ikke var valgbar.
I skrivelse af 1. februar 1990 har byrådet i henhold til den kommunale  

 valglovs § 101, stk. 4, indberettet, at byrådsmedlem N.N. ved X.
Rets dom af  

 5. januar 1990 er blevet idømt 20 dages hæfte i medfør af færdselslovens §  

 117, stk. 1, jf. § 53, stk. 1. Retten til at føre motordrevet køretøj,  

 hvortil der kræves kørekort, blev samtidig i medfør af færdselslovens § 125,  

 jf. § 127, frakendt den pågældende for et tidsrum af 2 år og 6 måneder.
 Det fremgår af sagen, at den pågældende den 4. juni 1989 kl. ca. 01.17 har  

 ført personbil ad Y-vej mod syd i X-by efter at have indtaget spiritus i et  

 sådant omfang, at alkoholkoncentrationen i blodet under eller efter kørslen  

 oversteg 1,20 promille.
 Blodprøven, udtaget den 4. juni 1989 kl. 01.28, viste en  

 alkoholkoncentration i blodet på mindst 2,76 promille.
 I denne anledning skal man meddele, at Valgbarhedsnævnet - i  

 overensstemmelse med sin hidtidige faste praksis i sager, hvor  

 spirituspromillen har oversteget 1,50 - har fundet, at den begåede handling  

 efter de krav, der må stilles til personer, der beklæder hverv som medlem af  

 kommunale råd, i almindeligt omdømme gør den pågældende uværdig til at være  

 medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
 Skrivelsen er optaget i Ministerialtidende.
