Betænkning afgivet af Sundhedsudvalget den 21. januar 2004 Betænkning over Forslag til  

 folketingsbeslutning om en styrkelse af den lindrende  

  

 (palliative) indsats for døende [af Tove Videbæk (KD) m.fl.] 1. Udvalgsarbejdet Beslutningsforslaget blev fremsat den 9. oktober 2003 og var til  

 1. behandling den 19. november 2003. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 mindretal  

  

 i udvalget (V, DF og KF)  

 indstiller beslutningsforslaget til  

  

 forkastelse.
 Venstres  

 medlemmer af udvalget skal anføre, at det er Venstres mål, at der for døende  

 overalt i landet skal være tilbud om kvalificeret omsorg og pleje på hospice,  

 i  

 eget hjem eller på sygehus.
Venstre  

 har stor respekt for det arbejde, der præsteres på de etablerede hospicer, og  

 ønsker modellen med hospice som selvejende institution med driftsoverenskomst  

 med et amt udbredt til hele landet.
Til fremme af den model har regeringen i  

 årene 2003 og 2004 afsat 20 mio. kr. i hvert af årene.
 Dansk Folkepartis medlemmer af udvalget er meget optaget af at  

 få udbygget hospicekapaciteten i Danmark, idet vi mener, at døende skal have  

 et  

 så godt tilbud som muligt med optimal pleje og behandling i trygge rammer,  

 uden  

 at de skal tænke på økonomiske problemstillinger i denne fase af deres liv.
Dansk Folkeparti har gentagne gange belyst de problemer, som  

 følger i kølvandet på at have ventelister til hospicer.
Vi har derfor fået  

 afsat øremærkede midler til etablering af hospicepladser i finansloven for  

 2003  

 samt 2004, og det er vor hensigt, at vi ligeledes i de kommende år vil  

 afsætte  

 øremærkede midler til området, således at vi over en årrække får etableret et  

 hospice i hvert år.
 Vi er helt enige i intentionerne, som ligger til grund for  

 beslutningsforslaget, og der arbejdes også rundt i landet fra mange sider på  

 den gode sag at få skabt flere selvejende hospicer.
 Det er som sagt Dansk Folkepartis mål løbende at få tilført  

 området flere økonomiske ressourcer, vi har fået sat området godt i gang, og  

 det er vor mening, at der fortsat skal turbo på denne gode udvikling overalt  

 i  

 landet til gavn for de meget syge medborgere.
 Et  

  

 andet mindretal  

  

 i  

 udvalget (S, SF og KD) indstiller beslutningsforslaget til  

  

 vedtagelse uændret.
 Socialdemokratiets medlemmer af udvalget bakker et  

 løsningsforslag op, der kan sikre en meget større og bredere indsats over for  

 uhelbredeligt syge mennesker.
 Det er vigtigt, at der oprettes flere hospicer, og Socialdemokratiet  

 ser gerne, at hospicetilbuddene integreres i sygehusloven, så der kan skabes  

 et  

 landsdækkende net af hospicer med driftstilknytning til amternes  

 sundhedsindsats.
 Socialdemokratiet er enig med Kristendemokraterne i, at en  

 målrettet lovgivning er nødvendig.
Lovgivningen skal indeholde mange af de elementer, som vi kan  

 læse i rapporten »Hjælp til at leve til man dør.« En værdig død handler nemlig om, at man er parat til livets  

 afslutning, og at man har haft mulighed for at sige farvel til familie og  

 venner.  

 Det handler om, at døden ikke medfører for stor fysisk smerte, at der er  

 plads  

 til den personlige, åndelige og sociale pleje, og at man bekræftes i at være  

 en  

 person og ikke bare en døende patient.
Sidst, men ikke mindst, handler det om  

 selv at få lov til at vælge, hvor man vil afslutte livet.
Socialdemokratiet  

 er  

 derfor meget optaget af at sikre den døende frit valg med hensyn til at  

 tilbringe den sidste tid i eget hjem, på hospice eller på en palliativ  

 sygehusafdeling.
 Socialdemokratiet håber, at der kan samles en bred opbakning i  

 Folketinget til at gøre noget aktivt på dette meget vigtige område, og at  

 regeringen vil benytte lejligheden til at vise, at den er villig til at gøre  

 en  

 reel indsats.
 SFs medlemmer af udvalget finder, at uhelbredeligt syge skal  

 have mulighed for at vælge at afslutte livet på et hospice eller lignende,  

 hvor  

 der kan tilbydes god omsorg, pleje og lindring, og hvor pårørende får bedre  

 mulighed for at være deltagende end på et sygehus.
 SF finder, at tilbud om ophold på et hospice skal være en del af  

 det offentlige, skattefinansierede tilbud og gratis for patienten, og at  

 døende  

 frit skal kunne vælge hospicer over hele landet.
Hvert amt bør i samarbejde med kommunerne etablere et  

 sammenhængende, fleksibelt tilbud til uhelbredeligt syge og døende, hvor  

 hjælp  

 og støtte til døende også kan gives i eget hjem af palliative team eller på  

 palliative sygehusafdelinger.
For SF er det ikke afgørende, om en  

 hospiceplads  

 findes på en selvstændig, privat institution, når blot der findes bredere  

 tilbud, så der også er andre muligheder.
 SF finder det problematisk, at amterne har så stram en økonomi,  

 at pengene ofte er brugt, når det kommer til, at der skal bruges penge på  

 udbygning af den palliative indsats.
 Et  

  

 tredje mindretal  

  

 i  

 udvalget (RV) vil ved 2. behandling stemme hverken for eller imod  

 beslutningsforslaget.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Lars Kramer Mikkelsen (S)  

    

  

 Lone Møller (S)  

    

  

 René Skau Björnsson (S)  

    

  

 Sophie Hæstorp Andersen (S)  

    

  

 Lene Garsdal (SF)  

    

  

 Kamal Qureshi (SF)  

    

  

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 5 Bilagsnr.
