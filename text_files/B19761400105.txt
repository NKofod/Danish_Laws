 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten (* 1) nedennævnte  

 bestemmelser for Vresen vildreservat mellem Fyn og Langeland i Fyns amt.
 § 1. Vildtreservatet omfatter:
 a. Øen Vresen og det tilstødende sandrev Langesand.
b.
Søterritoriet ud for de under a nævnte områder i en bredde af 50 m fra  

 højeste daglige vandstandslinje.
 § 2. Det er forbudt at indsamle eller ødelægge fugleæg.
 § 3. På vildtreservatets område er færdsel forbudt i perioden fra 15 .  

 marts til og med 30. juni.
 Stk. 2. Bestemmelsen i stk. 1 gælder ikke for sejlads i forbindelse med  

 fiskeri på vildtreservatets vandområde.
 § 4. Jagtrådet kan fravige bestemmelserne i §§ 2 og 3.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 15. marts 1976.
 Landbrugsministeriet, den 1. marts 1976.
