Resumé Forældrene til en elev på et privat gymnasium klagede til  

 ombudsmanden over at rektor for gymnasieskolen midlertidigt havde udelukket  

 og  

 efterfølgende bortvist deres søn fra skolen, og over at  

 Undervisningsministeriet ikke havde ændret rektors afgørelser.
Forældrene  

 klagede endvidere over den tid som ministeriet havde taget om at behandle  

 klagen.
U  

 nder sagens behandling hos ombudsmanden  

 udtalte Undervisningsministeriet at reglerne i gymnasiebekendtgørelsen om  

 partshøring, begrundelse og klagevejledning finder anvendelse ved afgørelser  

 om  

 bortvisning, og at gymnasieskolen ikke havde opfyldt reglerne i forbindelse  

 med  

 bortvisningen af sønnen.
 Ministeriet udtalte også senere at der hverken var  

 hjemmel til at udelukke sønnen midlertidigt efter gymnasiebekendtgørelsens  

 bestemmelser eller på andet grundlag eller til senere at bortvise ham efter  

 bekendtgørelsens bestemmelser.
Ombudsmanden meddelte forældrene at gymnasieskolen  

 som et privat gymnasium ikke var en del af den offentlig forvaltning, og at  

 ombudsmanden derfor var afskåret fra at foretage sig noget direkte over for  

 skolen.
Ombudsmanden meddelte endvidere forældrene at han havde besluttet at  

 afslutte sin behandling af sagen uden at afgive en egentlig  

 ombudsmandsudtalelse.
Ombudsmanden henviste til at Undervisningsministeriet  

 under sagens behandling havde givet forældrene medhold i væsentlige dele af  

 klagen, og at der ikke var udsigt til at han kunne kritisere  

 sagsbehandlingstiden i Undervisningsministeriet.
Undervisningsministeriet  

 havde tidligere under sagens behandling udtalt at man navnlig under hensyn  

 til  

 den lange tid der var gået siden skolens afgørelse blev truffet, ikke mente  

 at  

 afgørelsen om bortvisning burde ændres med den virkning at sønnen kunne  

 fortsætte på skolen.
Ombudsmanden sendte Undervisningsministeriet en kopi af  

 sit afsluttende brev til forældrene som en anmodning fra forældrene om at  

 ministeriet tog stilling til hvorvidt man på baggrund af ministeriets seneste  

 vurdering af manglerne ved afgørelsen om bortvisningen, ville foretage sig  

 mere  

 over for gymnasieskolen.
Ombudsmanden bad Undervisningsministeriet om  

 underretning om ministeriets svar til forældrene. (J.nr. 2001-0762-711).
Midlertidig udelukkelse og efterfølgende bortvisning af elev  

 fra et privat gymnasium A der var elev på et privat  

 gymnasium, X, deltog den 10. november 2000 i en visefest på skolen.
Under  

 festen opstod en kontrovers mellem A og en anden elev, B.
Den 14. november 2000 havde  

 rektor D for gymnasieskolen en samtale med bl.a.
A.
Herefter blev A  

 midlertidigt udelukket (indtil videre) fra almindelig  

 undervisning.
Dette  

 modtog As forældre, C, meddelelse om ved brev af samme dato fra  

 gymnasiet.
 Ved flere e-mails af 15.  

 november 2000 rettede forældrene henvendelse til gymnasiet vedrørende sagen.
 På baggrund af endnu en  

 e-mail af 16. november 2000 fra forældrene til gymnasiet meddelte rektor den  

 samme dag forældrene at han ville kontakte dem så snart der forelå en  

 afgørelse.
Ved e-mail af 17. november  

 2000 (kl. 08.27) til skolens ledelse indgav forældrene en formel klage og  

 anmodede om oplysning om hjemlen til den trufne afgørelse.
De anmodede  

 endvidere om aktindsigt i grundlaget for afgørelsen.
 Ved en vedhæftet fil til en  

 e-mail af 17. november 2000 (kl. 12.25) til forældrene meddelte rektor for X  

 gymnasieskole bl.a.:
Det er korrekt at ledende  

 inspektor ( ) foreløbigt afsluttede sagen fredag aften.
Til dette er blot at  

 sige, at ( ) ud fra de på dette tidspunkt tilgængelige informationer traf et  

 fornuftigt valg.
Men det er klart, at når der i løbet af mandag 13.11 og  

 tirsdag 14.11.2000 fremkommer oplysninger, bl.a. fra skolens lærere der har  

 været til stede fredag 10.11.2000, der i den grad skærper situationen og  

 godtgør, at der er tale om alvorlig voldelig adfærd, har jeg intet andet valg  

 end at iværksætte en seriøs undersøgelse af hændelsesforløbet.
En sådan seriøs undersøgelse  

 af en meget alvorlig sag indebærer suspension af de involverede parter,  

 ligesom  

 der selvfølgelig ikke i suspensionsperioden foregår kommunikation med de  

 involverede elever og deres forældre.
Suspensionsperiodens formål er netop at  

 give skolen mulighed for i fred og ro, og uden indblanding, at foretage en så  

 uvildig undersøgelse som muligt.
 Jeg meddelte sammen med  

 afdelingsinspektør ( ), tirsdag 14.11.2000 (A), at han var suspenderet.
 I løbet af onsdag 15.11.2000  

 og torsdag 16.11.2000 undersøgte ( ) og jeg hændelsesforløbet, jævnfør  

 vedlagte  

 brev, ligesom jeg indkaldte pædagogisk råd i gymnasiet for at sikre mig, at  

 gymnasielærernes holdning til og vurdering af sagen indgik i det samlede  

 sagsforløb.
 Torsdag 16.11.2000, om  

 aftenen forelagde jeg på et ekstraordinært bestyrelsesmøde sagsforløbet og  

 beslutningen om at opsige samarbejdet med jer omkring (A)s skolegang,  

 hvilket  

 bestyrelsen godkendte.
 Som grundlag for suspensionen  

 og bortvisning af (A) kan jeg henvise til Gymnasiebekendtgørelsen (BEK. nr.  

 411  

 af 31. maj 1999) § 14 stk. 6:
Såfremt I ønsker at drøfte  

 sagen og hændelsesforløbet med mig, og ( ), vil jeg foreslå at vi mødes på  

 mit  

 kontor mandag 20.11.2000 kl. 9.00. Af en yderligere vedhæftet  

 fil fremgik bl.a. følgende:
 I forlængelse af  

 suspensionen af (A) ( ) har inspektor ( ), afdelingsinspektør ( ) og  

 undertegnede efterforsket sagen grundigt, idet vi dels har bedt de to  

 involverede parter (A) og (B) afgive forklaring, dels har indhentet  

 forklaring  

 hos tre vidner fra 10. klasse og gymnasiet.
Vi har ikke fundet anledning  

 til at lægge (A)s og (B)s forklaring til grundlag for vores  

 vurdering af  

 hændelsesforløbet eller i beskrivelsen af årsagsforholdene.
De involverede  

 parters forklaring har alene dannet udgangspunkt for en forudgående  

 forståelse  

 af sagen og for spørgsmål til vidnerne.
Af vidneudsagnene fremgår  

 klart, at ( ) På baggrund af ovenstående  

 ser (X) gymnasieskole sig desværre ikke længere i stand til at have (A) som  

 elev, idet vi under alle omstændigheder finder, at forsætlig anvendelse af  

 cigaret mod ansigt mod anden person i den grad er i uoverensstemmelse med de  

 normer og regler der gælder for skolen. (A) udmeldes d.d. af (X)  

 gymnasieskole. Ved e-mail af 17. november  

 2000 (kl. 13.16) til skolens ledelse bekræftede forældrene et møde den samme  

 dag kl. 13.55. I en vedhæftet fil anførte C:
 Vi skal hermed gøre  

 indsigelse mod suspension og bortvisning af (A).
Gymnasiebekendtgørelsens §  

 14, stk. 6 vedrører hjemsendelse.
Den kunne efter vores opfattelse være bragt  

 i  

 anvendelse den 10. november, hvor episoden fandt sted, og skolens ledelse  

 håndterede sagen.
Vi finder ikke, at den kan bringes i anvendelse 4 dage  

 senere.
§ 14, stk. 2, giver rektor  

 mulighed (for at) bortvise en elev.
Men § 14, stk. 3 fordrer, at det kun  

 sker,  

 når mindre vidtgående foranstaltninger forgæves har været forsøgt.
 Træffes der afgørelse om  

 bortvisning efter § 14, stk. 2 af rektor for en privat gymnasieskole, finder  

 forvaltningslovens regler om begrundelse, partshøring og klagevejledning  

 anvendelse ifølge bekendtgørelsens § 15.
(A)s mulighed for en fair  

 behandling synes slet ikke at være til stede her. ( ) Til selve forløbet er  

 der  

 også uoverensstemmelser, f.eks. ( ) Derfor ønsker vi at  

 bortvisningen kaldes tilbage.
 Vi skal bede om at blive  

 partshørt om alle de til grund liggende forklaringer.
 Vi ønsker fuld aktindsigt.
Vi ønsker konkret  

 klagevejledning. Af et referat - udfærdiget af  

 gymnasieskolen - af mødet den 17. november 2000 mellem bl.a. forældrene, A og  

 rektor D fremgik følgende:
 På mødet fastholdt (D) og ( )  

 deres beslutning om bortvisning af (A), idet de henviste til brev af  

 17.11.2000  

 ( ) og brev også af 17.11.2000 ( ) Endvidere oplyste (D) om  

 klageadgang ( ) (D) fremførte, at han ikke  

 forstod det hensigtsmæssige i mail af 17.11.2000 kl. 13.16, idet der en halv  

 time inden telefonisk var aftalt, at familien (C) til mødet fredag 17.11.2000  

 kl. 13.55 skulle høres.
 Den 17. november 2000  

 indbragte forældrene følgende klage for Undervisningsministeriet:
 Afgørelsen er efter elev og  

 forældres opfattelse helt urimelig i sit indhold, og proceduren omfattet af  

 så  

 graverende fejl og mangler, at vi opfatter den som ugyldig.
Først tirsdag over middag er  

 der tilsyneladende kommet sådanne nye oplysninger i sagen, at (A) hjemsendes  

 uden varsel.
Vi har ikke fået indsigt i, hvad for oplysninger, der er tale  

 om.  

 Vi finder, at hjemsendelsen savner grundlag, og desuden er iværksat for sent  

 i  

 forhold til, at episoden blev vurderet og afsluttet med en mundtlig advarsel  

 fredag aften.
På mødet siger rektor, at der  

 ikke er mere at tale om efter vores indsigelse.
Han - og han alene - har  

 retten  

 til at afgøre om (A) skal bortvises, og det har han afgjort.
Det kan ingen  

 ændre.
Der er ikke noget at blive partshørt om eller få aktindsigt i.
Og hvis  

 vi vil klage, kan vi gøre det til undervisningsministeriet, så vil han nu  

 overgive sagen til skolens advokat.
I øvrigt kan han oplyse os om, at han  

 netop  

 har været i kontakt med undervisningsministeriet ved ( ), der helt har givet  

 rektor medhold i, sagens håndtering.
 Vi mener, det er en klar  

 overtrædelse af gymnasiebekendtgørelsens § 14 og § 15.
Vi ønsker, at bortvisningen  

 af (A) bliver kendt ugyldig.
Grundlaget, det er sket på, er ikke  

 tilstrækkeligt.  

 Der har heller ikke været forsøgt mindre vidtgående foranstaltninger.
Der er  

 sket væsentlige procedurefejl.
 Ved e-mail af 23. november  

 2000 fremsendte forældrene et referat til gymnasieskolen fra mødet den 17.  

 november 2000 idet det referat som skolen havde udarbejdet, efter deres  

 opfattelse var manipulerende og ikke afspejlede indhold og stemning på mødet.
 Den 27. november 2000 udtalte  

 X gymnasieskole følgende over for Undervisningsministeriet:
 Kl. ca. 21.00 kom 2 elever,  

 (A) og (B), 9. klasse i verbal og fysisk konfrontation.
Konfrontationen blev  

 stoppet af kammerater og senere af vagter.
Ledende inspektor ( ) talte  

 efterfølgende med (A) og (B) samt en af deres kammerater og skønnede ud fra  

 de  

 oplysninger hun havde på daværende tidspunkt, at situationen og skolen var  

 bedst tjent med foreløbig at bilægge konflikten, og bortviste derfor ikke  

 eleverne.
 Mandag morgen henvendte (B)  

 sig til undertegnede og erklærede, at han var blevet overfaldet og forsætligt  

 brændt med cigaret og slået af (A). Jeg meddelte (B), at jeg måtte undersøge  

 sagen nærmere. (B) havde endvidere henvendt sig til skolens sundhedsplejerske  

 ( ), som senere har bekræftet overfor mig, at (B) havde blodudtrækning på  

 kæbe/hals, som følge af slag.
 I løbet af mandag 13.11.2000  

 fik jeg flere oplysninger i sagen dels fra ( ) [ledende inspektor; min  

 bemærkning] dels fra de kolleger der havde haft funktion som festvagter.  

 Efter  

 at have talt med ledende inspektor og kollegerne fandt jeg, at  

 konfrontationen  

 tilsyneladende var af så grov karakter at en nærmere undersøgelse var strengt  

 nødvendig.
 Dette bevirkede, at jeg  

 tirsdag 14.11.2000 sammen med ( ) og afdelingsinspektør ( ), der som leder af  

 grundskolen har kendskab til ( ), og (A), som han har undervist i skoleåret  

 1999/2000 i 10. klasse, indkaldte (A) og (B) enkeltvis til mit kontor,  

 således  

 at de kunne afgive forklaring om hændelsesforløbet til visefesten fredag  

 10.11.2000. (A)s og (B)s beskrivelser af hændelsesforløbet stemte  

 ikke  

 overens.
På baggrund af samtalerne med  

 (A) og (B) anså jeg sagen for så alvorlig, og at der kunne være tale om en så  

 grov forseelse (jfr.
Gymnasiebekendtgørelse § 14, stk. 6) at jeg mente, at  

 det  

 var nødvendigt at iværksætte en suspension af (A) og (B) for at have  

 lejlighed  

 til at foretage de nødvendige undersøgelser af hændelsesforløbet.
 ( ) og undertegnede tilkaldte  

 tirsdag 14.11.2000 (A) og (B) enkeltvis og meddelte dem, at de var  

 suspenderet  

 indtil sagen var nærmere undersøgt, samt at jeg ville meddele deres forældre  

 suspensionen pr. brev.
 Fra tirsdag 14.11.2000 til  

 fredag 17.11.2000 modtog undertegnede en lang række mails fra familien (C).  

 Som  

 det fremgår af mit brev af 17.11.2000 - se bilag 2 - betragter jeg  

 suspensionsperioden som en undersøgelsesperiode, hvor skolen skal have  

 mulighed  

 for i fred og ro at undersøge sagen, hvilket jeg meddelte familien (C) i mail  

 af 15.11.2000.
I løbet af onsdag 15.11.2000  

 og torsdag 16.11.2000 tilkaldte jeg 3 vidner som havde overværet episoden. 2  

 drenge fra ( ) samt en pige fra ( ). ( ) og undertegnede foretog et grundigt  

 og  

 omfattende interview af eleverne angående hændelsen fredag aften.
Det fremgik  

 med tydelighed, at (A) forsætligt havde skoddet cigaret i panden på (B) samt  

 efterfølgende slået ham.
Jeg henviser her til min beskrivelse i brev af  

 17.11.2000 - bilag 3. Heraf fremgår skolens opfattelse af sagsforløbet.
For at sikre en så korrekt og  

 saglig behandling af sagen som muligt indkaldte jeg torsdag 16.11.2000  

 kl.11.35  

 gymnasiets pædagogiske råd. ( ) På mødet gjorde jeg rede for skolens  

 opfattelse  

 af hændelsesforløbet og hørte pædagogisk råd.
Pædagogisk råd tog enstemmig  

 stilling til sagen og udtalte, at (A) efter rådets mening skulle bortvises  

 fra  

 skolen - se venligst bilag 4.
Torsdag 16.11.2000 afholdt  

 bestyrelsen og ledelsen for (X) Gymnasieskole ekstraordinært møde angående Ny  

 løn.
På mødet fremlagde jeg sagen og gjorde rede for, at skolens holdning  

 var,  

 at (A) skulle bortvises, samt at der skulle tages stilling til (B)s  

 adfærd.  

 Bestyrelsen godkendte og billigede mit forslag om bortvisning af (A), idet  

 jeg  

 gjorde opmærksom på, at jeg agtede at indkalde familien (C) og familien ( )  

 til  

 møde mandag 20.11.2000 med henblik på at høre deres opfattelse af sagen.
 For god ordens skyld skal det  

 tilføjes, at vi fredag formiddag 17.11.2000 mailede bilag 2, bilag 3 og bilag  

 4  

 til familien (C).
Fredag formiddag kontaktede  

 jeg telefonisk Uddannelsesstyrelsen for at søge yderligere information om  

 disciplinærsager og talte med (...), som naturligvis ikke i telefonen kunne  

 vurdere sagen, men på baggrund af mine informationer henviste til  

 Gymnasiebekendtgørelsen § 14, stk. 6. Fredag kl. ca. 13.00 blev jeg  

 telefonisk  

 kontaktet af (C), der udbad sig et møde samme dag, hvilket jeg imødekom, jfr.  

 bilag 5. Kl. 13.16 modtog jeg mail fra familien (C) med ønsket om aktindsigt  

 og  

 klagevejledning.
På mødet kl. 13.55, hvor ( ) og undertegnede var til stede,  

 meddelte jeg familien (C) klagevejledning samt, at familien havde fået den  

 fornødne aktindsigt.
Efter høring af familien (C)s syn på sagen,  

 meddelte jeg  

 at beslutningen om bortvisning stod ved magt, hvorefter familien (C)  

 meddelte,  

 at de ville indbringe sagen for Uddannelsesstyrelsen - jfr. venligst bilag 6.
Konkluderende kan det siges:  

 Undertegnede og skolen har i hele sagsforløbet bestræbt os på en så redelig  

 og  

 saglig sagsbehandling som muligt.
Vi har gennemført en temmelig omfattende  

 undersøgelse af hændelsesforløbet og har fundet forseelsen af så grov  

 karakter,  

 at det har været nødvendigt at agere med suspension og bortvisning af (A),  

 jfr.  

 Gymnasiebekendtgørelsen § 14, stk. 6.
 I forbindelse med  

 undersøgelse af sagen har jeg ikke alene hørt pædagogisk råd, hvilket der er  

 en  

 årelang tradition for i den danske gymnasieskole, men også forelagt sagen for  

 bestyrelsen.
 Endvidere har vi fredag  

 17.11.2000 givet familien (C) klagevejledning, sagsindsigt og partshøring  

 jfr.  

 Gymnasiebekendtgørelsens § 15.
 Ved brev af 12. december 2000  

 fremsatte forældrene indsigelser mod gymnasieskolens udtalelse, herunder  

 sagsfremstillingen der efter deres opfattelse ikke var i overensstemmelse med  

 det hændelsesforløb som de og A havde oplevet.
Forældrene anførte endvidere  

 at  

 der ikke var foretaget partshøring i sagen inden der blev truffet afgørelse  

 om  

 bortvisning, og at der burde have været truffet afgørelse om en mindre  

 vidtgående sanktion.
 I brev af 9. januar 2001 til  

 Undervisningsministeriet fastholdt gymnasieskolen den afgivne  

 sagsfremstilling  

 og bemærkede at skolen havde fulgt gymnasiebekendtgørelsens bestemmelser  

 vedrørende brug af suspension, partshøring, klagevejledning og bortvisning.
 Den 23. januar 2001 fremsatte  

 forældrene yderligere bemærkninger til sagen.
 Undervisningsministeriet traf  

 afgørelse i sagen den 6. februar 2001 og anførte heri:
 Vi skal  

  

 indledningsvis  

  

 bemærke, at Undervisningsministeriet ikke kan - og  

 ikke skal - fastslå det nøjagtige hændelsesforløb.
Ministeriet skal alene  

 træffe afgørelse af, om rektors afgørelse om bortvisning af (A) ligger inden  

 for rektors beføjelser, og om sagsbehandlingen er foregået i overensstemmelse  

 med gymnasiebekendtgørelsens § 14 og med forvaltningsloven.
Hændelsesforløbet Ministeriets  

 overvejelser Det kan formentlig ikke af en  

 vidneforklaring fastslås, om en handling er foretaget forsætligt.
Det, de  

 afhørte har ment, er formentlig, at det ikke så ud som en uoverlagt  

 bevægelse,  

 at (A) skoddede sin cigaret på (B)s pande.
 På grundlag af den stedfundne  

 undersøgelse, herunder rektors anbringender om, at de afhørte øjenvidner til  

 episoden samstemmende har erklæret, at det ikke så ud som en uoverlagt  

 bevægelse, at (A) skoddede sin cigaret på (B)s pande, finder  

 Undervisningsministeriet, at rektor har foretaget, hvad der må kræves af en  

 ansvarlig skoleleder for at klarlægge, om der foreligger fornødent grundlag  

 for  

 at foretage bortvisning efter reglerne i gymnasiebekendtgørelsens § 14.
 Efter ministeriets opfattelse  

 har rektor opfyldt forvaltningslovens krav om partsoffentlighed og  

 aktindsigt.
Ministeriet finder herefter  

 ikke grundlag for at omgøre rektors afgørelse af 17. november 2000.  

 Afgørelsen  

 står herefter ved magt. Ved brev af 27. februar 2001  

 klagede forældrene til mig over at X gymnasieskole havde truffet afgørelse  

 den  

 14. november 2000 om midlertidigt (indtil videre) at udelukke A  

 fra  

 undervisningen på gymnasiet og den 17. november 2000 om at bortvise ham fra  

 gymnasiet.
Forældrene klagede endvidere over gymnasiets behandling af sagen.  

 Herudover klagede de over Undervisningsministeriets afgørelse i sagen af 6.  

 februar 2001 samt ministeriets sagsbehandlingstid.
 I den anledning rejste jeg  

 ved brev af 11. april 2001 nogle spørgsmål over for Undervisningsministeriet.  

 Jeg skrev bl.a.:
 Bekendtgørelse nr. 411 af  

 31. maj 1999 om gymnasiet, studenterkursus og enkeltfagsstudentereksamen  

 indeholder følgende bestemmelser:
§ 14.  

  

 Eleverne skal følge skolens ordensregler.
Rektor skal sikre,  

 at eleverne ved undervisningens start orienteres om ordensreglerne og om  

 konsekvenserne ved tilsidesættelse af reglerne.
 Stk. 2.  

  

 Rektor kan som pædagogisk ansvarlig leder bortvise en elev  

 fra skolen, hvis eleven groft overtræder skolens ordensregler.
 Stk. 3.  

  

 En elev kan kun bortvises fra skolen, når mindre vidtgående  

 foranstaltninger, jf. stk. 4, forgæves har været forsøgt.
 Stk. 4.  

  

 Rektor afgør, ud fra karakteren af de disciplinære  

 forseelser, hvilke foranstaltninger der skal forsøges iværksat for at undgå  

 at  

 bortvise eleven, herunder samtaler, advarsler og midlertidig udelukkelse fra  

 undervisningen i enkelte fag eller fra undervisningen som helhed.
Stk. 5.  

  

 En midlertidig udelukkelse fra undervisningen kan højst  

 finde sted i 5 skoledage.
Samtidig med en midlertidig udelukkelse fra  

 undervisningen skal eleven have en skriftlig advarsel om konsekvenserne af en  

 gentagelse af den adfærd, som har ligget til grund for den midlertidige  

 udelukkelse fra undervisningen.
 Stk. 6.  

  

 Findes en elev at have gjort sig skyldig i en særlig grov forseelse,  

 og må det påregnes, at der som følge heraf vil blive truffet afgørelse om  

 bortvisning, kan eleven hjemsendes uden forudgående varsel, indtil der er  

 truffet endelig afgørelse om bortvisning.
 § 15.  

  

 For afgørelser efter § 13, stk. 9, og § 14, stk. 2, truffet  

 af rektor for en privat gymnasieskole, finder forvaltningslovens regler om  

 begrundelse, partshøring og klagevejledning tilsvarende anvendelse.
 § 34.  

  

 Klage over rektors afgørelse i henhold til denne  

 bekendtgørelse kan af eleven/kursisten indgives til Undervisningsministeriet  

 inden to uger efter, at afgørelsen er meddelt eleven/kursisten.
 Stk. 2.  

  

 Hvis eleven/kursisten er undergivet forældremyndighed, kan  

 klage også indgives af forældremyndighedens indehaver.
 Stk. 3.
Stk. 4.  

  

 Ministeriet træffer afgørelse om fastholdelse af rektors  

 afgørelse eller om ændring af denne til fordel for klageren. Forvaltningsloven (lov nr.  

 571 af 19. december 1985) indeholder følgende bestemmelser:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes, findes  

 at burde vige for væsentlige hensyn til offentlige eller private interesser,  

 der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder, m.v., eller hvis forelæggelsen af  

 oplysningerne for parten i øvrigt vil være forbundet med væsentlige  

 vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
 Stk. 3.  

  

 Vedkommende minister kan efter forhandling med  

 justitsministeren fastsætte regler om, at nærmere angivne sagsområder, hvor  

 bestemmelserne  

 i stk. 2, nr. 1 eller 5, i almindelighed vil finde anvendelse, ikke skal være  

 omfattet af bestemmelsen i stk. 1.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
 Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes  

 at burde vige for afgørende hensyn til den pågældende selv eller til andre  

 private eller offentlige interesser, jfr. § 15.
§ 25.  

  

 Afgørelser, som kan påklages til anden forvaltningsmyndighed,  

 skal, når de meddeles skriftligt, være ledsaget af en vejledning om  

 klageadgang  

 med angivelse af klageinstans og oplysning om fremgangsmåden ved indgivelse  

 af  

 klage, herunder om eventuel tidsfrist.
Det gælder dog ikke, hvis afgørelsen  

 fuldt ud giver den pågældende part medhold.
Stk. 2.  

  

 Vedkommende minister kan efter forhandling med  

 justitsministeren fastsætte regler om, at klagevejledning på nærmere angivne  

 sagsområder, hvor særlige forhold gør sig gældende, kan undlades eller ske på  

 anden måde end nævnt i stk. 1. Ved min behandling af sagen  

 er jeg gået ud fra at (X) gymnasieskole er et privat gymnasium og således  

 ikke  

 en del af den offentlige forvaltning.
Jeg beder Undervisningsministeriet om  

 at  

 forholde sig til dette.
I afgørelsen af 6. februar  

 2001 har Undervisningsministeriet anført at rektor for gymnasieskolen efter  

 ministeriets opfattelse har opfyldt forvaltningslovens krav om aktindsigt.  

 Jeg  

 forstår det sådan at ministeriet derved har truffet afgørelse om spørgsmålet  

 om  

 aktindsigt.
Jeg anmoder Undervisningsministeriet om en udtalelse om med  

 hvilken  

 hjemmel ministeriet har truffet denne afgørelse.
 Jeg anmoder endvidere  

 Undervisningsministeriet om at ministeriets udtalelse indeholder en  

 redegørelse  

 for følgende spørgsmål:
 Efter hvilken bestemmelse har (X) gymnasieskole truffet  

 afgørelse om henholdsvis suspension og efterfølgende bortvisning.
 I hvilket omfang finder forvaltningslovens bestemmelse  

 om partshøring, begrundelse og klagevejledning anvendelse ved gymnasieskolens  

 beslutning om suspension og bortvisning.
 Hvem er part i sagerne om suspension og bortvisning.
 Ministeriets overvejelser vedrørende spørgsmålene om  

 dels hvorvidt gymnasieskolen har foretaget partshøring i overensstemmelse med  

 forvaltningsloven, dels hvorvidt gymnasieskolen har anført en begrundelse i  

 overensstemmelse med forvaltningsloven.
Jeg anmoder tillige  

 Undervisningsministeriet om en udtalelse vedrørende ministeriets begrundelse  

 for afgørelsen af 6. februar 2001 og ministeriets sagsbehandlingstid. I besvarelse heraf udtalte  

 Undervisningsministeriet den 14. maj 2001:
 Spørgsmålet om, hvorvidt (X)  

 gymnasieskole er et privat gymnasium og således ikke en del af den offentlige  

 forvaltning, kan vi besvare bekræftende.
Til det i ministeriets  

 afgørelse af 6. februar 2001 anførte om at rektor, efter ministeriets  

 opfattelse, har opfyldt forvaltningslovens krav om partsoffentlighed og  

 aktindsigt bemærker vi, at formuleringen ikke umiddelbart giver mening, da  

 skolen ikke er en del af den offentlige forvaltning, hvorfor  

 forvaltningsloven  

 ikke finder anvendelse.
Ministeriet burde derfor ikke have udtrykt sig, som  

 det  

 er sket.
Med hensyn til spørgsmålet om  

 efter hvilken bestemmelse (X) gymnasieskole har truffet afgørelse om  

 suspension  

 og efterfølgende bortvisning kan vi oplyse, at afgørelserne ifølge skolens  

 brev  

 af 17. november 2000 til forældrene er truffet i henhold til § 14, stk. 6, i  

 gymnasiebekendtgørelsen.
I ministeriets afgørelse af klagesagen er der mere  

 ubestemt blot henvist til reglerne i gymnasiebekendtgørelsens §  

 14.
 Efter den fornyede gennemgang  

 af sagen er det nu ministeriets opfattelse, at afgørelsen om suspension ikke  

 kunne træffes under henvisning til § 14, stk. 6, da anvendelsen af denne  

 bestemmelse forudsættes at skulle ske i umiddelbar forlængelse af den  

 pågældende forseelse af særlig grov karakter, som er bestemmelsens  

 gerningsindhold.  

 Bestemmelsen kan heller ikke udgøre det retlige grundlag for bortvisning, da  

 bestemmelsen herom er fastsat i § 14, stk. 2.
 § 14 er bygget op omkring det  

 grundlæggende krav i  

  

 stk. 1  

  

 ,  

 hvorefter en skole skal have nogle ordensregler, som eleverne skal følge.  

 Rektor skal aktivt sikre, at reglerne er kendt, og at sanktionerne ligeledes  

 er  

 kendt for eleverne.
 Bestemmelsen i  

  

 stk. 2  

  

 rummer to bemyndigelser til  

 rektor med hensyn til sanktioner, herunder muligheden for bortvisning af  

 elever  

 ved en grov overtrædelse af ordensreglerne.
Bestemmelsen i  

  

 stk. 3  

  

 indebærer, at bortvisning kun kan  

 finde sted efter at mindre vidtgående foranstaltninger har været anvendt.  

 Bestemmelsen skal sammenholdes med  

  

 stk. 4  

  

 ,  

 der opregner nogle eksempler på sådanne sanktioner.
Bestemmelsen i  

  

 stk. 4  

  

 er ikke udtømmende og det må  

 anses for nærliggende, at skolen i ordensreglerne foretager en nærmere  

 regulering heraf inden for de rammer, der er angivet i § 14.
Bestemmelsen i  

  

 stk. 5  

  

 indeholder særlige procedure- og  

 formkrav til en afgørelse om suspension, der er et af de midler, som er nævnt  

 i  

 stk. 4. Kravene kan ikke fraviges af skolen i ordensreglerne eller konkret,  

 dog  

 med undtagelse af, at der foreligger et tilfælde som er omfattet af  

  

 stk. 6  

  

 , dvs. at der typisk foreligger en  

 akut situation, hvor der dels er tale om en særlig grov forseelse, og dels  

 om,  

 at forseelsen umiddelbart må påregnes at resultere i bortvisning.
Der er i så  

 fald mulighed for efter en summarisk sagsbehandling at suspendere eleven, men  

 straks efter skal der foretages en helt almindelig sagsbehandling med henblik  

 på eventuel bortvisning efter § 14, stk. 2.
 For behandlingen på private  

 skoler af disse afgørelser - altså bortset fra den summariske og foreløbige  

 behandling efter stk. 6 - gælder bestemmelserne i § 15 om begrundelse,  

 partshøring og klagevejledning.
Ministeriet lagde for så vidt  

 angår spørgsmålet om  

  

 partshøring  

  

 til  

 grund, at forud for skolens afgørelse om bortvisning ved brev af 17. november  

 2001 [rettelig 2000; min bemærkning] havde der fundet samtale sted mellem (A)  

 og skolen, hvor (A) havde mulighed for at fremføre sin oplevelse af  

 hændelsesforløbet den pågældende aften.
Vi havde endvidere opfattelsen af, at  

 skolen havde partshørt (A)s forældre inden den endelige afgørelse om  

 bortvisning blev truffet, idet det for os fremstod, som om mødet den 17.  

 november mellem skolen og (A)s forældre fandt sted, inden skolens brev  

 om  

 bortvisning blev afsendt.
På mødet oplyste skolen endvidere om  

 klagemuligheder.
 Efter fornyet gennemgang af  

 sagen fremgår det imidlertid, at samtalen mellem skolen, eleven og klagerne  

 fandt sted,  

  

 efter  

  

 at skolen havde  

 foretaget afgørelsen om bortvisning, idet afgørelsen blev meddelt den 17.  

 november ved e- mail sendt kl. 12.25, mens mødet mellem parterne fandt sted  

 samme dag kl. 13.55.
 Det fremgår også af sagen, at  

 eleven ikke har fået forelagt de faktiske oplysninger, som rektor har lagt  

 til  

 grund for afgørelsen, f.eks. ved kopi af de oplysninger, rektor har meddelt  

 pædagogisk råd og skolens bestyrelse.
 Vi mener herefter ikke, at  

 skolen har foretaget partshøring i overensstemmelse med § 15 i  

 bekendtgørelsen.
 I skolens  

  

 begrundelse  

  

 for afgørelsen af 17.  

 november 2000 om bortvisning redegøres der for de hovedhensyn, der har været  

 bestemmende for skolens skønsudøvelse, men afgørelsen indeholder ikke en  

 henvisning til de retsregler, i henhold til hvilke afgørelsen blev truffet,  

 jf.  

 forvaltningsloven.
I skolens supplerende brev  

 til klagerne af samme dato henvises der til gymnasiebekendtgørelsens § 14,  

 stk.  

 6, som grundlag for suspension og bortvisning.
Som tidligere nævnt kan § 14,  

 stk. 6, ikke udgøre hjemmel for afgørelsen.
 Skolens afgørelse om  

 bortvisning indeholder endvidere ikke oplysninger om  

  

 klagevejledning.
 Samlet er det således efter  

 ministeriets fornyede gennemgang af sagen vor opfattelse, at skolen ikke har  

 opfyldt kravet i bekendtgørelsens § 15 om tilsvarende anvendelse af  

 forvaltningslovens regler om partshøring, begrundelse og klagevejledning.
 Til spørgsmålet om, hvem der  

 er part i sagerne om henholdsvis suspension og bortvisning skal vi oplyse, at  

 eleven efter ministeriets opfattelse er den direkte part, hvorimod forældrene  

 som indehavere af forældremyndighed kan gøre sig til parter i en klagesag  

 ligesom forældrene kan gøre sig til parter i sagen om bortvisning, hvis der  

 forinden er givet advarsel eller hvis eleven har været midlertidigt udelukket  

 fra undervisningen.
Vi beklager endvidere  

 ministeriets sagsbehandlingstid, men vi vil dog samtidig gøre opmærksom på,  

 at  

 afgørelsen i vidt omfang blev forsinket på grund af tilvejebringelse af  

 supplerende  

 materiale og deraf følgende høring af parterne i klagesagen. Den 24. maj 2001 fremsatte  

 forældrene bemærkninger til ministeriets udtalelse.
De skrev bl.a.:
Vedrørende begrundelse Vi er enige i at begrundelsen  

 lider af de fejl og mangler, som Undervisningsministeriet påpeger.
Herudover gøres det gældende,  

 at der i henhold til § 14, stk. 3 kun kan ske bortvisning efter at mindre  

 vidtgående foranstaltninger har været anvendt.
Skolens skønsudøvelse der helt  

 har set bort fra § 14 stk. 3, har derfor hvilet på et forkert grundlag.
Vedrørende part i sagen Det fremgår med al tydelighed  

 af sagens akter, at vi som indehavere af forældremyndigheden, straks da (A)  

 fortalte os om den afhøring skolen foretog af ham tirsdag den 14. november,  

 gjorde os til part i sagen ved at rette henvendelse til skolen onsdag den 15.  

 november om morgenen.
Vi håber nu, at behandlingen  

 af sagen vil gøre det muligt for (A) at vælge om han vil fortsætte sin  

 skolegang efter sommerferien på (Y) gymnasieskole eller på (X)  

 gymnasieskole. Ved brev af 8. juni 2001  

 partshørte jeg Undervisningsministeriet over forældrenes brev af 24. maj  

 2001.  

 Jeg bad i den forbindelse Undervisningsministeriet om oplysning om hvorvidt  

 ministeriet er beføjet til at fremkomme med en tilkendegivelse af hvilken  

 konsekvens ministeriets udtalelse af 14. maj 2001 skulle have for  

 beslutningen  

 om at bortvise A fra gymnasieskolen.
I bekræftende fald bad jeg ministeriet  

 om  

 at fremkomme med en sådan tilkendegivelse.
Herudover skrev jeg til  

 ministeriet:
 Undervisningsministeriet har  

 i udtalelsen af 14. maj 2001 oplyst følgende vedrørende spørgsmålet om  

 partshøring:
 Det fremgår også af sagen, at  

 eleven ikke har fået forelagt de faktiske oplysninger, som rektor har lagt  

 til  

 grund for afgørelsen, f.eks. ved kopi af de oplysninger, rektor har meddelt  

 pædagogisk råd og skolens bestyrelse.
Vi mener herefter ikke, at  

 skolen har foretaget partshøring i overensstemmelse med § 15 i  

 bekendtgørelsen. Af udtalelse af 27. november  

 2000 fra rektor for (X) gymnasieskole til Undervisningsministeriet fremgår  

 bl.a. følgende:
I løbet af onsdag 15.11.2000  

 og torsdag 16.11.2000 tilkaldte jeg 3 vidner som havde overværet episoden. 2  

 drenge fra ( ) klasse samt en pige fra ( ). Afdelingsinspektør ( ) og  

 undertegnede foretog et grundigt og omfattende interview af eleverne angående  

 hændelsen fredag aften.
Det fremgik med tydelighed, at (A) forsætligt havde  

 skoddet cigaret i panden på (B) samt efterfølgende slået ham. Jeg anmoder  

 Undervisningsministeriet om oplysning om hvorvidt de nævnte vidneforklaringer  

 er omfattet af formuleringen de faktiske oplysninger, som rektor har  

 lagt til  

 grund for afgørelsen i citatet ovenfor.
Undervisningsministeriet  

 udtaler den 14. maj 2001 at det retlige grundlag for en bortvisning findes i  

 §  

 14, stk. 2, i gymnasiebekendtgørelsen.
Ministeriet anfører endvidere at denne  

 bestemmelse rummer to bemyndigelser til rektor med hensyn til sanktioner,  

 herunder muligheden for bortvisning af elever ved en grov overtrædelse af  

 ordensreglerne.
 Jeg anmoder Undervisningsministeriet  

 om at fremsende ordensreglerne for (X) gymnasieskole til mig.
 Med brev af 14. august 2001  

 sendte X gymnasieskole skolens ordensregler til Undervisningsministeriet.  

 Gymnasieskolen udtalte i den forbindelse:
 Skolen lagde ved sin  

 afgørelse vægt på de forklaringer øjenvidnerne afgav tirsdag 14.11.2000 til  

 afdelingsinspektør ( ) og undertegnede, jfr. de tidligere afgivne  

 redegørelser  

 i sagen.
 Det kan endvidere oplyses, at  

 skolen fredag 17.11.2000 gjorde forældrene og eleven bekendt med, at skolen  

 ved  

 sin afgørelse lagde vægt på de af øjenvidnerne afgivne forklaringer.
 Det fremgår af ministeriets  

 brev af 14. maj, at det er ministeriets opfattelse, at skolen ikke har  

 foretaget partshøring i overensstemmelse med § 15 i gymnasiebekendtgørelsen.  

 Ministeriets  

 opfattelse tages til efterretning, og familien (C) er d.d. blevet tilskrevet,  

 som vedlagte kopi af brevet udviser.
Det bemærkes samtidig, at en  

 afsluttende udtalelse fra forældrene ikke kan antages at ville have haft  

 betydning for den i sagen trufne beslutning.
Der henvises her dels til  

 øjenvidnernes autentiske forklaring og dels til den vurdering  

 Undervisningsministeriet tidligere har foretaget i sagen, jfr. ministeriets  

 brev af 6. februar 2001, ( ) I ministeriets brev af 14.  

 maj 2001 til ombudsmanden anfører ministeriet endvidere, at skolen ikke har  

 opfyldt gymnasiebekendtgørelsens krav om begrundelse og klagevejledning.
 Denne opfattelse deles ikke.
 Ved brevet af 14. august 2001  

 beklagede X gymnasieskole over for forældrene at gymnasieskolen ikke havde  

 foretaget partshøring i overensstemmelse med § 15 i gymnasiebekendtgørelsen.
 Den 11. september 2001  

 rykkede jeg Undervisningsministeriet for et svar på mit brev af 8. juni 2001.
 Den 21. september 2001 afgav  

 Undervisningsministeriet følgende udtalelse til mig:
 Om det af klagerne i brev af  

 25. maj 2001 til Ombudsmanden anførte Vedrørende begrundelse  

 bemærkes, at  

 skolen helt åbenbart har overset betydningen af § 14 herunder § 14, stk. 3.  

 Skolen har imidlertid ved foretagelse af midlertidig udelukkelse af eleven  

 forud for bortvisningen reelt anvendt et af de midler, der anvises i § 14,  

 stk.  

 3, jf. stk. 6.
Med hensyn til det af  

 klagerne anførte Vedrørende part i sagen er det ministeriets  

 opfattelse, at  

 forældrene gjorde sig til parter i sagen, da de reagerede med en række  

 e-mails  

 til skolen på skolens e-mail af 15. september 2000 kl. 09:10 om den  

 midlertidige bortvisning af eleven.
Forældrenes første reaktion synes afsendt  

 med e- mail den 15. september 2000 kl. 10:46.
Spørgsmålet om, hvorvidt  

 vidneforklaringerne er omfattet af ministeriets formulering om de  

 faktiske  

 oplysninger, som rektor har lagt til grund for afgørelsen kan vi  

 besvare  

 bekræftende.
Således som sagen er oplyst, synes bestyrelsen, pædagogisk råd  

 og  

 rektor at have lagt vægt på oplysninger om de faktiske begivenheder, som  

 klageren ikke har haft lejlighed til at udtale sig om, før afgørelsen blev  

 truffet.
Ombudsmanden har endvidere  

 bedt ministeriet oplyse, hvorvidt vi er beføjet til at fremkomme med en  

 tilkendegivelse af, hvilken konsekvens ministeriets udtalelse af 14. maj 2001  

 skal have for skolens beslutning om elevens bortvisning.
Navnlig under hensyn  

 til den lange tid der er gået siden skolens mangelfulde afgørelse blev  

 truffet  

 finder ministeriet ikke, at afgørelsen nu bør omgøres med den virkning at  

 eleven kan fortsætte på skolen, jf. gymnasiebekendtgørelsens § 34, stk. 4.  

 Ministeriet finder, at tidspunktet for en sådan omgørelse allerede var  

 forpasset i foråret 2001, hvor vi i anledning af klagerens henvendelse til  

 Folketingets Ombudsmand fik lejlighed til at revurdere sagen.
Skolen har med sit  

 høringssvar af den 14. august 2001 til ministeriet indsendt sine  

 ordensregler,  

 der er benævnt ( ) abc.
Ministeriet finder ikke, at dette  

 dokument fuldt ud  

 lever op til, hvad gymnasiebekendtgørelsens § 14 forudsætter om en skoles  

 ordensregler, idet de ikke indeholder udtrykkelige bestemmelser om  

 disciplinære  

 forseelser og om konsekvenser ved tilsidesættelse af reglerne.
Ministeriet  

 har  

 derfor under henvisning til gymnasielovens § 15 a pålagt skolen, at revidere  

 ordensreglerne således, at kravene til sådanne regler opfyldes.
 Den 27. september 2001  

 partshørte jeg forældrene over gymnasieskolens og Undervisningsministeriets  

 udtalelser af 14. august og 21. september 2001. Brevet besvarede forældrene  

 den  

 15. oktober 2001 således:
 Ad Undervisningsministeriets  

 brev af 21. september 2001 I afsnit 2 anføres:   

  

 Skolen har imidlertid ved foretagelse af  

 midlertidig udelukkelse af eleven forud for bortvisningen reelt anvendt et af  

 de midler, der anvises i § 14, stk. 3, jf. stk. 6. Ordlyden af § 14, stk. 3,  

 siger imidlertid at bortvisning kun kan ske, når mindre vidtgående  

 foranstaltninger  

  

 forgæves har været  

 forsøgt.  

  

 Vi har ikke klaget over en midlertidig udelukkelse.
Det ville ikke  

 have været en forgæves foranstaltning.
Vi ville gerne have deltaget i at  

 foreholde de 2 unge mennesker et ansvar for at opføre sig ordentligt og  

 fredeligt.
Med vores søns hidtidige adfærd i og uden for skolen, véd vi, at  

 det  

 ikke ville have været forgæves.
Den konkrete sagshåndtering  

 viser imidlertid tydeligt, at  

  

 mindre  

 vidtgående foranstaltninger  

 ikke  

 forgæves har været forsøgt.  

  

 Det har slet ikke været forsøgt! Når afgørelsen er truffet i  

 strid med § 14, stk. 3 og uden at rektor har opfyldt kravet i  

 bekendtgørelsens  

 § 15 om tilsvarende anvendelse af forvaltningslovens regler om partshøring,  

 begrundelse og klagevejledning er det vores opfattelse at afgørelsen må  

 bortfalde med den virkning, at (A) ikke kan betragtes som bortvist fra skolen  

 eller ophørt med sin skolegang pga. disciplinære problemer.
Lige som skolen  

 valgte at informere om (A)s personsag i klasserne, må skolen pålægges  

 at  

 informere om at (A) ikke er ophørt af disciplinære årsager, men pga. (af) en  

 forkert og senere langtrukken behandling af en uheldig episode mellem 2  

 elever.
(A) er blevet dybt  

 uretfærdigt behandlet, og har fået ødelagt sin skolegang.
Selv efter  

 Undervisningsministeriets brev af 14. maj 2001 har skolen ikke forsøgt at  

 finde  

 en afbalanceret løsning på problemerne. ( ) Men (A) har stadig kammerater på  

 skolen, som han selvfølgelig gerne vil mødes med både i og uden for skolens  

 område. Ved brev af 10. december 2001  

 anmodede jeg Undervisningsministeriet om endnu en udtalelse.
Jeg skrev bl.a.:
  

  

 1. Hjemmel til at træffe afgørelse i klagesag vedrørende aktindsigt I mit brev af 11. april 2001  

 anførte jeg bl.a.:
I afgørelsen af 6. februar  

 2001 har Undervisningsministeriet anført at rektor for gymnasieskolen efter  

 ministeriets opfattelse har opfyldt forvaltningslovens krav om aktindsigt.  

 Jeg  

 forstår det sådan at ministeriet derved har truffet afgørelse om spørgsmålet  

 om  

 aktindsigt.
Jeg anmoder Undervisningsministeriet om en udtalelse om med  

 hvilken  

 hjemmel ministeriet har truffet denne afgørelse. I besvarelse heraf oplyste  

 Undervisningsministeriet i udtalelsen af 14. maj 2001:
  bemærker vi, at  

 formuleringen ikke umiddelbart giver mening, da skolen ikke er en del af den  

 offentlige forvaltning, hvorfor forvaltningsloven ikke finder anvendelse.  

 Ministeriet burde derfor ikke have udtrykt sig, som det er sket. Jeg anmoder  

 Undervisningsministeriet om udtrykkeligt at meddele mig hvorvidt ministeriet  

 har truffet en afgørelse vedrørende spørgsmålet om rektors stillingtagen til  

 en  

 anmodning om aktindsigt.
I bekræftende fald anmoder jeg tillige ministeriet  

 om  

 at oplyse med hvilken hjemmel afgørelsen er truffet.
2. Afgørelse om suspension (midlertidig udelukkelse) I brevet af 11. april 2001  

 anmodede jeg endvidere Undervisningsministeriet om en redegørelse for bl.a.  

 følgende spørgsmål:
 Efter hvilken bestemmelse har (X) gymnasieskole truffet  

 afgørelse om henholdsvis suspension og efterfølgende bortvisning.
I hvilket omfang finder forvaltningslovens bestemmelse  

 om partshøring, begrundelse og klagevejledning anvendelse ved gymnasieskolens  

 beslutning om suspension og bortvisning. Undervisningsministeriet har i udtalelsen af  

 14. maj 2001 oplyst følgende:
 Efter den fornyede gennemgang  

 af sagen er det nu ministeriets opfattelse, at afgørelsen om suspension ikke  

 kunne træffes under henvisning til § 14, stk. 6, da anvendelsen af denne  

 bestemmelse forudsættes at skulle ske i umiddelbar forlængelse af den  

 pågældende forseelse af særlig grov karakter, som er bestemmelsens  

 gerningsindhold.
Bestemmelsen kan heller ikke udgøre det retlige  

 grundlag for  

 bortvisning, da bestemmelsen herom er fastsat i § 14, stk. 2.
 § 14 er bygget op omkring det  

 grundlæggende krav i  

  

 stk. 1,  

  

 hvorefter en skole skal have nogle ordensregler, som eleverne skal følge.  

 Rektor skal aktivt sikre, at reglerne er kendt, og at sanktionerne ligeledes  

 er  

 kendt for eleverne.
 Bestemmelsen i  

  

 stk. 2  

  

 rummer to bemyndigelser til  

 rektor med hensyn til sanktioner, herunder muligheden for bortvisning af  

 elever  

 ved en grov overtrædelse af ordensreglerne.
Bestemmelsen i  

  

 stk. 3  

  

 indebærer, at bortvisning kun kan  

 finde sted efter at mindre vidtgående foranstaltninger har været anvendt.  

 Bestemmelsen skal sammenholdes med  

  

 stk.  

 4,  

  

 der opregner nogle eksempler på sådanne sanktioner.
Bestemmelsen i  

  

 stk. 4  

  

 er ikke udtømmende og det må  

 anses for nærliggende, at skolen i ordensreglerne foretager en nærmere  

 regulering heraf inden for de rammer, der er angivet i § 14.
Bestemmelsen i  

  

 stk. 5  

  

 indeholder særlige procedure- og  

 formkrav til en afgørelse om suspension, der er et af de midler, som er nævnt  

 i  

 stk. 4. Kravene kan ikke fraviges af skolen i ordensreglerne eller konkret,  

 dog  

 med undtagelse af, at der foreligger et tilfælde som er omfattet af  

  

 stk. 6,  

  

 dvs. at der typisk foreligger en  

 akut situation, hvor der dels er tale om en særlig grov forseelse, og dels  

 om,  

 at forseelsen umiddelbart må påregnes at resultere i bortvisning.
Der er i så  

 fald mulighed for efter en summarisk sagsbehandling at suspendere eleven, men  

 straks efter skal der foretages en helt almindelig sagsbehandling med henblik  

 på eventuel bortvisning efter § 14, stk. 2.
 For behandlingen på private  

 skoler af disse afgørelser - altså bortset fra den summariske og foreløbige  

 behandling efter stk. 6 - gælder bestemmelserne i § 15 om begrundelse,  

 partshøring og klagevejledning.
 I den supplerende udtalelse  

 af 21. september 2001 har Undervisningsministeriet oplyst følgende:
 Om det af klagerne i brev af  

 25. maj 2001 til Ombudsmanden anførte Vedrørende begrundelse  

 bemærkes, at  

 skolen helt åbenbart har overset betydningen af § 14 herunder § 14, stk. 3.  

 Skolen har imidlertid ved foretagelse af midlertidig udelukkelse af eleven  

 forud for bortvisningen reelt anvendt et af de midler, der anvises i § 14,  

 stk.  

 3, jf. stk. 6.
 Jeg må forstå Undervisningsministeriets  

 udtalelser således at bestemmelsen i gymnasiebekendtgørelsens § 14, stk. 6,  

 ikke har kunnet danne grundlag for gymnasieskolens afgørelse af 14. november  

 2000 om at suspendere (midlertidig udelukke) (A) fra almindelig undervisning  

 indtil videre på grund af sin adfærd ved visefesten fredag den  

 10.11.2000.
 I brevet af 17. november 2000  

 fra (X) gymnasieskole til forældrene (C) anføres følgende:
En sådan seriøs undersøgelse  

 af en meget alvorlig sag indebærer suspension af de involverede parter,  

 ligesom  

 der selvfølgelig ikke i suspensionsperioden foregår kommunikation med de  

 involverede elever og deres forældre.
Suspensionsperiodens formål er netop at  

 give skolen mulighed for i fred og ro, og uden indblanding, at foretage en så  

 uvildig undersøgelse som muligt.
 På baggrund af  

 Undervisningsministeriets udtalelser i sagen står det mig imidlertid ikke  

 helt  

 klart efter hvilken bestemmelse afgørelsen om suspension (midlertidig  

 udelukkelse) efter ministeriets opfattelse herefter kunne have været truffet  

 lovligt.
Ud over bestemmelsen i  

 gymnasiebekendtgørelsens § 14, stk. 6 - der efter ministeriets opfattelse  

 ikke  

 kan danne grundlag for den trufne afgørelse - indeholder bekendtgørelsen i §  

 14, stk. 3, en bestemmelse om at en elev kun kan bortvises når mindre  

 vidtgående foranstaltninger, jf. stk. 4, forgæves har været forsøgt.
I stk. 4  

 opregnes eksempler på sådanne foranstaltninger (herunder samtaler,  

 advarsler  

 og midlertidig udelukkelse fra undervisningen i enkelte fag eller fra  

 undervisningen som helhed). Jeg er enig med Undervisningsministeriet i  

 at  

 bestemmelsen i stk. 4 ikke er udtømmende.
Karakteristisk for de nævnte  

 eksempler er imidlertid efter min opfattelse at de alle synes at være  

 adfærdsregulerende, jf. dels bestemmelsens formulering forsøges  

 iværksat for  

 at undgå at bortvise eleven, dels bestemmelsen i stk. 5 hvorefter en  

 midlertidig udelukkelse fra undervisningen højst kan finde sted i 5  

 skoledage,  

 og at eleven samtidig med en midlertidig udelukkelse fra undervisningen skal  

 have en skriftlig advarsel om konsekvenserne af en gentagelse af den adfærd  

 som  

 har ligget til grund for den midlertidige udelukkelse fra undervisningen.
 Efter min opfattelse rejser  

 der sig et spørgsmål om hvorvidt den konkrete suspension (midlertidig  

 udelukkelse fra undervisning) der - som oplyst af skolen - havde til formål  

 at  

 give skolen mulighed for i fred og ro at foretage en uvildig undersøgelse,  

 lovligt kunne træffes, og i bekræftende fald da med hjemmel i hvilken  

 bestemmelse.
 Jeg anmoder herefter  

 Undervisningsministeriet om en udtalelse om hvorvidt den stedfundne afgørelse  

 om suspension er omfattet af gymnasiebekendtgørelsen, og i såvel bekræftende  

 som benægtende fald da med hvilken hjemmel en sådan afgørelse kan træffes.
Ved vurderingen af  

 hjemmelsspørgsmålet anmoder jeg Undervisningsministeriet om også at inddrage  

 det spørgsmål der er anført nedenfor under punkt 3 (afgørelse om  

 bortvisning),  

 hvorefter det ønskes oplyst hvorvidt gymnasieskolen lovligt kunne træffe den  

 konkrete afgørelse om bortvisning med hjemmel i gymnasiebekendtgørelsens §  

 14,  

 stk. 2, når henses til at skolen ikke har fastsat ordensregler.
Hvis det  

 forudsættes at gymnasieskolen ikke lovligt kunne træffe den konkrete  

 afgørelse  

 om bortvisning med hjemmel i gymnasiebekendtgørelsens § 14, stk. 2, fordi  

 skolen ikke har fastsat ordensregler, rejser der sig et spørgsmål om hvorvidt  

 der så lovligt kunne træffes afgørelse om suspension (midlertidig  

 udelukkelse).  

 Spørgsmålet omfatter en stillingtagen til hvorvidt en afgørelse om suspension  

 forudsætter at der efterfølgende retligt  

  

 kan  

  

 ske bortvisning.
3. Afgørelse om bortvisning Jeg må endvidere forstå  

 Undervisningsministeriets udtalelse af 14. maj 2001 således at den trufne  

 afgørelse om bortvisning af (A) har hjemmel i gymnasiebekendtgørelsens § 14,  

 stk. 2 (( ) kan ( ) bortvise en elev fra skolen, hvis eleven groft  

 overtræder  

 skolens ordensregler).
 Af betydning for dette  

 spørgsmål fremgår bl.a. følgende af Undervisningsministeriets udtalelse af  

 21.  

 september 2001:
Skolen har med sit  

 høringssvar af den 14. august 2001 til ministeriet indsendt sine  

 ordensregler,  

 der er benævnt ( ) abc.
Ministeriet finder ikke, at dette  

 dokument fuldt ud  

 lever op til, hvad gymnasiebekendtgørelsens § 14 forudsætter om en skoles  

 ordensregler, idet de ikke indeholder udtrykkelige bestemmelser om  

 disciplinære  

 forseelser og om konsekvenser ved tilsidesættelse af reglerne.
 Jeg forstår det sådan at de  

 ordensregler der måtte være fastsat for gymnasieskolen, fremgår af dokumentet  

 ( ) abc og således ikke af andre dokumenter eller på anden måde.  

 Efter en  

 gennemgang af dokumentet ( ) abc er det imidlertid min opfattelse  

 at dette  

 dokument på ingen måde indeholder bestemmelser om disciplinære forseelser og  

 om  

 konsekvenser ved tilsidesættelse af sådanne regler.
Det er således et spørgsmål  

 om gymnasieskolen lovligt kunne træffe den konkrete afgørelse om bortvisning  

 med hjemmel i gymnasiebekendtgørelsens § 14, stk. 2, når henses til at skolen  

 ikke har fastsat ordensregler af den nævnte karakter.
Jeg anmoder om  

 Undervisningsministeriets udtrykkelige stillingtagen hertil.
 Hvis det forudsættes at den  

 konkrete afgørelse lovligt kan træffes efter bestemmelsen i  

 gymnasiebekendtgørelsens § 14, stk. 2, rejser der sig yderligere et spørgsmål  

 om hvorvidt betingelsen i § 14, stk. 3, også er opfyldt (  kun  

 bortvises fra  

 skolen, når mindre vidtgående foranstaltninger, jf. stk. 4, forgæves har  

 været  

 forsøgt).
 Jeg vedlægger i den  

 forbindelse en kopi af brev af 15. oktober 2001 fra forældrene (C). Det er i  

 brevet anført at der slet ikke har været forsøgt mindre vidtgående  

 foranstaltninger.
 På baggrund af de spørgsmål  

 som jeg har rejst ovenfor vedrørende afgørelsen om suspension (midlertidig  

 udelukkelse fra undervisningen), og forældrenes bemærkning anmoder jeg om  

 Undervisningsministeriets udtrykkelige bemærkninger til det rejste spørgsmål  

 om  

 hvorvidt betingelsen i gymnasiebekendtgørelsens § 14, stk. 3, har været  

 opfyldt  

 i den konkrete sag.
4. Anvendelse af forvaltningslovens bestemmelser om begrundelse,  

 partshøring og klagevejledning Undervisningsministeriet har  

 i udtalelsen af 14. maj 2001 anført følgende:
 For behandlingen på private  

 skoler af disse afgørelser - altså bortset fra den summariske og foreløbige  

 behandling efter stk. 6 - gælder bestemmelserne i § 15 om begrundelse,  

 partshøring og klagevejledning.   Efter bestemmelsen i  

 gymnasiebekendtgørelsens § 15 finder forvaltningslovens regler om  

 begrundelse,  

 partshøring og klagevejledning anvendelse for afgørelser efter  

 bekendtgørelsens  

 § 13, stk. 9, og § 14, stk. 2.
 Jeg må forstå  

 Undervisningsministeriets udtalelse af 14. maj 2001 således at de nævnte  

 regler  

 i forvaltningsloven efter ministeriets opfattelse også finder anvendelse når  

 rektor iværksætter mindre vidtgående foranstaltninger (f.eks. skriftlig  

 advarsel eller midlertidig udelukkelse fra undervisningen, jf.  

 bekendtgørelsens  

 § 14, stk. 4).
Jeg anmoder  

 Undervisningsministeriet meddele mig om jeg har forstået ministeriets  

 udtalelse  

 af 14. maj 2001 korrekt.
Hvis det er tilfældet, anmoder jeg endvidere  

 ministeriet om at meddele mig ministeriets overvejelser vedrørende det  

 retlige  

 grundlag for at lade de nævnte regler i forvaltningsloven finde anvendelse på  

 rektors beslutning om at iværksætte mindre vidtgående foranstaltninger.
5. Andet Jeg anmoder endvidere om  

 Undervisningsministeriets eventuelle yderligere bemærkninger til brevet af  

 15.  

 oktober 2001 fra forældrene (C). Den 13. februar 2002 udtalte  

 Undervisningsministeriet supplerende:
 Ad 1. Hjemmel til at træffe afgørelse i klagesag vedrørende aktindsigt Ministeriet har ikke truffet  

 afgørelse vedrørende spørgsmålet om rektors stillingtagen til anmodningen om  

 aktindsigt.
 Ministeriets afgørelse af 6.  

 februar 2001 burde med hensyn til dette spørgsmål have indeholdt den  

 vejledning  

 til klageren, at forvaltningslovens og offentlighedslovens regler om  

 aktindsigt  

 ikke gælder for (X) gymnasieskole.
Ad 2. Afgørelse om suspension (midlertidig udelukkelse) Afgørelse om midlertidig  

 udelukkelse fra undervisningen (suspension) kan ske efter  

 gymnasiebekendtgørelsens § 14, stk. 3, jf. stk. 4 og 5. Det fremgår af  

 sammenhængen i § 14, at afgørelse kan være begrundet i, at elevens adfærd  

 forventes  

 påvirket positivt som følge af den trufne afgørelse således, at en  

 bortvisning  

 derved kan undgås.
De citerede bestemmelser  

 foreskriver ikke udtrykkeligt, at afgørelsen om suspension skal eller kun kan  

 træffes på grundlag af skolens ordensregler.
Det gælder derimod efter  

 bestemmelsen i § 14, stk. 2, for en afgørelse om bortvisning.
 En midlertidig udelukkelse  

 fra undervisningen, der opfylder betingelserne i stk. 5, kan træffes  

 diskretionært af rektor, hvis afgørelsen i øvrigt er sagligt begrundet i det  

 nævnte adfærdsregulerende hensyn og altså kan tjene til at undgå en  

 bortvisning  

 af eleven.
 Hvis bortvisning af eleven  

 med begrundelse i elevens overtrædelse af skolens ordensregler på forhånd er  

 udelukket, fordi skolen ikke har ordensregler, vil midlertidig udelukkelse  

 dog  

 ikke kunne foretages med hjemmel i § 14.
 Bortvisning af disciplinære  

 grunde, og foranstaltninger, der iværksættes for at undgå bortvisning af  

 disciplinære grunde, kan kun finde sted med hjemmel i § 14 såfremt der  

 foreligger ordensregler på skolen.
Bestemmelsen i  

 bekendtgørelsens § 14, stk. 6 handler ikke om midlertidig udelukkelse fra  

 undervisningen i samme forstand som stk. 4 og 5 omhandler.
Der er ikke her  

 tale  

 om en adfærdsregulerende foranstaltning men om, hvad man kunne kalde  

 anticiperet  

 bortvisning altså det forhold, at afgørelsen om bortvisning foregribes af en  

 afgørelse om umiddelbar hjemsendelse, indtil den endelige afgørelse kan  

 foreligge.
Formålet med bestemmelsen er  

 bl.a., at give rektor mulighed for at beskytte skolens øvrige elever eller  

 ansatte mod trusler fra den krænkende elev eller i øvrigt at sikre formålet  

 med  

 den påregnede bortvisning.
Altså et helt andet formål end midlertidig  

 udelukkelse efter stk. 3, jf. stk. 4.
Bestemmelsens anvendelse  

 forudsætter, at der foreligger en særlig grov forseelse, som gør bortvisning  

 i  

 disciplinært øjemed påregnelig.
Også denne bestemmelse kan derfor kun  

 anvendes,  

 hvis der foreligger ordensregler på skolen.
 Efter ministeriets opfattelse  

 kunne den midlertidige udelukkelse af eleven derfor ikke retmæssigt foretages  

 efter reglerne i § 14, eller andre bestemmelser i gymnasiebekendtgørelsen.
Rektor træffer i henhold til  

 gymnasielovens § 12, stk. 3, alle konkrete afgørelser vedrørende skolens  

 elever.
Nogle afgørelser er normeret ved regelfastsættelse, jf. fx de nævnte  

 regler om disciplinære sanktioner i gymnasiebekendtgørelsens § 14.
 Det antages imidlertid, at  

 rektor som led i udøvelsen af pædagogisk ledelse af skolen uden for det  

 regulerede område kan træffe diskretionære afgørelser i forhold til eleverne  

 alene med hjemmel i anstaltsforholdet mellem eleven og rektor, jf. om  

 spørgsmålet i almindelighed fx Hans Gammeltoft-Hansen m.fl., Forvaltningsret,  

 p. 216.
 Denne mulighed var efter  

 ministeriets opfattelse dog ikke aktuel i den foreliggende sag, hvor reglerne  

 foreskriver en anden løsning.
Ad 3. Afgørelse om bortvisning Skolen kunne ikke lovligt  

 træffe afgørelse om bortvisning med hjemmel i gymnasiebekendtgørelsens § 14,  

 stk. 2, idet skolen ikke har fastsat egentlige ordensregler.
Af  

 bekendtgørelsens  

 § 14, stk. 1 og 2 fremgår det udtrykkeligt, at disciplinære sanktioner  

 forudsætter, at skolen har fastsat ordensregler, og at bortvisning kan ske,  

 når  

 eleven groft overtræder disse regler.
 Efter  

 Undervisningsministeriets opfattelse har betingelserne i bekendtgørelsens §  

 14,  

 stk. 3, ikke været opfyldt i denne sag.
Ad 4. Anvendelse af forvaltningslovens bestemmelser om begrundelse,  

 partshøring og klagevejledning Vi bekræfter, at bestemmelsen  

 i § 15 om begrundelse, partshøring og klagevejledning kun finder anvendelse  

 for  

 afgørelser efter bekendtgørelsens § 13, stk. 9 og § 14, stk. 2.
 Ministeriets udtalelse om  

 spørgsmålet i brevet af den 14. maj 2001 er påvirket af den opfattelse, at  

 skolen burde have truffet afgørelsen i henhold til § 14, stk. 2, og at den  

 omstændighed,  

 at skolen befandt sig i en retsvildfarelse med hensyn til anvendelsesområdet  

 for stk. 6, ikke burde berøve eleven de rettigheder, der følger af § 15.
 Vi beklager formuleringen i  

 brevet, hvorefter bestemmelsen på trods af sin ordlyd også skulle finde  

 anvendelse når rektor iværksætter mindre vidtgående foranstaltninger.
Ad 5. Andet I anledning af klagernes brev  

 af den 15. oktober 2001 til ombudsmanden bemærker vi endelig, at sagen også  

 efter ministeriets opfattelse er overordentlig uheldigt håndteret både på  

 skolen og i ministeriet, og at det er meget forståeligt, at eleven og  

 forældrene føler sig dårligt behandlet.
Den omstændighed, at  

 bortvisningen af (A) var behæftet med væsentlige retlige mangler har dog  

 glædeligvis ikke ført til, at han har måttet afbryde sin uddannelse. Den 22. februar 2002 meddelte  

 forældrene mig at de ikke havde kommentarer til Undervisningsministeriets  

 brev  

 af 13. februar 2002.
Ved telefonisk henvendelse  

 den 6. maj 2002 oplyste forældrene at de ønskede at gymnasieskolen  

 tilkendegav  

 at skolen havde begået en fejl, og at gymnasieskolen trak afgørelsen om  

 bortvisning af A tilbage således at A fik mulighed for at mødes med sine  

 kammerater på skolens område.
Efter forældrenes opfattelse burde  

 Undervisningsministeriet tilkendegive en sådan følge af sagen over for  

 gymnasieskolen.
 I brev af 11. september 2002  

 meddelte jeg forældrene følgende:
 For så vidt angår Deres  

 klagepunkter i relation til de afgørelser som (X) gymnasieskole har truffet  

 og  

 skolens behandling af sagerne, bemærker jeg at ombudsmanden behandler klager  

 over den offentlige forvaltning (§ 7, stk. 1, i lov nr. 473 af 12. juni 1996  

 om  

 Folketingets Ombudsmand). Ombudsmanden kan derimod ikke behandle klager over  

 privates virksomhed.
(X) gymnasieskole er et  

 privat gymnasium og således ikke en del af den offentlige forvaltning.
Jeg er  

 derfor afskåret fra at foretage mig noget direkte over for gymnasieskolen.
 Jeg har derfor alene  

 behandlet Deres henvendelse til mig som en klage over  

 Undervisningsministeriets  

 afgørelse af 6. februar 2001 og ministeriets sagsbehandlingstid.
Jeg har imidlertid besluttet  

 at afslutte min behandling af sagen uden afgivelse af en egentlig  

 ombudsmandsudtalelse.
Jeg henviser herved til § 16, stk. 1, i  

 ombudsmandsloven.  

 Heraf fremgår det at ombudsmanden afgør om en klage giver tilstrækkelig  

 anledning til undersøgelse.
Ved min beslutning om ikke at foretage mig mere i  

 sagen har jeg lagt vægt på følgende forhold:
At Undervisningsministeriet i brevet af 13. februar  

 2002 har bekræftet at § 15 i gymnasiebekendtgørelsen (bekendtgørelse nr. 411  

 af  

 31. maj 1999 om gymnasiet, studenterkursus og enkeltfagsstudentereksamen) kun  

 finder anvendelse for afgørelser efter bekendtgørelsens § 13, stk. 9, og §  

 14,  

 stk. 2, at Undervisningsministeriet i brevet af 14. maj 2001  

 har udtalt at gymnasieskolen ikke har opfyldt gymnasiebekendtgørelsens § 15  

 om  

 anvendelse af forvaltningslovens regler om  

  

 partshøring,  

 begrundelse og klagevejledning  

  

 - dette i forbindelse med gymnasieskolens  

 afgørelse om bortvisning af (A), jf. ministeriets brev af 13. februar 2002 om  

 omfanget af gymnasiebekendtgørelsens § 15, at Undervisningsministeriet i brevet af 13. februar  

 2002 har udtalt at den midlertidige udelukkelse af (A) ikke har været  

  

 hjemlet  

  

 hverken efter  

 gymnasiebekendtgørelsens bestemmelser eller på andet grundlag, og at Undervisningsministeriet i det samme brev har udtalt  

 at gymnasieskolen ikke har haft  

  

 hjemmel  

  

 til at bortvise (A) efter gymnasiebekendtgørelsens § 14, stk. 2, da skolen  

 ikke  

 havde fastsat egentlige ordensregler.
 Undervisningsministeriet har  

 således nu givet Dem medhold i særdeles væsentlige dele af Deres klage.
 Herefter, og idet der efter  

 min gennemgang af sagens akter ikke er udsigt til at jeg vil kunne kritisere  

 den tid der er medgået i Undervisningsministeriet fra ministeriet modtog  

 Deres  

 klage af 17. november 2000, og til ministeriet traf afgørelse den 6. februar  

 2001, foretager jeg mig ikke mere i sagen ud over det der fremgår umiddelbart  

 nedenfor.
Undervisningsministeriet har  

 i udtalelsen af 21. september 2001 anført at ministeriet - navnlig under  

 hensyn  

 til den lange tid der er gået siden skolens  

  

 mangelfulde  

  

 afgørelse blev truffet - ikke finder at afgørelsen bør omgøres med den  

 virkning  

 at eleven kan fortsætte på skolen.
Ministeriet finder at tidspunktet for en  

 sådan  

 omgørelse allerede var forpasset i foråret 2001 da ministeriet i anledning af  

 Deres henvendelse til mig fik lejlighed til at revurdere sagen.
Jeg forstår  

 det  

 således at Undervisningsministeriet herved har foretaget en afvejning af på  

 den  

 ene side en tidsfaktor og på den anden side karakteren og omfanget af de  

 mangler som ministeriet på daværende tidspunkt vurderede at afgørelsen om  

 bortvisning var behæftet med.
 Undervisningsministeriet har  

 i udtalelsen af 13. februar 2002 tilkendegivet at bortvisningen af (A) nu  

 yderligere vurderes at være behæftet med  

  

 væsentlige  

 retlige mangler.
Jeg har sendt en kopi af  

 dette brev til Undervisningsministeriet som en orientering om at jeg ikke  

 foretager mig mere i sagen.
Kopien er imidlertid også sendt til  

 Undervisningsministeriet  

 som en anmodning fra Dem om at ministeriet i et brev direkte til Dem tager  

 stilling til hvorvidt ministeriet på baggrund af ministeriets  

  

 nuværende  

  

 vurdering af de mangler som  

 afgørelsen om bortvisning af (A) er behæftet med, vil foretage sig mere over  

 for gymnasieskolen.
Jeg har bedt Undervisningsministeriet om at underrette  

 mig  

 om ministeriets svar til Dem. Den 7. februar 2003  

 orienterede Undervisningsministeriet mig om ministeriets svar af samme dato  

 til  

 forældrene.
Af dette svar fremgik det at ministeriet over for gymnasieskolen  

 havde påpeget at ministeriet fandt det uheldigt at skolen ikke havde fastsat  

 fyldestgørende ordensregler, og at ministeriet havde henstillet til skolen at  

 sådanne blev udarbejdet snarest muligt.
 Den 20. marts 2003 meddelte  

 jeg Undervisningsministeriet at jeg ikke havde modtaget en klage fra  

 forældrene  

 i anledning af ministeriets brev af 7. februar 2003, og at jeg herefter ikke  

 foretog mig yderligere.
