 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til, efterhånden som eneretsbevillinger til anlæg og drift af private  

 jernbaner udløber, at forlænge disse eneretsbevillinger for et tidsrum af  

 indtil 20 år ad gangen.
 I forbindelse med en eneretsbevillings forlængelse kan ministeren foretage  

 sådanne ændringer i og tilføjelser til bevillingens indhold, som  

 finansudvalget giver sin tilslutning til.
 § 2.  Den Det østsjællandske Jernbaneselskab i  

 eneretsbevilling af 24. maj 1875 § 19 indrømmede statsgaranti for en årlig  

 forrentning af 4 pct. af banens anlægskapital kan ikke forlænges for en ny  

 koncessionsperiode.
 Givet på Christiansborg slot, den 7.  

 juni 1958.
 Under Vor Kongelige Hånd og Segl.
 FREDERIK R.
 /Kai Lindberg.
