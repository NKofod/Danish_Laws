 I henhold til § 24 i justitsministeriets bekendtgørelse af 21. juni 1973  

 om fuldbyrdelse af frihedsstraf og § 24 i justitsministeriets bekendtgørelse  

 af 21. juni 1973 om behandling af personer, der anbringes i forvaring,  

 fastsættes følgende regler om udgang til indsatte.
A.
Personer, der udstår frihedsstraf eller er anbragt i forvaring.
 I.
 Fællesregler.
 § 1.  Lederne af de åbne anstalter kan tillade udgang  

 til indsatte, der udstår frihedsstraf i under 8 år, efter reglerne i afsnit  

 II-VI.
Stk. 2.  For indsatte, der udstår fængsel i 8 år eller  

 derover, eller er anbragt i forvaring, afgøres spørgsmålet om udgang af  

 direktoratet.
Institutionens leder kan dog tillade udgang med ledsagelse i de  

 tilfælde, der er nævnt i § 31.
 § 2.  Lederne af de lukkede anstalter kan tillade  

 udgang til indsatte, der udstår frihedsstraf i under 8 år, efter reglerne i  

 afsnit II-VI.
Stk. 2.  For indsatte, der udstår fængsel i 8 år år  

 eller derover, eller er anbragt i forvaring, afgøres spørgsmålet om udgang på  

 fællesmøder mellem direktoratet og anstalten.
Institutionens leder kan dog  

 tillade udgang med ledsagelse i de tilfælde, der er nævnt i § 31, stk. 1.
 § 3.  Lederne af arresthusene (Københavns fængsler)  

 kan tillade udgang til indsatte, der udstår frihedsstraf i under 8 år, efter  

 reglerne i afsnit II-VI.
 Stk. 2.  Meddelelse af tilladelse til udgang efter  

 reglerne i afsnit II-III til indsatte, der er anmeldt til lukket  

 fuldbyrdelsesanstalt, sker efter forudgående drøftelse med vedkommende  

 anstalt.
Stk. 3.  For indsatte, der udstår fængsel i 8 år eller  

 derover, eller er anbragt i forvaring, afgøres spørgsmålet om udgang af  

 direktoratet.
Institutionens leder kan dog tillade udgang med ledsagelse i de  

 tilfælde, der er nævnt i § 31, stk. 1.
 § 4.  Tilladelse til udgang forudsætter, at fare for  

 misbrug ikke antages at foreligge.
 Stk. 2.  I tilfælde, hvor den indsatte i den seneste sag  

 eller tidligere er dømt for farlig kriminalitet, herunder forsætlig  

 brandstiftelse eller anden almenfarlig forbrydelse, grovere volds- eller  

 sædelighedsforbrydelse, berigelsesforbrydelse forbundet med vold eller  

 trussel om vold eller i øvrigt lovovertrædelser af særlig grov eller  

 professionel karakter, skal der udvises særlig forsigtighed ved vurderingen  

 af, om fare for misbrug kan antages at foreligge.
Stk. 3.  Har den indsatte under opholdet gjort sig  

 skyldig i undvigelse eller under tidligere udgang begået strafbart forhold  

 eller i øvrigt misbrugt udgang, skal der udvises særlig forsigtighed med  

 hensyn til senere udgang under opholdet.
Tilsvarende gælder, hvis den  

 indsatte sigtes for under strafudståelsen at have begået kriminalitet af ikke  

 bagatelagtig karakter.
Også undvigelser og misbrug af udgang under tidligere  

 ophold bør tages i betragtning ved afgørelsen af, om udgang er forsvarlig.
 § 5.  Forinden der gives tilladelse til udgang uden  

 ledsagelse, skal institutionen indhente en udtalelse fra den politimester  

 (politidirektøren i København), der har behandlet straffesagen for så vidt  

 angår:
 Stk. 2.  Er straffesagen behandlet i udlandet,  

 forelægges sagen for direktoratet.
 Stk. 3.  Høring af politiet - eller forelæggelse for  

 direktoratet - skal dog ikke foretages for så vidt angår:
 Stk. 4.  Såfremt der er givet tilladelse til udgang,  

 skal høring om senere udgang af samme eller anden art ikke ske, medmindre der  

 foreligger væsentligt ændrede omstændigheder.
Stk. 5.  Forinden der gives tilladelse til udgang til  

 udenlandske indsatte, der skal udvises, skal der indhentes en udtalelse fra  

 den politimester (politidirektøren i København), der har behandlet  

 straffesagen.
Er straffesagen behandlet i udlandet, forelægges sagen for  

 direktoratet.
§ 6.  Høring sker ved anvendelse af et særligt skema  

 (D.f.k. 127), der rekvireres i statsfængslet i Nyborg.
I særligt hastende  

 tilfælde kan forelæggelse ske telefonisk.
 Stk. 2.  I åbne institutioner bør høring tidligst finde  

 sted, når indsatte har opholdt sig i institutionen i 3 uger, medmindre der  

 foreligger ganske særlige omstændigheder.
 Stk. 3.  Såfremt politiets udtalelse ikke kan foreligge  

 inden 8 dage, bør institutionen underrettes herom, eventuelt telefonisk.
 Stk. 4.  Finder institutionen, at der bør gives  

 tilladelse til udgang, uanset at dette frarådes af politiet, forelægges sagen  

 for direktoratet.
 § 7.  Udgang til udlandet kan ikke gives, medmindre  

 ganske særlige omstændigheder taler derfor.
§ 8.  Institutionens leder bestemmer, om en udgang  

 skal ske med eller uden ledsagelse.
Der tages ved afgørelsen hensyn til  

 formålet og risikoen for misbrug.
 Stk. 2.  Udgang fra åben institution gives i  

 almindelighed uden ledsagelse.
 Stk. 3.  Udgang til indsatte, der opholder sig i lukket  

 institution på grund af en særlig undvigelsesrisiko, vil i almindelighed kun  

 kunne tillades med ledsagelse.
 Stk. 4.  Udgang med ledsagelse kan i almindelighed kun  

 gives for en dag.
 § 9.  Er udgang givet for mere end en dag, bestemmer  

 institutionens leder, hvor overnatning skal ske.
Stk. 2.  Såfremt overnatning hos familie, bekendte, i  

 egen lejlighed, eget værelse, egnet institution, på hotel eller lignende ikke  

 findes forsvarlig, skal overnatning finde sted i arresthus.
Nærmere aftale  

 herom skal forinden være truffet med arresthuset, der tillige skal  

 underrettes om de vilkår, der er fastsat for udgangen.
 § 10.  Udgang må ikke benyttes på en måde, der klart  

 strider mod retsfølelsen og det formål, der tilsigtes med udgangen.
Stk. 2.  Udgang gives på vilkår af, at den pågældende Stk. 3.  Der kan fastsættes vilkår om, Stk. 4.  Hvor lovovertrædelsens grovhed og karakter  

 eller hensynet til den forurettede tilsiger det, bør der fastsættes vilkår  

 om, at den indsatte ikke må besøge bestemte steder.
 Stk. 5.  Der kan endvidere fastsættes andre vilkår, som  

 findes hensigtsmæssige efter tilsvarende retningslinier som ved  

 prøveløsladelse.
 Stk. 6.  Ved udgang af længere varighed, der gives som  

 overgang til senere prøveløsladelse, bør der fastsættes vilkår efter samme  

 retningslinier som ved prøveløsladelsen.
Stk. 7.  Udgang kan i øvrigt betinges af, at den  

 pågældende dagligt, eller eventuelt med længere mellemrum, melder sig til den  

 lokale afdeling af kriminalforsorgen eller en af institutionen udpeget  

 person, eller, såfremt dette ikke er gennemførligt, i det stedlige arresthus,  

 eller hvis heller ikke dette er praktisk muligt, til politiet.
Nærmere aftale  

 herom skal forinden være truffet mellem institutionen og den myndighed, til  

 hvilken den indsatte skal melde sig.
 Stk. 8.  Såfremt en indsat, der udstår straf for grovere  

 volds- eller sædelighedsforbrydelser mod mindreårige, under udgangen skal  

 have ophold hos personer, hos hvem der opholder sig mindreårige børn, skal  

 der indhentes en udtalelse om vilkårsfastsættelsen fra det sociale udvalg.
Stk. 9.  Uanset at der ikke er fastsat vilkår om  

 foretagelse af alkoholtest eller afgivelse af urinprøve, kan institutionen  

 beslutte, at sådan undersøgelse skal foretages ved indsattes tilbagekomst,  

 såfremt omstændighederne i det enkelte tilfælde taler derfor.
Den visitation,  

 som i øvrigt kan foretages ved hjemkomsten, kan også omfatte  

 recto-vaginalundersøgelse.
 § 11.  Under udgang ydes godtgørelse for tab af  

 arbejdspenge efter satsen for normal timeløn inden for normal  

 arbejdstidsnorm.
Stk. 2.  Sådan godtgørelse ydes ikke, såfremt den  

 indsatte får arbejdsløn under udgang.
Tilsvarende gælder, såfremt der under  

 ophold på kursus og lignende udbetales lommepenge.
§ 12.  Hvis en tilladelse til udgang nægtes eller  

 tilbagekaldes på grund af fare for misbrug, kan det bestemmes, at spørgsmålet  

 om udgang ikke tages op til overvejelse, før der er forløbet et tidsrum af  

 indtil 3 måneder.
I forbindelse med beslutning om overførsel fra åben til  

 lukket institution kan der dog alene ske tilbagekaldelse af tilladelsen til  

 udgang.
Stk. 2.  I de tilfælde, der er nævnt i § 4, stk. 2 og 3,  

 kan der dog fastsættes en længere tidsfrist, dog højst 6 måneder.
Tilsvarende  

 gælder, hvor der på grund af særlige forhold i øvrigt må antages at foreligge  

 en betydelig misbrugsrisiko.
Stk. 3.  De i stk. 1 og 2 nævnte tidsrum regnes fra  

 datoen for beslutningen om nægtelse eller tilbagekaldelse af en  

 udgangstilladelse.
Såfremt tilbagekaldelsen sker på grund af udgangsmisbrug  

 eller undvigelse, regnes tidsrummet dog fra datoen for misbruget eller  

 anstaltens kundskab herom.
Ved tilbagekaldelse på grund af undvigelse regnes  

 tidsrummet fra strafudståelsens genoptagelse.
§ 13.  Bestemmelse om tilbagekaldelse af en tilladelse  

 til udgang træffes på grundlag af foreliggende indberetninger.
Institutionens  

 leder afgør, om det af hensyn til klarlæggelse af sagens omstændigheder er  

 påkrævet at indhente yderligere indberetninger eller foretage afhøring af  

 personale eller indsatte.
Den afhørte skal have lejlighed til at godkende  

 referatet af sin forklaring, og det skal fremgå af notatet fra afhøringen, om  

 godkendelse er sket.
Afhøringer skal overværes af en af institutionens  

 funktionærer.
 Stk. 2.  Inden bestemmelsen træffes, skal den indsatte i  

 fornødent omfang gøres bekendt med de foreliggende indberetninger og  

 eventuelle afhøringer samt have haft lejlighed til at udtale sig.
Stk. 3.  Om bestemmelsen foretages notat med angivelse  

 af begrundelsen for afgørelsen.
Den indsatte skal efter anmodning have  

 udleveret udskrift af notatet.
Oplysninger kan dog udelades i det omfang,  

 hensynet til institutionens sikkerhed eller til enkeltpersoner klart tilsiger  

 det.
§ 14.  Til indsatte, der får udgang uden ledsagelse,  

 udleveres et udgangsbevis.
Ved udgang, der skal indberettes til  

 kriminalregisteret, benyttes formularsæt D.f.k. 44. Ved udgang efter reglerne  

 i afsnit II benyttes dog formularsæt D.f.k. 44 a.
De nævnte formularsæt  

 rekvireres i statsfængslet i Nyborg.
 Stk. 2.  Om udgang skal der ske indberetning til  

 kriminalregisteret m.v. efter de herom fastsatte regler.
 II.
 Udgang med henblik på beskæftigelse hos arbejdsgiver eller deltagelse i  

 undervisning m.v.
 1. Ophold i anstalt eller arresthus i fritiden  

 (frigang).
 Formål.
 § 15.  Indsatte, der opfylder de tidsmæssige  

 betingelser for udgang i henhold til afsnit III, kan få udgang (frigang), når  

 det findes formålstjenligt med henblik på beskæftigelse hos arbejdsgiver  

 eller deltagelse i undervisning, navnlig i tilfælde, hvor der er behov for en  

 arbejdstræning eller undervisning, som mest hensigtsmæssigt gives uden for  

 institutionen, eller hvor en sådan udgangsordning i øvrigt må anses for  

 formålstjenlig med henblik på at formidle overgangen til løsladelsen.
 Stk. 2.  Udgang kan endvidere gives, hvis der foreligger  

 et særligt godt arbejdstilbud, der ellers ville forspildes, eller hvor det på  

 grund af særlige omstændigheder vil være af væsentlig betydning for den  

 pågældendes resocialisering.
 Stk. 3.  Såfremt institutionen skønner, at der er behov  

 for undtagelsesvis at give udgang med henblik på beskæftigelse i egen  

 virksomhed, skal spørgsmålet forelægges for direktoratet.
 Varighed m.v.
§ 16.  Udgang til beskæftigelse i henhold til § 15,  

 stk. 1, skal normalt ske i den sidste del af opholdstiden og kan ikke gives  

 for længere tid end 3 måneder, med mindre særlige omstændigheder, herunder  

 straffens længde, gør længere udgang påkrævet og formålstjenlig.
Såfremt  

 institutionen skønner, at der er behov for udgang for længere tid end 6  

 måneder, forelægges spørgsmålet for direktoratet.
 Stk. 2.  Udgang til deltagelse i undervisning i henhold  

 til § 15, stk. 1, kan gives for et længere tidsrum end nævnt i stk. 1.  

 Såfremt institutionen skønner, at der behov for udgang for længere tid end 1  

 år, eller der, før 1/3 af straffetiden er udstået, er behov for udgang af  

 mere end 6 ugers varighed, forelægges spørgsmålet for direktoratet.
Stk. 3.  Ved udgang i henhold til § 15, stk. 2, finder  

 reglerne i stk. 1 tilsvarende anvendelse.
Såfremt institutionen skønner, at  

 der er behov for udgang tidligere end 3 måneder før løsladelsen, forelægges  

 spørgsmålet for direktoratet.
 Ophold.
§ 17.  Den indsatte skal tilbringe fritiden i  

 institutionen eller i det arresthus (Københavns fængsler), som er nærmest ved  

 arbejds- eller kursusstedet m.v.
I sidstnævnte tilfælde skal der forinden  

 være truffet nærmere aftale herom med vedkommende arresthus (Københavns  

 fængsler).
 Stk. 2.  Der kan dog af institutionens leder gives den  

 pågældende tilladelse til lejlighedsvise kortere udgange uden ledsagelse for  

 i fritiden at besøge nærboende pårørende, overvære biografforestillinger,  

 sportskampe eller lignende.
 Fordeling af arbejdsløn.
 § 18.  Det er et vilkår for udgangen, at der efter  

 fradrag af nødvendige udgifter i forbindelse med udgangen forholdes således  

 med den arbejdsløn (nettoløn), der indtjenes under udgangen:
 Udgifter ved deltagelse i kursus m.v.
 § 19.  Vil det være særligt belastende for den  

 indsatte selv at afholde udgifterne ved deltagelse i kursus m.v., og kan  

 disse ikke dækkes på enden måde, afholdes de af institutionen.
 2. Ophold uden for institutionen i fritiden  

 (udstationering).
 Formål.
 § 20.  Indsatte, der opfylder de tidsmæssige  

 betingelser for udgang i henhold til afsnit III, kan få udgang  

 (udstationering) i de tilfælde, der nævnt i § 15, såfremt udgang af praktiske  

 grunde ikke kan gennemføres som frigang, eller det undtagelsesvis skønnes  

 særlig formålstjenligt, at udgang gennemføres som udstationering.
 Stk. 2.  Såfremt det findes hensigtsmæssigt, kan der  

 fastsættes andre vilkår end nævnt i § 10.
 Varighed.
§ 21.  Udgang skal normalt ske i den sidste del af  

 opholdstiden og kan gives i indtil 4 uger, eller når særlige omstændigheder  

 taler derfor i indtil 3 måneder.
Er den indsatte ikke fyldt 21 år ved  

 indsættelsen, kan der gives udgang af længere varighed, når ganske særlige  

 forhold taler derfor.
 Stk. 2.  Såfremt institutionen skønner, at der er behov  

 for udgang i videre omfang end nævnt i stk. 1, 1. pkt., forelægges  

 spørgsmålet for direktoratet.
 Arbejdsløn.
 § 22.  Får den indsatte arbejdsløn under udgangen,  

 bestemmer institutionens leder, om lønnen skal udbetales til fri rådighed,  

 eller om det skal fastsættes som et vilkår for udgangen, at lønnen skal  

 administreres af institutionen, eventuelt således, at lønnen helt eller  

 delvis anvendes til hjælp til familiens underhold.
 Udgifter.
 § 23.  Reglen i § 19 finder tilsvarende anvendelse .
Stk. 2.  Den i § 11 nævnte godtgørelse kan suppleres med  

 et efter forholdene passende beløb.
Kan beløbet ikke afholdes af den  

 indsattes egne midler, afholdes udgiften af institutionen.
 III.
 Udgang med henblik på besøg hos bestemte personer m.v.
 Formål. m.v.
 § 24.  Indsatte, der udstår fængsel i 5 måneder eller  

 derover, kan få udgang for at besøge bestemte personer.
 Stk. 2.  Udgang med henblik på besøg hos en bestemt  

 person bør dog nægtes, såfremt besøget ikke findes formålstjenligt.
 Stk. 3.  Der skal i forbindelse med hver enkelt udgang  

 for at besøge bestemte personer indhentes bekræftelse fra vedkommende på, at  

 besøget kan finde sted.
 Tidspunktet for første udgang.
§ 25.  Indsatte i åbne institutioner kan få udgang  

 efter 4 ugers ophold i institutionen.
Indsatte, der udstår fængsel i 2 år og  

 6 måneder eller derover, kan dog ikke få udgang, før 1/6 af straffetiden er  

 udstået.
Stk. 2.  Der kan gives udgang, før den indsatte har  

 opholdt sig 4 uger i institutionen, såfremt den pågældende er genindsat til  

 udståelse af reststraf.
Tilsvarende gælder, såfremt den pågældende er  

 overført fra anden institution, der har givet tilladelse til regelmæssig  

 udgang eller forelagt spørgsmålet herom efter reglerne i § 5, og afgørelsen  

 foreligger før 4-ugers fristens udløb.
 § 26.  Indsatte i lukkede institutioner kan få udgang,  

 når 1/4 af straffetiden er udstået, dog tidligst, når der er forløbet 10 uger  

 fra indsættelsen, og den pågældende har opholdt sig 7 uger i institutionen.  

 Indsatte, der er overført fra åben institution, skal dog have opholdt sig 10  

 uger i institutionen, før udgang kan gives.
Stk. 2.  De i stk. 1 nævnte tidsfrister kan fraviges i  

 de tilfælde, der er nævnt i § 25, stk. 2. Er den pågældende overført fra  

 anden lukket institution, vil kravet om 7 ugers ophold i institutionen kunne  

 fraviges, såfremt forholdene i det enkelte tilfælde taler derfor.
Er den  

 pågældende overført fra åben institution, vil de nævnte tidsfrister kunne  

 fraviges, såfremt forholdene i det enkelte tilfælde taler derfor.
 Regelmæssig udgang.
 § 27.  Der kan gives tilladelse til regelmæssig udgang  

 for at besøge bestemte personer.
Stk. 2.  Indsatte kan få een udgang inden for hver 3  

 ugers periode.
En udgang kan fremrykkes til afholdelse i den umiddelbart  

 forudgående periode i de tilfælde, der er nævnt i § 31, stk. 2,nr. 1-3, eller  

 andre lignende tilfælde.
Stk. 3.  Udgang kan gives fra fredag kl. 16 til søndag  

 kl.21. De nævnte tidspunkter kan fraviges af hensyn til institutionens drift,  

 eller såfremt de lokale transportmuligheder eller hensynet til en spredning  

 af afrejse-/hjemkomsttidspunkterne taler derfor.
Overstiger rejsetiden 3  

 timer, kan der tillades afrejse så tidligt, at den indsatte kan være på  

 hjemstedet ca. kl. 19.
Stk. 4.  Der kan opspares indtil 4 udgange af den i stk.  

 3 nævnte varighed.
Opsparede udgange kan sammenlægges og deles.
Den enkelte  

 udgang skal dog mindst være af den i stk. 3 nævnte varighed.
Stk. 5.  Udgang af tilsvarende varighed som nævnt i stk.  

 3 kan gives på andre dage, såfremt særlige forhold taler derfor.
Finder  

 afrejse sted på en arbejdsfri dag, kan afrejsetidspunktet fremrykkes mod  

 tilsvarende fremrykning af hjemkomsttidspunktet.
 Stk. 6.  I forbindelse med jul og/eller nytår kan en  

 udgang forlænges, dog sammenlagt med højst 2 dage.
§ 28.  I stedet for een udgang efter § 27 kan indsatte  

 i åbne institutioner få 3 udgange af indtil 12 timers varighed.
Har den  

 indsatte kun haft en sådan udgang, udskydes perioden for udgang efter § 27  

 med en uge.
Stk. 2.  Såfremt særlige forhold taler derfor, kan  

 indsatte i lukkede institutioner i stedet for een udgang efter § 27 få indtil  

 3 udgange af indtil 12 timers varighed.
Har den indsatte i medfør af § 31,  

 stk. 4, anvendt en sådan udgang, finder reglerne i stk. 1,2.pkt., tilsvarende  

 anvendelse.
 Lejlighedsvis udgang.
 § 29.  Til indsatte, der ikke har fået tilladelse til  

 regelmæssig udgang, kan der lejlighedsvis gives udgang for at besøge bestemte  

 personer.
 Stk. 2.  Såfremt den indsatte ikke har bestemte personer  

 at besøge, kan der gives udgang med henblik på ophold i egen bolig, såfremt  

 særlige omstændigheder taler derfor.
 Stk. 3.  Indsatte, der har tilladelse til regelmæssig  

 udgang, kan i stedet for udgang med henblik på besøg hos bestemte personer få  

 udgang med henblik på ophold i egen bolig, såfremt særlige omstændigheder  

 taler derfor.
Stk. 4.  Udgangen er normalt af kortere varighed.
Udgang  

 af en varighed som nævnt i § 27, stk. 3, kan dog gives, såfremt forholdene i  

 det enkelte tilfælde taler derfor.
 Udgifter.
 § 30.  Udgifter til rejse, ophold og lommepenge  

 afholdes af den indsatte.
 Stk. 2.  Der kan ydes tilskud til dækning af  

 rejseudgifter efter regler, der fastsættes af direktoratet.
 IV.
 Udgang til særlige formål.
§ 31.  Indsatte kan få udgang med henblik på Stk. 2.  Indsatte, der udstår frihedsstraf i 30 dage  

 eller derover, kan få udgang med henblik på Stk. 3.  Såfremt særlige omstændigheder taler derfor,  

 kan udgang gives, uanset om der i forbindelse med nægtelse eller  

 tilbagekaldelse af en tilladelse til udgang er truffet bestemmelse som nævnt  

 i § 12.
Stk. 4.  Udgang i henhold til stk. 2, nr. 1-3, til  

 indsatte, der har tilladelse til regelmæssig udgang efter reglerne i afsnit  

 III, medfører, at udgang efter disse regler begrænses tilsvarende.
Denne  

 bestemmelse kan dog fraviges, såfremt særlige omstændigheder taler derfor.
Stk. 5.  Udgang i henhold til stk. 2, nr. 4, i  

 forbindelse med løsladelse på prøve med vilkår om tilsyn bør kun gives efter  

 forudgående drøftelse med tilsynsmyndigheden.
Det bør i almindelighed  

 tilstræbes, at den indsatte under udgangen har kontakt med den person, der  

 forventes beskikket som tilsynsførende, eller med den afdeling, hvorfra  

 tilsyn skal føres.
 Stk. 6.  Det er i almindelighed en forudsætning for  

 udgang, at den indsatte tilvejebringer fornøden dokumentation for de  

 omstændigheder, der begrunder udgangen.
 Varighed.
 § 32.  Udgangen kan ikke gives for længere tid, end  

 formålet tilsiger, og må normalt ikke overstige 3 dage ud over rejsetiden.
Stk. 2.  Når særlige grunde taler derfor, kan udgang i  

 henhold til § 31, stk. 1, nr. 1 og 2, og stk. 2, nr. 2 og 4, til indsatte,  

 der udstår frihedsstraf i 60 dage eller derover, gives for indtil 8 dage ud  

 over rejsetiden.
Udgang i henhold til § 31, stk. 2, nr. 4, kan dog, når  

 ganske særlige grunde taler derfor, forlænges, dog højst med 6 dage.
 Udgifter.
 § 33.  Udgifter til rejse, ophold og lommepenge  

 afholdes af den indsatte.
 Stk. 2.  Der kan ydes tilskud til dækning af  

 rejseudgifter efter regler, der fastsættes af direktoratet.
 V.
 Besøgsudgang.
§ 34.  Indsatte, der i åben institution udstår  

 frihedsstraf under 5 måneder, dog mindst 30 dage, kan efter 8 dages ophold i  

 institutionen få udgang i forbindelse med besøg.
Det er en forudsætning for  

 udgang, at besøget påbegyndes og afsluttes i institutionen.
Stk. 2.  Inden for hver 3-ugers periode kan der gives 3  

 udgange af indtil 8 timers varighed eller 2 udgange af indtil 12 timers  

 varighed.
Udgang kan normalt kun gives på arbejdsfri dage.
Stk. 3.  Ved besøg af nærstående personer kan det  

 tillades at sammenlægge udgange, således at overnatning finder sted uden for  

 institutionen.
Sådan tilladelse kan dog kun gives, såfremt afvikling af  

 udgang nødvendiggør overnatning for de pårørende.
 Stk. 4.  Modtager den indsatte ikke besøg, kan der i  

 stedet gives tilladelse til en udflugt eller lignende i det omfang, praktiske  

 hensyn tillader det.
 § 35.  Til indsatte, der opfylder de tidsmæssige  

 betingelser for udgang i henhold til afsnit III, men som ikke modtager besøg,  

 kan der i stedet gives tilladelse til en udflugt eller lignende i det omfang,  

 praktiske hensyn tillader det.
 § 36.  Udgifter til rejse, ophold og lommepenge  

 afholdes af den indsatte.
 Stk. 2.  Der kan ydes tilskud til dækning af  

 rejseudgifter efter regler, der fastsættes af direktoratet.
 VI.
 Udflugter m.v.
 § 37.  Der kan lejlighedsvis gives indsatte, der i  

 åben institution udstår frihedsstraf i 30 dage eller derover, kortvarig  

 udgang til udflugter eller til arrangementer, hvortil der er offentlig adgang  

 eller til deltagelse i klubvirksomhed.
 Stk. 2.  Indsatte, der udstår frihedsstraf i under 30  

 dage, kan deltage i udgang efter stk. 1, såfremt der er tale om  

 arrangementer, der er led i det almindelige fællesskab i institutionen eller  

 har tilknytning til fælles aktiviteter i institutionen, fx deltagelse i  

 sportskampe eller studieture i tilslutning til undervisning og  

 studiekredsarbejde i institutionen.
 Stk. 3.  Afholdes der ikke gudstjeneste i institutionen,  

 bør der regelmæssigt være mulighed for deltagelse i gudstjeneste uden for  

 institutionen.
 § 38.  Der kan lejlighedsvis gives indsatte, der i  

 lukket institution har tilladelse til uledsaget udgang, kortvarig udgang med  

 henblik på at overvære gudstjenester, koncerter, teaterforestillinger,  

 foredrag og lignende arrangementer, foretage studie- og museumsbesøg eller  

 deltage i sportskampe og lignende uden for institutionens område.
 Stk. 2.  Udgang til grupper af indsatte kan ikke gives  

 til arrangementer, der afholdes på områder, hvor generelle ordens- eller  

 sikkerhedshensyn gør sådan udgang utilrådelig.
§ 39.  Tilladelse til udgang efter reglerne i §§ 37 og  

 38 kan normalt kun gives til grupper af indsatte.
Der bør i almindelighed  

 deltage en eller flere funktionærer i sådanne udgange.
 § 40.  Udgifter til entre, lommepenge og lignende  

 afholdes af den indsatte.
Stk. 2.  Udgifter til transport afholdes normalt af  

 institutionen.
Når særlige forhold taler derfor, kan institutionen yde  

 tilskud til entreudgifter.
B.
Varetægtsarrestanter, der er anbragt i fuldbyrdelsesanstalt.
 § 41.  Reglerne i afsnit I-VI finder med den fornødne  

 tillempning tilsvarende anvendelse for varetægtsarrestanter, der i medfør af  

 retsplejelovens § 777 er anbragt i fuldbyrdelsesanstalt.
 § 42.  Forinden der gives tilladelse til udgang, skal  

 institutionen indhente en udtalelse fra den politimester (politidirektøren i  

 København), der behandler straffesagen.
 Stk. 2.  Finder institutionen, at tilladelse til udgang  

 bør gives, forelægges sagen for den ret, der har truffet afgørelse om  

 varetægtsfængsling, bortset fra de tilfælde, der er nævnt i retsplejelovens §  

 771, stk. 2.
C.
Ikrafttræden.
 § 43.  Cirkulæret træder i kraft den 1. maj 1986.
 Stk. 2.  Samtidig ophæves:
 Direktoratets cirkulære nr. 126 af 10. juni 1976 om udgang til indsatte.
 Direktoratets cirkulære af 14. september 1978 om udgang til  

 varetægtsarrestanter, der er anbragt i fuldbyrdelsesanstalt.
 E.B.
J.
Waagensen (Til kriminalforsorgens anstalter, arresthusene og politiet).
