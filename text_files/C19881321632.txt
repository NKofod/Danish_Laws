(Til Sædekorns- og markfrøfirmaerne  

 samt til Statsfrøkontrollens prøvetagere) I Statsfrøkontrollens prøvetagningsregler, punkt 2.4.1, er fastsat  

 antallet af delprøver, der skal udtages af renvarepartier.
Punktet forventes  

 ændret fra 1. juli 1988, så der af partier på over 10.000 kg skal udtages 200  

 delprøver plus mindst 1 delprøve for hver 500 kg, hvormed vægten af partiet  

 overstiger 10.000 kg.
 Ifølge punkt 2.4.1 i Statsfrøkontrollens prøvetagningsregler, 1985, skal  

 der uanset prøvetagningsmetode tages en delprøve for hver 50 kg af  

 renvarepartier, når disse efter prøvetagningen skal forsegles af  

 Statsfrøkontrollen.
Den maksimale partistørrelse for korn blev pr. 1. juli 1987 ændret fra 20  

 til 25 tons.
Denne ændring har medført, at primærprøven i nogle tilfælde  

 bliver uhensigtsmæssig stor, når der udtages en delprøve for hver 50 kg.  

 Dette problem fremkommer især, når der anvendes automatisk prøvetager.
 Efter drøftelse i Frøkontrolkommissionens Kontaktudvalg for Sædekorn på  

 møde den 25. februar 1988 foreslår udvalget, at følgende skal erstatte punkt  

 2.4.1 i Statsfrøkontrollens prøvetagningsregler, 1985:
 »For partier af renvarer, der efter prøvetagningen skal forsegles af  

 Statsfrøkontrollen, gælder - uanset prøvetagningsmetode - følgende normer for  

 antallet af udtagne delprøver:
 Af partier på indtil 10.000 kg udtages 1 delprøve for hver 50 kg.
 Af partier, der er større end 10.000 kg udtages 200 delprøver plus mindst  

 1 delprøve for hver 500 kg, hvormed vægten af partiet overstiger 10.000 kg.  

 D.v.s. at der f.eks. af et parti korn på 25.000 kg skal udtages mindst 230  

 delprøver.
 Delprøverne skal udtages, så de repræsenterer alle dele af partiet.
Hvis prøvetagning af storfrøede arter, f.eks. ærter og bønner, ved brug af  

 ovennævnte normer for antallet af udtagne delprøver giver uhensigtsmæssigt  

 store primærprøver, kan Statsfrøkontrollen efter ansøgning fra  

 producentfirmaet eventuelt godkende udtagning af et mindre antal  

 delprøver.« Reglerne er efter denne ændring fortsat i overensstemmelse med de  

 internationale analyseregler, som er udarbejdet at ISTA (The International  

 Seed Testing Association).
