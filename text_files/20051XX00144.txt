Skriftlig fremsættelse (9. december 2005) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
 Forslag til lov  

 om ændring af lov om hjemmeværnet (Ændring  

 af reglerne om uddannelse, udpegelse af distriktsudvalg m.v.).
(Lovforslag nr.
L 100).
 Lovforslaget er bl.a. en konsekvens af den politiske aftale  

 om forsvarets ordning 2005-2009 (efterfølgende forsvarsforliget) og det  

 implementeringsgrundlag, der efterfølgende har været udmøntningen af  

 forsvarsforliget.
Lovforslaget indebærer, at hjemmeværnets overordnede  

 struktur opdeles i en aktiv styrke og i en reserve. Ændringen er en del af  

 regeringens ønske om at fokusere de opstillede operative kapaciteter på  

 løsningen af totalforsvarsopgaver.
Opdelingen af hjemmeværnets medlemmer i en  

 aktiv styrke og i en reserve betyder blandt andet, at der stilles skærpede  

 krav  

 til indholdet af den årlige tjeneste, som frivillige, der ønsker at forblive  

 medlem af den aktive styrke, skal gennemføre.
Samtidig skærpes den  

 lovpligtige  

 uddannelse for de frivillige i hjemmeværnet.
Med lovforslaget sker der således en kvalitetssikring af  

 hele den uddannelse, de frivillige i hjemmeværnet gennemgår.
De foreslåede  

 ændringer indebærer dels en udvidelse af den lovpligtige uddannelse såvel  

 tidsmæssigt som indholdsmæssigt, dels et krav om, at 24 timers tjenesten skal  

 være funktionsrelateret.
En yderligere skærpelse i uddannelseskravene er  

 således den foreslåede betingelse om, at frivillige, som har fået udleveret  

 våben, skal bestå en årlig færdighedsprøve i våbenbetjening samt en  

 kontrolskydning.
Lovforslaget indebærer desuden, at kravet om at anvende  

 bopæl eller arbejdssted som kriterium for, hvilken enhed et medlem kan søge  

 optagelse i, ophæves.
Herved fremmes hjemmeværnets fokusering mod  

 totalforsvaret, herunder rekruttering til specialiserede enheder.
Siden de administrative procedurer for opbevaring af  

 ammunition blev ændret i begyndelsen af 2002, har det været fast praksis, at  

 hjemmeværnets medlemmer ikke må opbevare ammunition på bopælen.
På den  

 baggrund  

 foreslås det, at der skabes overensstemmelse mellem, hvorledes reglen om  

 opbevaring af ammunition er blevet administreret i praksis de seneste år og  

 selve formuleringen i hjemmeværnsloven.
Som en konsekvens af kommunalreformen ændres reglerne om  

 udpegelse af medlemmer til distriktsudvalgene, idet der blandt andet laves en  

 ny distriktsinddeling, som bliver tilpasset den nye kommunestruktur.
Samtidig  

 vurderes det formålstjenligt, at det fremover bliver kommunerne i det enkelte  

 distriktsudvalgs område, der indstiller de kommunale medlemmer til  

 hjemmeværnets distriktsudvalg.
For så vidt angår distriktsudvalgenes  

 sammensætning foreslås bestemmelsen ændret, således at udvalgene som  

 udgangspunkt fremover består af en formand og fire til ti medlemmer.
Det  

 foreslås, at ændringerne vedrørende distriktsudvalgene først træder i kraft  

 den  

 1. januar 2007.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
