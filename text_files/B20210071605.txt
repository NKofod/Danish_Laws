Bekendtgørelse om ændring af bekendtgørelse om midlertidig og målrettet kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering i økonomisk krise som følge af COVID-19 i perioden november 2020 til februar 2021 § 1 I bekendtgørelse nr. 339 af den 2. marts 2021 om midlertidig og målrettet kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering i økonomisk krise som følge af COVID-19 i perioden november 2020 til februar 2021, foretages følgende ændringer:
 1. To steder i § 40, stk. 3, ændres »§ 42« til: »§ 39«.
 2. To steder i § 46, stk. 1, nr. 5, og i § 46, stk. 1, nr. 6, ændres »1. december 2019« til: »1. november 2019«.
§ 2 Bekendtgørelsen træder i kraft den 28. april 2021.
