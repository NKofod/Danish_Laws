Bekendtgørelse om forbud mod brændemærkning af heste I medfør af § 14, stk. 5, og § 28, stk. 5, i dyreværnsloven, jf. lovbekendtgørelse nr. 1343 af 4. december 2007, fastsættes:
 § 1. Brændemærkning af heste er ikke tilladt.
 § 2. Med bøde eller fængsel indtil 4 måneder straffes den, der overtræder § 1, medmindre højere straf er forskyldt i medfør af anden lovgivning.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 3. Bekendtgørelsen træder i kraft den 1. marts 2010.
