Nr LSF 87 Forslag til Lov om ændring af lov om afgift af benzin Fremsat af skatteministeren (Fogh Rasmussen) den 6. december 1989 Vedtaget ved tredjebehandling den 15. december 1989 Lov nr. 834 af 19/12/1989 § 1 I lov om afgift af benzin, jf. lovbekendtgørelse nr. 612 af 14. oktober  

 1988, som ændret ved § 21 i lov nr. 700 af 22. november 1988 og § 1 i lov nr.  

 361 af 31. maj 1989, affattes § 1, stk. 1, således:
 »Der svares en afgift til statskassen af benzin efter følgende  

 satser:
a. af blyholdig benzin (blyindhold over 0,013 g pr. liter) 290 øre pr. liter b. af blyfri benzin (blyindhold højst 0,013 g pr. liter) 225 øre pr. liter.« § 2 Stk. 1. Loven træder i kraft den 1. januar 1990.
 Stk. 2. I perioden fra den 1. januar 1990 til og med den 30. juni 1990  

 udgør afgiften af blyholdig benzin 326 øre pr. liter og afgiften af blyfri  

 benzin 270 øre pr. liter.
 Stk. 3. De ændrede afgiftssatser finder anvendelse på benzin, der fra og  

 med henholdsvis den 1. januar 1990 og den 1. juli 1990 udleveres fra  

 registrerede virksomheder eller angives til fortoldning.
§ 3 Stk. 1. Virksomheder, der den 1. januar henholdsvis den 1. juli 1990 har  

 lager af benzin, som efter lov om afgift af benzin er berigtiget med afgift  

 efter denne lov, kan få afgiftsgodtgørelse af den nævnte lagerbeholdning  

 svarende til afgiftsnedsættelsen.
 Stk. 2. Det er en betingelse for at opnå afgiftsgodtgørelse efter stk. 1,  

 at en specificeret opgørelse over den godtgørelse, som kræves, er toldvæsenet  

 i hænde senest henholdsvis den 1. februar og den 1. august 1990. Toldvæsenet  

 kan gøre godtgørelsen betinget af, at virksomheden fremlægger dokumentation  

 for, at den afgift, der kræves godtgjort, er betalt.
Stk. 3. Virksomheder, der ansøger om afgiftsgodtgørelse, skal give  

 toldvæsenet adgang til at kontrollere de indsendte opgørelser ved eftersyn af  

 lagre, forretningsbøger m.v.
Virksomhedernes indehavere og de i  

 virksomhederne beskæftigede personer skal yde toldvæsenet al fornøden  

 vejledning og hjælp.
 Stk. 4. Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse efter denne paragraf, straffes med bøde. § 20, stk. 3 og  

 4, og § 21 i lov om afgift af benzin finder tilsvarende anvendelse.
Oprindeligt fremsat forslag § 1 I lov om afgift af benzin, jf. lovbekendtgørelse nr. 612 af 14. oktober  

 1988, som ændret ved § 21 i lov nr. 700 af 22. november 1988 og § 1 i lov nr.  

 361 af 31. maj 1989, affattes § 1, stk. 1, således:
 »§ 1. Der svares en afgift til statskassen af benzin efter følgende  

 satser:
a. af blyholdig benzin (blyindhold over 0,013 g pr. liter) 290 øre pr. liter b. af blyfri benzin (blyindhold højst 0,013 g pr. liter) 225 øre pr. liter« § 2 Stk. 1. Loven træder i kraft den 1. januar 1990.
 Stk. 2. I perioden fra den 1. januar 1990 til og med den 30. juni 1990  

 udgør afgiften af blyholdig benzin 326 øre pr. liter og afgiften af blyfri  

 benzin 270 øre pr. liter.
 Stk. 3. De ændrede afgiftssatser finder anvendelse på benzin, der fra og  

 med henholdsvis den 1. januar 1990 og den 1. juli 1990 udleveres fra  

 registrerede virksomheder eller angives til fortoldning.
§ 3 Stk. 1. Virksomheder, der den 1. januar henholdsvis den 1. juli 1990 har  

 lager af benzin, som efter lov om afgift af benzin er berigtiget med afgift  

 efter denne lov, kan få afgiftsgodtgørelse af den nævnte lagerbeholdning  

 svarende til afgiftsnedsættelsen.
 Stk. 2. Det er en betingelse for at opnå afgiftsgodtgørelse efter stk. 1,  

 at en specificeret opgørelse over den godtgørelse, som kræves, er toldvæsenet  

 i hænde senest henholdsvis den 1. februar og den 1. august 1990. Toldvæsenet  

 kan gøre godtgørelsen betinget af, at virksomheden fremlægger dokumentation  

 for, at den afgift, der kræves godtgjort, er betalt.
Stk. 3. Virksomheder, der ansøger om afgiftsgodtgørelse, skal give  

 toldvæsenet adgang til at kontrollere de indsendte opgørelser ved eftersyn af  

 lagre, forretningsbøger m.v.
Virksomhedernes indehavere og de i  

 virksomhederne beskæftigede personer skal yde toldvæsenet al fornøden  

 vejledning og hjælp.
 Stk. 4. Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse efter denne paragraf, straffes med bøde. § 20, stk. 3 og  

 4, og § 21 i lov om afgift af benzin finder tilsvarende anvendelse.
Bemærkninger til lovforslaget Som led i finanslovsforliget foreslås benzinafgiften nedsat.
Afgiften  

 foreslås nedsat med 72 øre pr. liter for blyholdig benzin og med 90 øre pr.  

 liter for blyfri benzin.
Den første halvdel af afgiftsnedsættelsen finder  

 sted 1. januar 1990, medens den anden halvdel finder sted den 1. juli 1990.  

 Herefter vil satsen for blyholdig benzin udgøre 290 øre/l og for blyfri 225  

 øre/l.
Den hidtidige høje benzinafgift må antages at have væsentlig betydning for  

 grænsehandelen ved den dansk/tyske grænse.
Med den foreslåede nedsættelse  

 reduceres således en vigtig årsag til grænsehandelen.
Samtidig er forskellen  

 mellem afgiften af blyfri og blyholdig benzin blevet øget fra knap 59 øre til  

 godt 81 øre pr. liter (inkl. moms og arbejdsmarkedsbidrag), hvilket vil give  

 et stort incitament til, at endnu flere vil anvende den mindre forurenende  

 blyfri benzin.
 Den foreslåede afgiftsnedsættelse vil under forudsætning af uændret  

 forbrug og forbrugssammensætning indebære et årligt provenutab på ca. 2 mia.  

 kr. (inkl. moms og arbejdsmarkedsbidrag). Afgiftsnedsættelsen skal imidlertid  

 ses i sammenhæng med den samtidig foreslåede forhøjelse af vægtafgiften.
 Toldvæsenets administrationsomkostninger i forbindelse med lovens  

 gennemførelse anslås (især på grund af den foreslåede godtgørelsesordning)  

 til knap 900.000 kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om afgift af benzin, jf. lovbekendtgørelse nr. 612 af 14. oktober  

 1988, som ændret ved § 21 i lov nr. 700 af 22. november 1988 og § 1 i lov nr.  

 361 af 31. maj 1989, affattes § 1, stk. 1 således:
 » § 1. Der svares en afgift til statskassen af benzin efter  

 følgende satser:
a. af blyholdig benzin (blyindhold over 0,013 g pr. liter) 290 øre pr. liter b. af blyfri benzin (blyindhold højst 0,013 g pr. liter) 225 øre pr. liter« § 1. Der svares en afgift til statskassen af benzin efter følgende satser:
a. af blyholdig benzin (blyindhold over 0,013 g pr. liter) 362 øre pr. liter b. af blyfri benzin (blyindhold højst 0,013 g pr. liter) 315 øre pr. liter.
