Skriftlig fremsættelse (16. december  

 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af forskellige  

 skattelove. (Investeringsforeninger, dobbelt bundgrænse til  

 ægtefæller og arveafkald).
(Lovforslag nr.
L 154).
 Lovforslaget indeholder forskellige ændringer  

 vedrørende investeringsforeninger af lempende karakter, en dobbelt  

 bundgrænse  til ægtefæller ved afgørelsen af om  

 deres børsnoterede aktier kan sælges skattefrit.og en regel, der  

 fjerner en utilsigtet stram virkning af de eksisterende regler om arveafkald  

 i dødsboer.
Investeringsforeninger Efter gældende regler skal gevinst og tab på  

 investeringsbeviser i investeringsforeninger, der alene investerer i  

 sædvanlige aktier, beskattes med samme sats, som gælder gevinst  

 og tab på aktier.
Det gælder dog kun, såfremt foreningen  

 ikke ejer og heller ikke må eje finansielle aktier fra et  

 lavskatteland.
Hvis foreningen ejer så meget som én finansiel  

 aktie fra et lavskatteland beskattes gevinst og tab på hele  

 investeringsbeviset med en højere sats.
Det foreslås, at såfremt foreningen ved en  

 undskyldelig misforståelse  har anskaffet en sådan aktie,  

 indtræder beskatning med en højere sats i almindelighed  

 først, hvis aktien ikke afhændes inden en frist, der  

 fastsættes af Told- og Skattestyrelsen.
På denne måde  

 gør forslaget det mindre risikofyldt for foreningerne at tage fejl af  

 hvilke aktier, der er finansielle aktier fra et lavskatteland.
 Det foreslås, at når den udlodning, som en  

 udloddende investeringsforening skal foretage, er mindre end 1 pct. af  

 investeringsbevisets pålydende, kan den udskydes til det  

 følgende år.
Samtidig foreslås, at større udlodninger, som  

 en udloddende investeringsforening skal foretage, kan nedrundes til  

 nærmeste beløb, der kan deles med 0,25 pct. af  

 investeringsbevisets pålydende.
Det overskydende beløb udloddes  

 i det følgende år.
I tilfælde hvor investeringsbeviset  

 udgør 100 kr. betyder forslaget, at udlodninger under 1 kr. kan  

 udskydes til følgende år, og at alle udlodninger kan nedrundes  

 til nærmeste beløb, der kan deles med 25 øre.
Hidtil har investeringsforenngerne med støtte i  

 Ligningsvejledningen foretaget større nedrundinger.  

 Nedrundingsadgangen har imidlertid ikke haft tilstrækkelig hjemmel i  

 gældende lov.
Investeringsforeningerne har derfor fra og med år  

 2000 skullet udlodde uden nedrunding.
 Det foreslås, at der skabes sikker hjemmel til, at  

 den regulering af udlodningerne, som investeringsforeningerne foretager  

 på grund af medlemmers indtræden og udtræden, også  

 lægges til grund skattemæssigt.
Dobbelt bundgrænse til ægtefæller Ved afståelse af børsnoterede aktier efter 3  

 års ejertid er avancen skattefri, såfremt den skattepligtiges  

 beholdning af børsnoterede aktier indenfor de seneste 3 år ikke  

 har oversteget 113.300 kr. (1999-niveau). Ved opgørelsen af  

 beholdningen medregnes en evt. samlevende ægtefælles beholdning  

 af børsnoterede aktier.
Den daværende skatteminister gav i 1997 tilsagn om  

 at fremsætte forslag, som giver mulighed for, at ægtefæller  

 hver får en bundgrænse.
Dette skulle ske som udløber af et  

 forestående udvalgsarbejde om en systematisk gennemgang af  

 aktieavancebeskatningslovens  regler.
Da udvalgsarbejdet om  

 aktieavancebeskatningsloven uventet er trukket ud, er det ikke  

 hensigtsmæssigt at afvente dets færdiggørelse.
 Det foreslås derfor at indføre en dobbelt  

 bundgrænse for ægtefæller.
Arveafkald Efter gældende regler kan der ikke gives arveafkald  

 med afgiftsmæssig virkning, efter at der er foretaget udlodning i boet.  

 Det betyder, at der uanset afkaldet beregnes boafgift, som om arven var  

 tilfaldet afkaldsgiver.
Endvidere beregnes der gaveafgift eller evt.  

 indkomstskat, som om afkaldsgiver har foræret arven til den, der  

 begunstiges af afkaldet.
Det foreslås, at reglen om, at der ikke kan gives  

 afkald med afgiftsmæssig virkning efter en udlodning, begrænses  

 således, at den ikke gælder, når udlodningen er en  

 acontoudlodning til en efterlevende ægtefælle.
Det gør det  

 muligt at udlodde til en efterlevende ægtefælles forbrug under  

 bobehandlingen, uden at adgangen til at give arveafkald med  

 afgiftsmæssig virkning fortabes.
 I det jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
