Aktieombytning i amerikanske selskaber,  

 Guidant Corporation og Boston Scientific Corporation  tilladelse til  

 skattefri aktieombytning for danske aktionærer Guidant Corporation er et multinationalt  

 selskab, der designer, udvikler, producerer og markedsfører innovativt,  

 terapeutisk, medicinsk udstyr til brug ved behandling af hjerte/karsygdomme.  

 Selskabets  

 ordinære aktier er i dag noteret på New York Stock Exchange.
Selskabet har  

 hovedsæde i Indianapolis, Indiana, USA.
 Boston Scientific Corporation er et verdensomspændende  

 selskab, der udvikler, producerer og markedsfører medicinsk udstyr.  

 Boston Scientific  

 Corporation er noteret på  

 New York  

 Stock Exchange.
 Omstruktureringen gennemføres som følger:
Overtagelsen af Guidant Corporation af Boston  

 Scientific Corporation gennemføres  som en såkaldt "forward  

 triangular merger" efter amerikanske regler, idet Guidant Corporation  

 fusionerer med Boston Scientific Corporation's til formålet oprettede  

 helejede  

 datterselskab, Galaxy Merger Sub, Inc., med Guidant Corporation som det  

 modtagende selskab.
Boston Scientific har forud for omstruktureringen  

 etableret  

 Galaxy som et 100 % ejet datterselskab registreret i Indiana, USA.
 Transaktionen indebærer, at Galaxy fra og med  

 skæringstidspunktet ophører som selvstændig juridisk person, idet Guidant  

 samtidig overtager og succederer i samtlige Galaxy's rettigheder og  

 forpligtelser.
 Bestyrelsen for Galaxy fortsætter som bestyrelse  

 for Guidant, mens Guidant's øverste daglige ledelse ("officers") i  

 øvrigt  

 fortsætter uændret.
Boston Scientific vederlægges i forbindelse med  

 transaktionen mellem Galaxy og Guidant med aktier i Guidant, idet hver aktie  

 i  

 Galaxy konverteres til en aktie i Guidant, mens Guidant's evt. egne aktier,  

 herunder aktier ejet af Boston Scientific eller Galaxy annulleres I forbindelse med transaktionen bliver Guidant  

 et helejet datterselskab af Boston Scientific.
Aktierne i Guidant konverteres  

 således samtidig - som en integreret del af fusionen mellem Guidant og Galaxy  

 -  

 til en ret for aktionærerne til at modtage henholdsvis nyudstedte aktier i  

 Boston Scientific og/eller et kontant vederlag, idet ombytningsforholdet  

 baseres  

 på den gennemsnitlige markedsværdi af aktierne i Boston Scientific i en  

 forudgående periode på 20 handelsdage.
Vederlaget udbetales via en bank eller  

 et forvaltningsselskab.
 Transaktionen og ombytningen af aktier mv.  

 gennemføres samtidigt som én samlet transaktion.
 Omstruktureringen gennemføres i overensstemmelse  

 med den selskabsretlige lovgivning (sect. 23-1-40 i Business Corporation Law)  

 i  

 Indiana.
 Omstruktureringen er reguleret i en  

 fusionsplan/-aftale, "Agreement and Plan on Merger", som er  

 vedtaget  

 af bestyrelserne i de tre selskaber og indgået af selskaberne den 25. januar  

 2006.
 Omstruktureringen er gennemført den 21. april  

 2006.
 Det forventes at aktionærerne i Guidant efter  

 omstruktureringen sammenlagt vil komme til at eje ca. 38% af aktierne i  

 Boston  

 Scientific Corporation.
 Sammenlægningen af Guidant Corporation og Boston  

 Scientific Corporation ønskes gennemført for gennem en forening af de to  

 selskabers forretningsområder, herunder særligt indenfor hjerte/kar-sygdomme,  

 at give selskabet en førende position, der vil indebære strategiske fordele  

 og  

 styrke selskabernes samlede konkurrencemæssige position samt give mulighed  

 for  

 større vækst og indtjening.
Formålet med omstruktureringen er således rent  

 kommerciel, og vil ikke blive gennemført med baggrund i et ønske om  

 skatteundgåelse eller -unddragelse for ansøgerne.
Det er oplyst, at de danske  

 aktionærer har ikke haft og vil ikke have nogen reel indflydelse på  

 overtagelsen.
 Det bemærkes, at både Guidant Corporation og  

 Boston Scientific Corporation efter det oplyste er selskaber, der svarer til  

 danske aktieselskaber.
 Der er oprindelig indsendt ansøgning om  

 skattefri succession på aktionærsiden, jfr. fusionsskattelovens § 15, stk. 6.  

 I  

 ansøgning er anført, at i det omfang ansøgning om succession på aktionærsiden  

 i  

 forbindelse med en fusion ikke kan imødekommes, ansøges der alternativt om  

 tilladelse til skattefri aktieombytning, jfr. aktieavancebeskatningslovens §  

 36.
 De danske aktionærer er bl.a. ansatte i Guidant  

 Corporations danske datterselskab, Guidant Denmark A/S.
 SKAT vurderede, at den beskrevne "forward  

 triangular merger" ikke kunne kvalificeres som en fusion efter  

 fusionsskattelovens § 1, stk. 3 samt § 2, men, når henses til de foreliggende  

 oplysninger, må anses, som en aktieombytning efter  

 aktieavancebeskatningslovens  

 § 36. Der er herved særligt henset til, at transaktionen indebærer flere  

 selvstændige og fra hinanden adskilte transaktioner samt at den endelige  

 selskabsstruktur, der i sluttransaktionen fremkommer ved en ombytning af  

 aktierne i det erhvervede selskab, indebærer, at der etableres en  

 koncernstruktur med et moderselskab (det erhvervende selskab) og et  

 datterselskab (det erhvervede selskab).
SKAT kan ud fra en samlet konkret vurdering  

 tillade en skattefri aktieombytning.
Tilladelsen gives som en generel  

 tilladelse til de danske aktionærer i Guidant Corporation.
