Fremsat den 7. november 2006 af  

 Lise von Seelen (S), René Skau Björnsson (S),  

 Karen Hækkerup (S) og Lone Møller (S) Forslag til folketingsbeslutning om  

 en national handlingsplan for ældre medicinske patienter Folketinget opfordrer regeringen til senest den 1. oktober 2007  

 at udarbejde en handlingsplan for ældre medicinske patienter.
Handlingsplanen  

 skal sikre, at der er den fornødne kapacitet, tid og sammenhæng i  

 behandlingen  

 af de svageste patienter på sygehusene.
 Handlingsplanen for ældre medicinske patienter skal bl.a.  

 omfatte følgende områder:
 1.  

 	  

 Udbygning af  

 kapaciteten på de medicinske afdelinger med henblik på at nedbringe de  

 lejlighedsvise  

 overbelægninger og skabe bedre balance mellem behov og kapacitet.
 2.  

 	  

 Forbedring af  

 rekruttering og fastholdelse af personale på de medicinske afdelinger med  

 henblik  

 på at styrke kvaliteten i behandlingen og komme underbemandingen til livs.
 3.  

 	  

 Strategi for sikring  

 af bedre patientforløb med færre ineffektive behandlingsdage.
 4.  

 	  

 Strategi for  

 rehabilitering af ældre medicinske patienter med henblik på at sikre  

 sammenhæng  

 i alle faser af behandlingen af ældre medicinske patienter.
 5.  

 	  

 Udbygning af den  

 sundhedsfremmende indsats i ældreplejen med henblik på at aflaste sygehusene  

 og  

 så vidt muligt behandle syge ældre i deres eget hjem.
 6.  

 	  

 En eksplicit  

 angivelse af mål for indsatsen og en kortlægning af bl.a. problemet med  

 overbelægning,  

 således at der findes aktuelle opgørelser over belægningsprocenter.
Bemærkninger til forslaget Baggrund Beslutningsforslaget er en genfremsættelse af hovedindholdet af  

 beslutningsforslag nr.
B 30 fra folketingssamlingen 2004-05, 2. samling.
Da  

 regeringens åbenhed om ældre medicinske patienters forhold er begrænset i en  

 sådan grad, at man må karakterisere politikken som resulterende i lukkethed  

 om  

 vilkårene, er beslutningsforslaget imidlertid udbygget med initiativer, der  

 skal sikre dels udtrykkelig angivelse af mål for indsatsen, dels den  

 nødvendige  

 information for at vurdere målopfyldelsen.
Vedrørende beslutningsforslag nr.  

 B  

 30 henvises til Folketingstidende 2004-05, 2. samling, tillæg A side 5483 og  

 5488, tillæg B side 1409 og forhandlingerne side 2214 og 4884.
Ældre medicinske patienter udgør en voksende gruppe af  

 patienter i sundhedsvæsenet.
Mere end halvdelen af alle patienter, der  

 indlægges  

 på sygehusenes medicinske afdelinger, er 65 år eller ældre.
Blandt dem  

 indlægges  

 størstedelen akut og har brug for hurtig medicinsk behandling (jf. »Rapport  

 om  

 den ældre medicinske patient«, Sundhedsministeriet, juni 2001).
Dertil kommer, at ældre medicinske patienter udgør en af de  

 mest udsatte patientgrupper i sundhedsvæsenet. Ældre har typisk et kronisk  

 sygdomsbillede og skal behandles for flere forskellige symptomer.
Det gør dem  

 svære at diagnosticere ved indlæggelsen. Ældre patienter er længere tid om at  

 blive raske, og de oplever hyppigere end andre patientgrupper genindlæggelser  

 på sygehusene.
Det er alt sammen med til at tære på kræfterne.
 De kommende år bliver der flere ældre, og dermed stiger presset  

 på de medicinske afdelinger.
Uheldigvis har der længe manglet politisk fokus på gruppen af  

 ældre medicinske patienter.
Selv om medicinske patienter udgør 80 pct. af  

 samtlige patienter på sygehusene, er der de seneste år satset meget ensidigt  

 på  

 at nedbringe de registrerede ventetider til de planlagte kirurgiske  

 operationer, og indsatsen for ældre medicinske patienter er ikke  

 tilstrækkelig.  

 Det er vigtigt at nedbringe ventetiderne, men det bør ikke ske på bekostning  

 af  

 forbedringer for de mange ældre medicinske patienter.
De seneste års initiativer på sundhedsområdet kommer ikke i  

 tilstrækkelig grad de adskillige tusinder af ældre medicinske patienter til  

 gode.
Det udvidede frie valg omfatter ikke den medicinske patient, fordi der  

 ganske enkelt mangler behandlingstilbud på de private klinikker og  

 hospitaler.  

 Og for de mange ældre, der indlægges akut, giver det i praksis ikke mening at  

 tale om et frit valg.
Der er ikke tid til den slags overvejelser, når  

 patienten  

 får en blodprop, hjerneblødning eller andet, der kræver akut indlæggelse.
 Samtidig sikrer regeringen ikke udviklingen af nye og  

 nødvendige behandlingsmetoder, f.eks. til udbygning af sundhedsfremme og  

 forebyggelse af sygdom eller genoptræningsforløb i den ældres eget hjem.
 De seneste års udvikling i retning af færre indlæggelsesdage pr.  

 indlæggelse ser endvidere ud til at afspejle uhensigtsmæssige patientforløb  

 snarere end et mere effektivt forløb, idet der rapporteres om, at ældre  

 medicinske  

 patienter føler sig presset ud af hospitaler (se artikel i Lemvig Folkeblad  

 den  

 1. august 2006: »Syge føler sig presset hjem fra sygehus«).
Socialdemokratiet mener, at der er behov for en samlet og  

 langsigtet strategi for de ældre medicinske patienter i Danmark.
Nationale  

 handlingsplaner for psykiatri-, hjerte- og kræftområdet og senest for  

 diabetesområdet  

 har vist sig nødvendige for tilrettelæggelsen af en fokuseret indsats særlig  

 for disse patientgrupper.
Det er nu blevet tid til at rette fokus mod de  

 ældre  

 medicinske patienter, som har været overset for længe, og som udgør de  

 svageste  

 patienter på sygehusene.
Socialdemokratiet opfordrer derfor regeringen til at tage de  

 nødvendige initiativer til at sikre, at der iværksættes en handlingsplan for  

 de  

 ældre medicinske patienter med henblik på at skabe mere overskud og bedre  

 kvalitet i deres behandling på sygehusene og ved rehabiliteringen i eget  

 hjem.  

 Handlingsplanen skal føre til reelle forbedringer på de medicinske  

 afdelinger,  

 som kan mærkes i det daglige af de indlagte patienter.
I Socialdemokratiets  

 finanslovforslag for 2007 er der derfor anvist et finansieringsgrundlag på  

 200  

 mio. kr. årligt til oprustning af sygehusenes medicinske afdelinger, jf.  

 »Velfærd eller skattelettelser«.
Bemærkninger til forslagets enkelte bestemmelser 1. Udbygning af  

 kapaciteten på de medicinske afdelinger En udbygning af kapaciteten på de medicinske afdelinger er  

 nødvendig for at minimere risikoen for overbelægning på afdelingerne.  

 Socialdemokratiet finder det uacceptabelt, når ældre patienter ender i senge  

 på  

 sygehusenes gangarealer, fordi der er for få disponible senge på stuerne.
På landets medicinske afdelinger er problemer med overbelægning  

 ikke desto mindre særdeles velkendte.
Ofte skal der ikke mere til end en  

 influenzaepidemi, før ældre patienter henvises til sengepladser på gangene.
I  

 januar 2004 måtte brandtilsynet tilkaldes på de medicinske afdelinger på  

 flere  

 danske sygehuse, fordi patienter spærrede for brandudgangene. (Se bl.a.  

 artikel  

 i Jyllands-Posten den 21. januar 2004: »Hospital må bruge brandvagter«). I  

 maj  

 2006 blev der rapporteret samme problem på endnu et dansk sygehus (se artikel  

 i  

 JydskeVestkysten, Billund den 5. maj 2006: »Brandalarm: Sygehuset har  

 patienter  

 på gange«).
Overbelægning begrænser sig dog langtfra til enkelte årstider  

 eller sygehuse.
Tværtimod viser de tilgængelige belægningsdata, at der  

 hyppigt  

 forekommer overbelægning på landets medicinske afdelinger.
Eksempelvis ligger belægningen på sygehusene i H:S i 2003 langt  

 over de 85 pct., som almindeligvis anbefales, hvis overbelægning skal undgås,  

 samtidig med at afdelingerne skal bevare en høj kvalitet i behandlingen.
Det  

 gælder i særdeleshed for afdelinger med mange ældre patienter.
Reumatologiske  

 afdelinger (gigtbehandling m.v.) har således belægningsprocenter mellem 95,65  

 og 105,12, mens geriatriske afdelinger (behandling af alderdomsrelaterede  

 sygdomme) har belægningsprocenter på mellem 95,20 og 104,70. Det siger sig  

 selv, at med gennemsnitlige belægningsprocenter omkring og over 100 er  

 overbelægninger på sådanne afdelinger mere reglen end undtagelsen.
Medicinske afdelinger har generelt højere belægning end  

 kirurgiske afdelinger.
Sundhedsstyrelsens opgørelser viser, at på landsplan  

 har  

 de medicinske afdelinger gennemsnitlige belægningsprocenter på 96, mens de  

 kirurgiske belægningsprocenter i gennemsnit er nede på 86 (jf. »Virksomheden  

 ved sygehuse 2001«, Tabel A-5, Sundhedsstyrelsen 2003). Der skal således  

 sikres  

 en betydelig styrkelse af kapaciteten på de medicinske afdelinger, før de  

 gennemsnitligt opnår en bæredygtig belægning, der svarer til de kirurgiske  

 afdelingers.
Socialdemokratiet mener, at ældre med gigt-, lunge- og  

 hjerteproblemer eller andre alderdomsrelaterede sygdomme skal garanteres en  

 regulær sengeplads, når de bliver indlagt på et af landets sygehuse.
En  

 landsdækkende  

 handlingsplan for ældre medicinske patienter skal derfor omfatte en udbygning  

 af kapaciteten på sygehusenes medicinske afdelinger, så der sikres en bedre  

 balance mellem behov og kapacitet.
2. Forbedring af  

 personalerekruttering og -fastholdelse på medicinske afdelinger Den nationale handlingsplan skal komme med initiativer til at  

 forbedre rekrutteringen og fastholdelsen af social- og sundhedsassistenter,  

 sygeplejersker og læger på sygehusenes medicinske afdelinger.
På eksempelvis  

 Helsingør Sygehus rapporteredes september 2006 om overbelægning og voldsomt  

 stressende vilkår for personalet (Frederiksborg Amtsavis, webudgave, den 1  

 8. september 2006: »Politikere skal se på  

 problemerne på sygehus«).
 Socialdemokratiet finder det uacceptabelt, at normerede  

 sengepladser må lukkes ned, og at ældre patienter må undvære basal pleje på  

 grund af problemer med at rekruttere tilstrækkeligt med personale og med at  

 organisere  

 indsatsen bedst muligt.
Arbejdet på medicinske afdelinger er ofte fysisk og psykisk  

 slidsomt med mange plejekrævende ældre og et uensartet arbejdspres.
Et stort  

 antal akutte indlæggelser gør det svært at planlægge arbejdet for de ansatte.  

 Mange ledere er ansat alene på baggrund af deres sundhedsfaglige uddannelse  

 og  

 ikke på baggrund af en lederuddannelse eller ledelseskvalifikationer, hvilket  

 hindrer udnyttelse af alle personalegrupper.
Medicinske afdelinger står derfor over for særlig store  

 udfordringer med at rekruttere den fornødne bemanding til at sikre  

 patienterne  

 en god pleje og behandling.
Mange afdelinger må ty til dyr vikarservice for  

 at  

 udfylde normeringerne.
Ofte er det nyuddannede sygeplejersker, som bemander  

 de  

 medicinske afdelinger på sygehusene.
Det betyder, at de medicinske afdelinger har en uforholdsmæssig  

 stor personaleudskiftning, hvilket i høj grad går ud over patienterne.  

 Internationale  

 undersøgelser viser, at afdelinger med stor udskiftning af medarbejdere  

 oplever  

 en højere patientdødelighed og længere indlæggelsestid end afdelinger, hvor  

 der  

 sker en mere begrænset udskiftning af plejepersonalet (jf.
Dansk Sygeplejeråd  

 2003: »Bedre sygepleje på sygehusene  tre veje til mere sundhed for  

 pengene«).
Sundhedsstyrelsens stillings- og vakancetælling dokumenterer  

 samtidig, at der er lægemangel på mange medicinske afdelinger og i alt 126  

 ubesatte stillinger på landsplan i september 2006 (Sundhedsstyrelsens  

 hjemmeside: »Stillinger og vakancer«). Intet tyder på, at udviklingen vender  

 af  

 sig selv.
Tværtimod peger Sundhedsstyrelsens lægeprognose på, at der de  

 kommende år vil blive behov for flere læger på det medicinske område, bl.a.  

 som  

 et resultat af den ændrede demografiske sammensætning med en stigende andel  

 af  

 ældrebefolkning.
Stressende og uensartede arbejdsforhold på medicinske  

 afdelinger er ikke blot årsag til underbemanding og rekrutteringsproblemer,  

 men  

 medfører samtidig, at der mangler overskud i den daglige behandling og pleje  

 af  

 patienterne.
Dansk Sygeplejeråd har i 2003 påvist, at 70 pct. af  

 sygeplejerskerne var nødt til at udføre ikkesygeplejefaglige opgaver på deres  

 seneste vagt, f.eks. bestilling af prøver og varer samt koordination eller  

 udførsel af hjælpefunktioner.
Af samme rapport fremgår det, at for hver time  

 en  

 sygeplejerske bruger på patientpleje, bruger vedkommende 30-60 minutter på  

 det  

 efterfølgende papirarbejde (jf.
Dansk Sygeplejeråd 2003: »Bedre sygepleje på  

 sygehusene  tre veje til mere sundhed for pengene«).
Socialdemokratiet mener, at ældre patienter skal opleve, at  

 personalet har overskud til deres pleje, omsorg og rehabilitering.
Derfor  

 skal  

 regeringen som et led i en national handlingsplan udarbejde en strategi for  

 forbedringer  

 af rekrutteringen og fastholdelsen af det fornødne personale.
Det bør som et  

 minimum sikres, at bemandingen på landets medicinske afdelinger svarer til  

 normeringerne.
Yderligere bør det vurderes, hvorvidt en målrettet  

 kompetenceudvikling af medarbejderne på de medicinske afdelinger, eksempelvis  

 gennem oprettelsen af gerontologiske specialuddannelser, kan medvirke til at  

 fastholde personalet længere.
På det psykiatriske område har det vist sig, at  

 oprettelsen af en specialuddannelse i psykiatrisk sengepleje har øget  

 rekrutteringen og fastholdelsen af medarbejderne betydeligt, ligesom  

 uddannelsen generelt har givet et prestigeløft til området.
 Endelig skal der som et led i handlingsplanen tages initiativer  

 til at forbedre arbejdsforholdene på de medicinske afdelinger, så det bliver  

 mere attraktivt for personalet at søge til og forblive på afdelingerne.
3. Strategi for  

 sikring af bedre patientforløb med færre ineffektive behandlingsdage En national handlingsplan for de ældre medicinske patienter  

 skal omfatte en strategi for bedre patientforløb og sikring af færre såkaldt  

 »ineffektive sengedage«, dvs. sengedage, der ikke er forbundet med  

 aktiviteter  

 knyttet til indlæggelsesforløbet som eksempelvis undersøgelse, behandling  

 eller  

 pleje, men hvor patienten blot venter.
Undersøgelser har dokumenteret, at  

 omkring 30 pct. af sengedagene kan karakteriseres som »ineffektive sengedage«  

 (jf. artiklen i Ugeskrift for Læger, nr. 1, 2006, side 25-29: »  

 Hensigtsmæssig anvendelse af sengedage på  

 medicinske afdelinger«). De ineffektive sengedage hænger sammen med  

 bl.a.  

 mangel på hensigtsmæssige  

 alternative tilbud (hjemmesygepleje, rehabiliteringsafsnit og social service)  

 og ventetid på diagnostiske procedurer, samt  

 at for mange ældre  

 indlægges på sygehus, selv om der ikke er behov for behandling på  

 sygehusniveau.
Strategien skal ledsages af en eksplicit målsætning for  

 reduktionen af ineffektive behandlingsdage.
En reduktion af antallet af  

 ineffektive  

 sengedage vil bidrage til en reduktion af problemet med overbelægning og  

 generelt til bedre ressourceudnyttelse.
Problemerne forværres af, at der ikke findes tilstrækkelig  

 stærke incitamenter på sygehusene til at overvåge patienternes bedring frem  

 til,  

 at de er blevet fuldt funktionsdygtige.
Takststyringssystemet belønner  

 sygehusene  

 snævert for patientens umiddelbare behandling, men ikke for patientens  

 rehabilitering, efter at den umiddelbare behandling er overstået.
Der er således fortsat behov for, at ældres patientforløb  

 tilrettelægges på en bedre og mere sammenhængende måde i et samarbejde mellem  

 sundhedssektoren og ældreplejen.
Blandt andet skal det sikres, at der i  

 patientforløbets begyndelse bliver lagt relevante planer for den ældre  

 medicinske patients behandling, genoptræning og anvisning af medicin.
4. Strategi for  

 rehabilitering af ældre medicinske patienter En national handlingsplan for de ældre medicinske patienter  

 skal samtidig omfatte en strategi for rehabiliteringen af patienterne, fordi  

 bedre rehabilitering er en forudsætning for sammenhæng i hele  

 behandlingsforløbet.  

 Mange ældre udskrives fra sygehusene, uden at der er sikret et fortsat  

 velplanlagt forløb for den nødvendige fortsatte behandling.
Det nødvendiggør,  

 at der er det fornødne beredskab på sygehusene og i den primærkommunale  

 ældrepleje til at følge op på behandlingen, så den ældre patient kommer sig  

 efter sin sygdom.
Ældre medicinske patienter har generelt et stort behov for  

 rehabilitering, når den egentlige behandling er overstået. Ældre er væsentlig  

 længere tid om at blive friske igen efter sygdom, og de må oftere akut  

 genindlægges  

 end yngre patienter.
I gennemsnit genindlægges 13,5 pct. af de medicinske  

 patienter inden for 30 dage, og 5 pct. af patienterne genindlægges allerede  

 inden for en uge.
Dertil kommer, at godt 1.800 medicinske patienter bliver  

 genindlagt ti eller flere gange (jf. »Tværsnitsundersøgelser 2001/2002,  

 Planlægning under akut indlæggelse, Medicinering og udskrivelse, Den Gode  

 Medicinske Afdeling 2002«.). De høje indlæggelsesfrekvenser skal ses i  

 sammenhæng med det komplicerede sygdomsmønster, som kendetegner ældre  

 medicinske patienter.
Det er et kendt problem, at patienter generelt oplever  

 problemer med sammenhængen i forløbet fra før indlæggelsen, under  

 indlæggelsen  

 og til genoptræningen efter indlæggelsen.
Disse problemer forstærkes, når vi  

 har med den ældre medicinske patient at gøre.
Den ældre medicinske patient er ikke kendt for at stille krav  

 eller råbe op, og ofte er der ikke pårørende, der kan gøre det på patientens  

 vegne.
Sammenholdes dette med, at sundheds- og socialvæsenets muligheder ikke  

 er lette at gennemskue for menigmand, er der stor risiko for, at den ældre  

 medicinske patient kommer til at opleve store brud i forløbene, hvis der ikke  

 er en tovholder til at skabe sammenhæng og kontinuitet.
Sammenhængen i pleje og behandling kan med fordel varetages af  

 social- og sundhedsassistenter, der med deres uddannelsesmæssige baggrund har  

 kompetencerne til at varetage en funktion som tovholder for den medicinske  

 patient.
De har samtidig de pædagogiske evner, der giver patienter plads til  

 også at lære at leve et liv med sygdom.
Da social- og sundhedsassistenterne  

 også er den største plejegruppe i den primærkommunale sektor, vil det være  

 oplagt, at det er denne gruppe, som skal være tovholder med henblik på at  

 skabe  

 kontinuitet og sammenhængende forløb.
 Samtidig bør det i forbindelse med en national handlingsplan  

 for de ældre medicinske patienter vurderes, hvorvidt der er behov for at  

 udbygge de primærkommunale rehabiliteringstilbud til de ældre, som kræver  

 kvalificeret pleje og behandling efter udskrivning fra sygehuset.
Socialdemokratiet mener, at patienter har ret til kvalitet og  

 sammenhæng i alle dele af deres behandling fra forundersøgelsen, over  

 indlæggelsen og frem til genoptræningen i eget hjem.
Regeringen opfordres  

 derfor til at udarbejde en strategi for rehabiliteringen af de ældre  

 medicinske  

 patienter med henblik på at sikre dem et veltilrettelagt og sammenhængende  

 patientforløb.
Nødvendigheden af en strategi for bedre patient- og  

 behandlingsforløb forstærkes af regeringens politik overfor kommunerne, der  

 må  

 forventes at have som konsekvens, at kommunerne har yderligere svært ved at  

 bidrage til tilfredsstillende behandlingsforløb.
Det er bl.a. derfor,  

 Socialdemokraterne i sit finanslovoplæg for 2007 har foreslået en økonomisk  

 støtte til kommunerne.
5. Udbygning af  

 den sundhedsfremmende indsats i ældreplejen Endelig skal den nationale handlingsplan omfatte initiativer  

 til udbygning af den sundhedsfremmende indsats over for ældre med medicinske  

 lidelser.
Forebyggende hjemmebesøg kan spare mange ældre for indlæggelser og  

 genindlæggelser på sygehusene og generelt medvirke til at aflaste  

 sundhedsvæsenets medicinske afdelinger.
Forsøg i kommunerne har tidligere dokumenteret, at det er  

 muligt at forebygge og behandle, selv når det drejer sig om meget gamle og  

 svage ældre, så de får en bedre tilværelse.
Ved at integrere  

 sundhedsfremmende  

 tiltag i de kommunale pleje- og omsorgstilbud kan flere ældre behandles for  

 mindre alvorlige medicinske lidelser i deres eget hjem.
Allerede i 1980erne dokumenterede det såkaldte Rødovreprojekt,  

 at fire årlige hjemmebesøg af sygeplejerske og læge styrkede de ældres  

 sundhed,  

 idet det medførte godt 25 pct. færre dødsfald og 50 pct. færre besøg af  

 vagtlægen.
Det har siden 1998 været lovbestemt, at ældre, fra de er 75 år,  

 skal  

 modtage forebyggende hjemmebesøg mindst to gange årligt.
Meget peger imidlertid på, at der er brug for en styrkelse af  

 den opsøgende og sundhedsfremmende indsats over for de ældre i deres eget  

 hjem.  

 Blandt andet kan der være forebyggende gevinster at hente ved at udvide  

 målgruppen til ældre under 75 år, fordi den sundhedsfremmende indsats bliver  

 mere effektiv, jo tidligere den sættes ind.
Yderligere kan der foretages en  

 mere effektiv udnyttelse af ressourcerne til forebyggende hjemmebesøg ved i  

 højere grad at målrette indsatsen over for svage ældre, hvor det vurderes, at  

 behovet for rådgivning og støtte til den ældre er størst.
 Forebyggende hjemmebesøg har samtidig en vigtig funktion, når  

 der de kommende år bliver flere ældre med svage eller ingen sociale netværk.  

 For sådanne ældre er ensomheden ofte med til at forstærke angsten, når de får  

 smerter, har åndedrætsbesvær, føler svimmelhed eller lignende.
Den ressource, som social- og sundhedshjælperne udgør, bliver  

 dog desværre heller ikke udnyttet godt nok i dag i den sundhedsfremmende  

 indsats.
Projekter med tidlig opsporing i Vallensbæk og Greve Kommuner  

 vedrørende type 2-diabetes viser, at social- og sundhedshjælperne kan klædes  

 på  

 til at observere og reagere på de relevante tegn på, at der skal gribes  

 tidligt  

 ind.
Regeringen pålægges derfor, som et led i en national  

 handlingsplan for ældre medicinske patienter, at sikre en kompetent  

 geriatrisk  

 hjemmepleje til ældre i hele landet.
Herunder bør det vurderes, hvorvidt en  

 udbygning af kompetencerne hos de tværfaglige team, der arbejder med ældre,  

 kan  

 forbedre den sygdomsforebyggende indsats.
6. En kortlægning af problemet med  

 overbelægning og en løbende vurdering af målopfyldelse Det er afgørende for den løbende indsats og muligheden for at  

 kunne vurdere resultatet af indsatsen, at der opsættes mål for  

 handlingsplanen,  

 og at der tilvejebringes data, så man kan vurdere målopfyldelsen.
Ved beslutningsforslagets udarbejdelse i oktober 2006 fandtes  

 der i Sundhedsstyrelsens statistikker, offentliggjort på informatik- og  

 sundhedsdatadelen af styrelsens hjemmeside, kun data for belægningen frem til  

 og med 2003. Der findes ingen data for antallet af patienter placeret i  

 hospitalernes gange.
Der findes heller ikke officielle data til belysning af  

 antallet af ineffektive sengedage.
Det er således stort set umuligt for  

 Folketinget  

 og offentligheden at vurdere de senere års udvikling eller den aktuelle  

 situation.
Af samme grund har det ved udarbejdelsen af dette  

 beslutningsforslag  

 i flere tilfælde været nødvendigt at tage udgangspunkt i data helt tilbage  

 fra  

 2003. Tager man udgangspunkt i en målsætning om åbenhed om kvaliteten i  

 sundhedsvæsenet, skal aktuelle data offentliggøres løbende, og der skal i  

 handlingsplanen udtrykkeligt indgå et program for offentliggørelse af  

 kvalitetsmål.
 Socialdemokratiet er opmærksomme på, at målinger kun er et  

 middel til at opnå et bedre sundhedsvæsen, men uden mål er det meget  

 vanskeligt  

 at vide, om ressourcerne anvendes fornuftigt, og uden mål for et helt område  

 er  

 der meget stor risiko for, at det nedprioriteres, hvilket netop har været  

 tilfældet for de ældre medicinske patienter siden 2001.
Skriftlig fremsættelse Lise von Seelen  

  

 (S):
 Som ordfører for forslagsstillerne tillader jeg mig herved at fremsætte:
 Forslag til  

 folketingsbeslutning om en national handlingsplan for ældre medicinske  

 patienter.
(Beslutningsforslag nr.
B 27).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
