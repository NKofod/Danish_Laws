Klage  

 over påpladssætning, operativ ekstern fiksation og efterbehandling af brud på  

 knogle i højre håndled Nævnet fandt ikke grundlag for kritik af  

 turnusreservelægens behandling på skadestuen.
Nævnet lagde vægt på, at den foretagne røntgenkontrol  

 viste en betydelig bedring af brudstillingen efter turnusreservelægens  

 påpladssætning.
Længden af spolebenet var normaliseret, og der var stadig let  

 bagoverkipning af ledfladen, måske 5 grader og ikke 20 grader som noteret i  

 røntgenbeskrivelsen.
 Nævnet fandt, at dette er i overensstemmelse med  

 almindelig anerkendt faglig standard.
 Nævnet fandt heller ikke grundlag for kritik af den  

 reservelæge på den ortopædkirurgiske afdeling, som efterfølgende opererede  

 patienten, da de postoperative røntgenbilleder viste, at brudstillingen var  

 god  

 i begge planer, og der ikke var grundlag for andet end at følge udviklingen  

 og  

 se, om bruddet ophelede.
 Nævnet fandt dog, at det havde været hensigtsmæssigt,  

 om reservelægen havde placeret de to pinde i 2. mellemhåndsknogle svarende  

 til  

 i basis af 2. mellemhåndsknogle i stedet for i selve skaftet.
 Nævnet fandt ligeledes, at det havde været  

 hensigtsmæssigt, om reservelægen havde isat to supplerende K-tråde gennem  

 spolebenet til fastholdelse af frakturen i spolebenet.
 Nævnet lagde vægt på, at der ikke ifølge sædvanlig  

 praksis blev anvendt K-tråde ved indgrebet, men at dette i patientens  

 tilfælde  

 ikke fik konsekvenser, da selve brudstillingen blev god, og at der ikke  

 opstod  

 stillingsforværring i efterforløbet.
 Nævnet lagde endvidere vægt på, at de to pinde som  

 patienten fik anbragt i anden mellemhåndsknogle ikke blev sat i basis, men  

 mere  

 i selve skaftet, og at dette forhold var en medvirkende årsag til, at der  

 opstod brud i mellemhåndsknoglen på det sted, hvor den ene pind er placeret.
 Nævnet fandt dog, at dette ikke kunne anses for  

 kritisabelt, da det dog kan være vanskeligt at placere pindene helt optimalt,  

 og komplicerende brud gennem knoglen svarende til pindenes placering er en  

 sjælden, men en kendt beskreven komplikation.
 Nævnet lagde endelig vægt på, at selv om der kunne ses  

 en frakturlinie gennem 2. mellemhåndsknogle på de røntgenbilleder, som blev  

 foretaget efter indgrebet, så var brudlinien ikke særlig tydelig og burde  

 ikke  

 have ført til anden behandling end den, som blev fastlagt umiddelbart efter  

 operationen.
Nævnet oplyste, at der forefindes sædvanlig anerkendt  

 behandling af håndledsbrud (collesfraktur), og at der ved den pågældende  

 brudtype findes flere ligeværdige behandlingsmuligheder.
Ifølge sædvanlig  

 praksis for den type brud, som patienten havde pådraget sig, kan man behandle  

 med ekstern fiksation, hvor der sættes to pinde i basis af anden  

 mellemhåndsknogle og to pinde i det brækkede knoglestykke (såkaldt  

 non-brigding  

 teknik).
Nævnet oplyste endvidere, at man alternativt kan vælge  

 at trække bruddet på plads og indsætte to metaltråde (K-tråde) gennem  

 knoglestykket og op i spolebenet for at modvirke at brudstillingen på ny  

 forværrede sig.
Endelig kan man vælge den metode, som man brugte i det  

 aktuelle  

 tilfælde, nemlig indsættelse af to pinde i 2. mellemhåndsknogle og to pinde i  

 spolebenet.
Denne metode skal dog almindeligvis suppleres med to K-tråde  

 gennem  

 knoglestykke og op i spolebenet, da der ellers er stor risiko for nyt  

 frakturskred.
 Nævnet fandt endelig ikke grundlag for kritik af de  

 øvrige læger fra den ortopædkirurgiske afdeling, som var involveret i  

 efterbehandlingen af patienten.
 Nævnet oplyste i den forbindelse, at infektioner er en  

 kendt relativ hyppig komplikation til ekstern fiksaktion, men den er næsten  

 altid overfladisk og fører sjældent til forlængelse af behandling eller mén.
 Nævnet oplyste endvidere, at patientens gener med  

 nedsat kraft i af højre hånd og nedsat bevægelighed er en kendt følge efter  

 håndledsbrud og ikke har noget med behandlingen som sådan at gøre.  

 Sædvanligvis  

 kommer der i mange tilfælde gradvis bedring af kraft og bevægelighed et til  

 to  

 år efter uheldet.
