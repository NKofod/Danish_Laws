Bekendtgørelse om betaling af  

 medlemsbidrag til en a-kasse I medfør af § 77, stk. 8-10, § 77 a, stk. 9,  

 § 78, stk. 6-8, og § 88, stk. 2, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som senest ændret ved lov nr. 276 af 12. maj 1999,  

 fastsættes efter forhandling med Landsarbejdsrådet:
 Medlemsbidraget mv.
§ 1. Det samlede medlemsbidrag, jf. lovens  

 § 77, omfatter det almindelige medlemsbidrag og et frivilligt  

 efterlønsbidrag.
Det almindelige medlemsbidrag omfatter et  

 obligatorisk bidrag til arbejdsløshedsforsikringen, et bidrag til  

 finansiering af indbetalinger til ATP og et administrationsbidrag.
 Stk. 2. Ved »fravalg af efterlønsbidraget«  

 forstås, at et medlem skriftligt meddeler a-kassen, at medlemmet  

 på nuværende tidspunkt ikke ønsker at betale  

 efterlønsbidrag.
 Stk. 3. Ved »framelding af efterlønsbidraget«  

 forstås, at kassen træffer afgørelse om, at et medlem, der  

 ikke har fravalgt bidraget, men undlader at betale bidraget rettidigt, ikke  

 omfattes af ordningen med betaling af efterlønsbidrag.
 Stk. 4. Ved »fravalg af efterlønsordningen«  

 forstås, at medlemmet vælger muligheden for at gå på  

 efterløn fra og derved afskærer sig fra at kunne udnytte  

 bidragsperioden til opfyldelse af anciennitskravet for ret til  

 efterløn.
Stk. 5. Kassen opkræver efterlønsbidrag af  

 ethvert medlem, jf. dog lovens § 77, stk. 5, der ikke skriftligt  

 har fravalgt efterlønsbidraget.
Fravalg af efterlønsbidraget  

 skal ske med det varsel, der gælder for udmeldelse af kassen, jf. dog  

 § 10, stk. 2. Indtil 3 måneder efter at kassen har modtaget  

 besked om fravalget, kan medlemmet vælge at efterbetale  

 efterlønsbidrag for perioden.
Stk. 6. Et medlem, der igen ønsker at betale  

 efterlønsbidrag, skal skriftligt meddele det til kassen.
Medlemmet kan  

 tidligst betale efterlønsbidrag med virkning fra det tidspunkt, kassen  

 har modtaget meddelelsen, jf. dog stk. 5, 3. punktum, og §§ 19 og  

 23.
 Stk. 7. Der kan ikke opkræves højere  

 administrationsgebyr af medlemmer, der betaler efterlønsbidrag, end af  

 andre medlemmer.
Betaling og opkrævning af det samlede  

 medlemsbidrag § 2. Et medlem skal betale det samlede  

 medlemsbidrag til de tidspunkter, a-kassen fastsætter.
Medlemsbidraget  

 skal vedrøre en nærmere angiven periode og indbetales ugevis,  

 månedsvis eller kvartalsvis bagud eller forud.
 Stk. 2. Det samlede medlemsbidrag forfalder ved  

 opkrævningen, dog tidligst på den første dag i den  

 periode, det vedrører.
Stk. 3. Det skal fremgå af kassens  

 bidragsopkrævning, hvilke beløb det enkelte medlem skal  

 indbetale i bidrag til henholdsvis arbejdsløshedsforsikring, ATP,  

 administrationsudgifter og efterløn.
Hvis medlemmet ikke får  

 tilsendt en opkrævning, skal kassen skriftligt orientere medlemmet om  

 bidragenes størrelse hvert år inden udgangen af januar  

 måned.
Medlemmet skal også orienteres, hvis bidragenes  

 størrelse ændres.
 Stk. 4. Sker der samlet opkrævning af medlemsbidrag til  

 kassen og bidrag til den faglige organisation, skal det fremgå, hvilke  

 beløb, der opkræves til kassen alene.
 Stk. 5. Indbetaler medlemmet et beløb, der ikke er  

 tilstrækkeligt til at dække det almindelige medlemsbidrag, et  

 eventuelt efterlønsbidrag, det faglige kontingent samt et eventuelt  

 restancegebyr, skal indbetalingen først afskrives på det  

 almindelige medlemsbidrag og dernæst på efterlønsbidraget.  

 Har medlemmet meddelt kassen, hvordan indbetalingen skal fordeles på de  

 enkelte bidrag, skal indbetalingen afskrives i overensstemmelse hermed, idet  

 betaling af efterlønsbidrag forudsætter betaling af det  

 almindelige medlemsbidrag, jf. dog § 19.
Modregning § 3. A-kassen skal modregne det forfaldne samlede  

 medlemsbidrag til kassen i tilgodehavende dagpenge og andre ydelser fra  

 kassen.
 Stk. 2. Kassen kan bestemme, at det almindelige medlemsbidrag  

 for medlemmer, der modtager efterløn eller overgangsydelse, betales  

 ved modregning i ydelsen.
Fritagelse for betaling af medlemsbidrag § 4. Efter skriftlig anmodning til a-kassen  

 skal følgende medlemmer fritages for betaling af det almindelige  

 medlemsbidrag, bortset fra administrationsbidraget:
1)	medlemmer, som ved domstols- eller administrativ afgørelse er  

 berøvet deres frihed, når frihedsberøvelsen er af mere  

 end 30 dages varighed, 2)	ledige medlemmer, hvis ret til dagpenge er ophørt, og som er  

 tilmeldt arbejdsformidlingen, jf. dog stk. 4, 3)	voksenlærlinge, der betaler efterlønsbidrag, og er  

 omfattet af en uddannelsesaftale, der er indgået i henhold til  

 Arbejdsmarkedsstyrelsens bekendtgørelse nr. 3 af 6. januar 1998 om  

 tilskud til virksomheder, der indgår uddannelsesaftaler med voksne,  

 og 4)	medlemmer, der betaler efterlønsbidrag og deltager i en  

 erhvervsmæssig uddannelse, der berettiger til optagelse i en kasse  

 efter lovens § 41, jf. dog stk. 6.
 Stk. 2. Fritagelsen gælder fra det tidspunkt, hvor den  

 skriftlige anmodning er modtaget i kassen.
 Stk. 3. Der kan ikke ske fritagelse, hvis medlemmet modtager  

 hjælp til forsørgelse efter lov om aktiv socialpolitik.
 Stk. 4. Medlemmer, der ønsker at gøre brug af  

 muligheden for efterløn, selvom dagpengeretten er udløbet, jf.  

 lovens § 74 a, stk. 5, kan ikke fritages for betaling af  

 medlemsbidrag.
 Stk. 5. For de medlemmer, der er nævnt i stk. 1,  

 nr. 2, kan der højst ske fritagelse for 6 måneder inden for  

 hvert kalenderår.
Stk. 6. For de medlemmer, der er nævnt i stk. 1,  

 nr. 4, kan der højst ske fritagelse for en periode på sammenlagt  

 5 år.
Fritagelsen gives for et år ad gangen og er betinget af, at  

 medlemmets samlede indtægter fra beskæftigelse, støtte  

 efter lov om statens uddannelsesstøtte eller lignende under  

 uddannelsen ikke overstiger det maksimale dagpengeniveau eller  

 elevlønnen for elever, og at medlemmet ved uddannelsens start opfylder  

 beskæftigelseskravet, jf. lovens § 53, stk. 2 og 5, på  

 grundlag af beskæftigelse.
Fritagelsen ophører, når  

 medlemmet afslutter eller ophører med uddannelsen.
 Stk. 7. Medlemmer, der er fritaget for betaling af  

 medlemsbidrag, kan ikke modtage ydelser fra kassen i fritagelsesperioden.
Rykker- og sletteproceduren vedrørende det  

 almindelige medlemsbidrag Rykkerproceduren § 5.
Betaler et medlem ikke det almindelige medlemsbidrag til tiden,  

 skal a-kassen sende et rykkerbrev.
Stk. 2. Rykkerbrevet skal sendes, når kassen  

 konstaterer, at medlemmet ved den forudgående måneds afslutning  

 ikke har betalt hele det medlemsbidrag, der forfalder til betaling i denne  

 måned.
Opkræver kassen et restancegebyr, skal dette  

 pålægges alle medlemmer, der ikke har betalt medlemsbidraget,  

 inden rykkerbrevet udsendes.
Stk. 3. Kassen skal i rykkerbrevet udtrykkeligt angive, at  

 medlemmet vil blive slettet, hvis det opkrævede medlemsbidrag ikke  

 bliver betalt senest 3 uger efter, at rykkerbrevet er sendt.
Det skal  

 udtrykkeligt fremgå af rykkerbrevet, at et medlem, der betaler det  

 almindelige medlemsbidrag til kassen, ikke kan slettes som medlem af  

 kassen.
 Stk. 4. Kassen skal sikre sig fornøden dokumentation  

 for, at rykkerbrevet er sendt.
Slettelse og genoprettelse af medlemskabet § 6.
Et medlem, der ikke betaler det skyldige almindelige medlemsbidrag  

 til tiden, jf. § 5, stk. 3, skal slettes som medlem af a-kassen.  

 Medlemmet slettes med virkning fra det tidspunkt, indtil hvilket medlemmet  

 har betalt.
Stk. 2. Hvis et medlem slettes, skal kassen sende medlemmet et  

 slettebrev.
Slettebrevet skal sendes umiddelbart efter udløbet af  

 betalingsfristen på 3 uger, jf. § 5, stk. 3. Kassen skal  

 samtidig oplyse, at medlemskabet genoprettes, hvis det opkrævede  

 medlemsbidrag samt senere forfaldent medlemsbidrag betales senest 4 uger  

 efter, at slettebrevet er sendt.
 Stk. 3. Bliver det opkrævede medlemsbidrag samt senere  

 forfaldent medlemsbidrag betalt senest 4 uger efter, at kassen har sendt  

 slettebrevet, genoprettes medlemskabet, jf. § 9. Betaler medlemmet det  

 opkrævede medlemsbidrag efter udløbet af betalingsfristen i  

 § 5, stk. 3, genoprettes medlemskabet, hvis medlemsbidraget betales  

 senest den dag, slettebrevet sendes, jf. § 9.
 Stk. 4. Kassen skal sikre sig fornøden dokumentation  

 fra postvæsenet for, at slettebrevet er sendt.
Rykker- og frameldeproceduren vedrørende  

 efterlønsbidraget Rykkerproceduren § 7. Betaler  

 et medlem ikke efterlønsbidraget til tiden, skal a-kassen sende et rykkerbrev.
Stk. 2.
Rykkerbrevet skal sendes,  

 når kassen konstaterer, at medlemmet ved den forudgående  

 måneds afslutning ikke har betalt hele efterlønsbidraget, der  

 forfalder til betaling i denne måned.
Opkræver kassen et  

 restancegebyr, skal dette pålægges alle medlemmer, der ikke har  

 betalt efterlønsbidraget, inden rykkerbrevet udsendes.
 Stk. 3. Det skal udtrykkeligt fremgå af rykkerbrevet, at  

 det kan have konsekvenser for medlemmets ret til efterløn, hvis det  

 opkrævede efterlønsbidrag ikke bliver betalt senest 3 uger  

 efter, at rykkerbrevet er sendt.
 Stk. 4. Kassen skal sikre sig fornøden dokumentation  

 for, at rykkerbrevet er sendt.
Framelding af efterlønsbidraget § 8. Et medlem, der ikke betaler skyldigt  

 efterlønsbidrag til tiden, jf. § 7, stk. 3, skal frameldes  

 ordningen vedrørende efterlønsbidraget.
Medlemmet frameldes med  

 virkning fra det tidspunkt, indtil hvilket medlemmet har betalt  

 efterlønsbidrag.
Stk. 2. Hvis et medlem frameldes, skal a-kassen sende  

 medlemmet et brev herom.
Brevet skal sendes umiddelbart efter udløbet  

 af betalingsfristen på 3 uger, jf. § 7, stk. 3. Kassen skal  

 samtidig angive, at medlemmets anciennitet, hvad angår betaling af  

 efterlønsbidraget, vil være ubrudt, hvis det opkrævede  

 efterlønsbidrag samt senere forfaldent efterlønsbidrag betales  

 senest 4 uger efter, at brevet er sendt.
Det skal fremgå af brevet, at  

 medlemmet kan vælge igen at betale efterlønsbidrag, jf.  

 § 1, stk. 6.
 Stk. 3. Kassen skal sikre sig fornøden dokumentation  

 fra postvæsenet for, at de i stk. 2 nævnte breve er  

 sendt.
Sanktion ved genoprettelse af medlemskabet § 9. A-kassen skal træffe afgørelse  

 om, at et medlem, der får genoprettet sit medlemskab efter § 6,  

 stk. 3, pålægges 20 timers effektiv karantæne.  

 Karantænen omfatter ikke feriedagpenge og  

 kursusgodtgørelse.
 Stk. 2. Sanktionen får virkning fra datoen for  

 afsendelsen af slettebrevet i § 6, stk. 2.
 Stk. 3. Sanktionen bortfalder, hvis den ikke er afviklet inden  

 2 år fra denne dato, eller medlemmet udmelder sig af kassen.
Tilbagebetaling af medlemsbidrag § 10. Det samlede medlemsbidrag, bortset fra  

 administrationsbidraget, skal betales tilbage til et medlem, 1)	der bliver slettet med tilbagevirkende kraft på grund af  

 svig, 2)	hvis medlemskab bliver annulleret, eller 3)	som ikke i øvrigt har været berettiget til medlemskab  

 af en a-kasse, jf. dog § 19.
Stk. 2. Et medlem, der første gang afkræves  

 efterlønsbidrag, jf. § 1, stk. 5, har senest 3 måneder  

 efter, at det første bidrag er forfaldent til betaling, krav på  

 at få hidtil indbetalte bidrag tilbage.
Det er en forudsætning,  

 at a-kassen senest ved fristens udløb har modtaget skriftlig besked  

 fra medlemmet om, at bidraget fravælges.
Tilbagebetaling af efterlønsbidrag  

 Fravalg af efterlønsordningen - overførsel til en  

 pensionsordning § 11. Et medlem, som inden det fyldte 65. år  

 skriftligt meddeler a-kassen, at efterlønsordningen fravælges,  

 og som anmoder kassen herom, kan, jf. dog stk. 5, få indbetalte  

 efterlønsbidrag overført til en pensionsordning i  

 overensstemmelse med stk. 2-4.
 Stk. 2. Medlemmet kan få efterlønsbidraget  

 overført til en pensionsordning, som er led i et  

 ansættelsesforhold og er omfattet af pensionsbeskatningslovens kap. 1,  

 dog ikke ATP, eller en tilsvarende udenlandsk ordning.
 Stk. 3. Er medlemmet ikke omfattet af en i stk. 2  

 nævnt ordning, eller har medlemmet ikke mulighed for at indbetale til  

 en sådan ordning, kan efterlønsbidraget overføres til en  

 bestående eller nyoprettet privattegnet pensionsordning, der er  

 omfattet af pensionsbeskatningslovens kap. 1, eller en tilsvarende udenlandsk  

 ordning.
 Stk. 4. Det påhviler medlemmet at dokumentere, at den  

 pensionsordning, bidraget ønskes overført til, er omfattet af  

 pensionsbeskatningslovens kap. 1 eller en tilsvarende udenlandsk ordning.
 Stk. 5. § 15 finder anvendelse, hvis medlemmet dør  

 eller får tilkendt førtidspension efter at have fravalgt  

 efterlønsordningen, men før efterlønsbidraget er blevet  

 overført til en pensionsordning.
Fravalg af efterlønsordningen - ingen  

 overførsel til pensionsordning § 12. Har medlemmet skriftligt meddelt a-kassen,  

 at efterlønsordningen fravælges, men ikke anmodet kassen om  

 overførsel af indbetalte efterlønsbidrag til en  

 pensionsordning, skal kassen senest 6 år efter, at medlemmet er  

 ophørt med at indbetale efterlønsbidrag, overføre  

 registreringen af det indbetalte bidrag til direktoratet.
Registreringen skal  

 dog senest overføres til direktoratet, når medlemmet fylder 65  

 år.
Udbetaling sker i medfør af § 15.
§ 13. Et medlem, som skriftligt har fravalgt  

 muligheden for at modtage efterløn, jf. §§ 11 og 12, kan ikke  

 efterfølgende få bidragsperioden medregnet til opfyldelse af  

 anciennitetskravet for ret til efterløn.
Medlemmet kan kun opnå  

 ret til efterløn, hvis anciennitetskravet på ny kan opfyldes,  

 jf. lovens § 74 a.
Ophør med indbetaling af  

 efterlønsbidrag § 14. Er medlemmet ophørt med at indbetale  

 efterlønsbidrag uden at have fravalgt efterlønsordningen, skal  

 a-kassen senest efter 6 år overføre registreringen til  

 direktoratet, jf. § 12.
 Stk. 2. Direktoratet tilbagefører på anmodning  

 fra a-kassen registreringen til denne, hvis et medlem ved senere indbetaling  

 af efterlønsbidrag, jf. § 19, kan opfylde betingelsen for ret til  

 efterløn, jf. lovens § 74 a, stk. 1, nr. 3.
Udbetaling ved det fyldte 60. år,  

 førtidspension og død § 15. Et medlem, der er fyldt 60 år, kan  

 kræve indbetalte efterlønsbidrag tilbagebetalt.
Retten til  

 tilbagebetaling bortfalder, hvis anmodningen fremsættes, efter at  

 medlemmet er fyldt 66 år.
 Stk. 2. Samme adgang har et medlem, hvis medlemmet inden det  

 fyldte 65. år får tilkendt førtidspension i henhold til  

 lov om social pension eller tilsvarende udenlandsk lovgivning, samt  

 dødsboet efter et medlem, hvis medlemmet dør inden det fyldte  

 65. år.
Stk. 3. Et medlem, eller dødsboet efter et medlem, skal  

 skriftligt anmode a-kassen om at få efterlønsbidraget  

 tilbagebetalt.
Anmodningen skal fremsættes over for medlemmets seneste  

 kasse, medmindre registreringen er overført til direktoratet, jf.  

 §§ 12 og 14.
 Stk. 4. Beløbet opgøres efter § 17 og  

 udbetales af kassen eller direktoratet, jf. stk. 5.
Stk. 5. Kassens tilbagebetalingskrav mod medlemmet skal  

 modregnes, inden udbetaling fra kassen finder sted.
Modregningen sker,  

 når der er foretaget fradrag efter § 17.
§ 16. §§ 10-15 omfatter også personer,  

 der ikke længere er medlemmer af en a-kasse.
Et tidligere medlem af en  

 kasse skal fremsætte krav om tilbagebetaling mv. over for sin seneste  

 kasse, medmindre registreringen er overført til direktoratet, jf.  

 §§ 12 og 14.
Opgørelse af tilbagebetalingsbeløbet § 17. Opgørelsen af  

 tilbagebetalingsbeløbet i §§ 11-15 sker efter lovens § 77 a,  

 stk. 5-7.
 Stk. 2. Udbetaling sker efter fradrag for skat eller afgift i  

 henhold til skattelovgivningens regler, jf. dog § 15, stk. 5.
Dispensationsbestemmelse § 18. Direktøren for  

 Arbejdsløshedsforsikringen kan i ganske særlige tilfælde  

 give tilladelse til, at efterlønsbidraget efter skriftlig anmodning  

 fra medlemmet tilbagebetales, hvis medlemmet uden egen skyld mister retten  

 til at overgå til efterløn.
Desuden kan direktøren i  

 ganske særlige tilfælde se bort fra aldersgrænsen på  

 66 år i § 15, stk. 1.
Efterbetaling af efterlønsbidrag § 19. Et medlem, der har haft forsikringsperioder  

 i et andet EØS-land eller på Færøerne, kan  

 efterbetale efterlønsbidrag, jf. § 1, stk. 5, for perioder  

 efter den 1. april 1999, hvor medlemmet har været forsikret i et andet  

 EØS-land eller på Færøerne.
Stk. 2. Et medlem, der er født før den 1. april  

 1959, som har haft forsikringsperioder, jf. stk. 1, og som ønsker  

 at bevare muligheden for at gå på efterløn, jf. lovens  

 § 74 a, stk. 3, sidste punktum, skal efterbetale  

 efterlønsbidrag fra den 1. april 1999 for alle perioder, hvor  

 medlemmet har været forsikret i et andet EØS-land eller på  

 Færøerne.
For medlemmer, der er født i perioden fra 1.  

 april 1959 til 30. juni 1964 skal efterlønsbidraget være  

 indbetalt efter den 1. april, men senest den 1. juli 1999.
 Stk. 3. Efterbetaling af efterlønsbidrag, jf.  

 stk. 1 og 2, skal ske senest 3 måneder efter, at medlemmet er  

 genoptaget i en dansk a-kasse.
Vejledningspligt § 20. Når et medlem fravælger  

 efterlønsordningen, skal a-kassen vejlede medlemmet om muligheden for  

 at få indbetalte efterlønsbidrag overført til en dansk  

 eller udenlandsk pensionsordning eller udbetalt, jf. §§ 11 og 15. Kassen  

 skal også vejlede om, at medlemmet kun kan opnå ret til  

 efterløn, hvis anciennitetskravet på ny kan opfyldes, jf.  

 § 13.
 Stk. 2. Et medlem, der frameldes ordningen vedrørende  

 efterlønsbidraget, jf. § 8, skal vejledes om retten til at  

 få indbetalte bidrag tilbagebetalt, jf. § 14.
 Stk. 3. Når en kasse bliver bekendt med, at et medlem  

 har fået tilkendt førtidspension, skal kassen vejlede medlemmet  

 om muligheden for at få tilbagebetalt efterlønsbidrag, jf.  

 § 15.
Ikrafttrædelses- og overgangsbestemmelser § 21. Der udarbejdes en vejledning til  

 bekendtgørelsen.
 § 22.
Bekendtgørelsen træder i kraft den 1. juli 1999.
 Stk. 2. Bekendtgørelse nr. 123 af 1. marts 1999 om  

 betaling af medlemsbidrag til en arbejdsløshedskasse ophæves  

 samtidig.
 § 23. Et medlem, der har valgt  

 efterlønsbidraget fra, jf. § 1, stk. 5, kan efterbetale  

 efterlønsbidraget i perioden fra den 1. april til den 30. september  

 1999. I samme periode kan et medlem uanset 4-ugers fristen i § 8,  

 stk. 2, og 3-måneders fristen i § 19, stk. 3,  

 efterbetale efterlønsbidraget.
 Stk. 2. Et medlem, der har betalt efterlønsbidrag i  

 perioden fra den 1. april til den 30. september 1999, kan få indbetalte  

 bidrag tilbage, hvis a-kassen senest ved periodens udløb har modtaget  

 en skriftlig anmodning fra medlemmet.
 Stk. 3. Kassen skal i overgangsperioden vejlede medlemmerne om  

 bestemmelsen i stk. 1 og 2.
