Fremsat den 25. januar 2012 af Nikolaj Villumsen (EL), Jørgen Arbo-Bæhr (EL), Stine Brix (EL), Per Clausen (EL), Lars Dohn (EL), Henning Hyllested (EL), Christian Juhl (EL), Rosa Lund (EL), Johanne Schmidt-Nielsen (EL), Pernille Skipper (EL), Finn Sørensen (EL) og Frank Aaen (EL) Forslag til folketingsbeslutning om at afholde folkeafstemning om Danmarks tilslutning til den internationale traktat om en styrket økonomisk union Folketinget pålægger regeringen, at hvis et flertal i Folketinget ønsker, at Danmark skal tilsluttes den nye internationale traktat om en styrket økonomisk union eller dele af denne, skal der afholdes en folkeafstemning for at afgøre, om Danmark skal med.
Bemærkninger til forslaget Den danske befolkning bør høres i en sag, der er så afgørende for vores fremtidige økonomi, ikke mindst fordi Danmark allerede har et euroforbehold og den internationale traktat om en styrket økonomisk union er langt mere vidtrækkende end euroen, som Danmark står uden for.
Skriftlig fremsættelse Nikolaj Villumsen (EL) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at afholde folkeafstemning om Danmarks tilslutning til den internationale traktat om en styrket økonomisk union.
(Beslutningsforslag nr.
B 31) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
