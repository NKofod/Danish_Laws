(Til samtlige kommuner og amtskommuner  

 m.fl.) Folketinget har den 5. maj 1998 ved 3. behandling vedtaget forslag til lov  

 om ændring af lov om social service og lov om social bistand.
Servicelovens §  

 49, stk. 1 og 2 er ændret således, at plejefamilier, hvis aflønning er  

 baseret på en takstfastsættelse, skal godkendes af kommunen, og  

 opholdssteder, dvs. anbringelsessteder, hvis aflønning er baseret på et  

 godkendt budget, skal godkendes af amtskommunen.
 Ændringen medfører endvidere, at alle opholdssteder, der er godkendt af  

 anden offentlig myndighed efter reglerne herom, ikke længere umiddelbart vil  

 kunne anvendes af de sociale myndigheder, men skal være godkendt generelt af  

 amtskommunen efter den sociale lovgivning, forinden børn og unge kan  

 anbringes det pågældende sted.
 Samtidig er bistandslovens § 66, stk. 1 ændret således, at opholdssteder,  

 godkendt af anden offentlig myndighed, med henblik på at opnå godkendelse med  

 virkning fra den 1. juli 1998 eller senere, allerede nu kan indgive ansøgning  

 til amtskommunen.
I de tilfælde, hvor der ønskes foretaget en anbringelse på et opholdssted  

 fx en efterskole eller en fri grundskole med kostafdeling, der er godkendt af  

 anden offentlig myndighed efter reglerne herom, og hvor der føres tilsyn af  

 denne myndighed, skal amtskommunens godkendelse kunne basere sig på  

 oplysningerne fra opholdsstedet om det antal pladser, der er til rådighed for  

 anbragte børn og unge, som stedet mener at kunne modtage som led i en  

 anbringelse.
Amtskommunen må herefter vurdere, om der er brug for supplerende  

 oplysninger, eller om de foreliggende oplysninger er tilstrækkelige til at  

 kunne udstede en generel godkendelse.
 Såfremt opholdsstedet er en efterskole eller en fri grundskole med  

 kostafdeling, der er godkendt af anden offentlig myndighed, men hvor der ikke  

 føres tilsyn af denne myndighed, kan ansøgning ligeledes indgives til  

 amtskommunen allerede nu, men amtskommunen vil skulle godkende opholdsstedet  

 efter samme kriterier, som lægges til grund i forbindelse med godkendelse af  

 socialpædagogiske opholdssteder.
 Socialministeriet vil udsende en revision af de berørte punkter i kapitel  

 6 i Socialministeriets vejledning af 5. marts 1998 om servicelovens om særlig  

 støtte til børn og unge.
Forslaget som vedtaget ved 3. behandlingen vedlægges til orientering. (*  

 1) Eventuelle henvendelser bedes rettet til Socialministeriets 6. kt.
Børn,  

 unge og familie.
