Vedtaget af Folketinget ved 3. behandling den 21. december 2011 Forslag til Lov om ændring af lov om Arbejdsgivernes Elevrefusion og lov om erhvervsuddannelser (Midlertidig forhøjelse af arbejdsgiverbidrag, videreførelse af praktikpladsfremmende foranstaltninger og adgang til skolepraktik m.v.) § 1 I lov om Arbejdsgivernes Elevrefusion, jf. lovbekendtgørelse nr. 160 af 28. februar 2011, som ændret ved § 23 i lov nr. 639 af 14. juni 2010, foretages følgende ændringer:
 1. I § 18, stk. 1, indsættes efter 3. pkt.:
»I 2012-2014 forhøjes bidraget, jf. 2. og 3. pkt., tillige med  389  kr.  årligt  pr.  fuldtidsbeskæftiget  i  2012-pris-  og  -lønniveau.« 2. I § 41 a ændres »2011-12« til: »2012-13«.
§ 2 I lov om erhvervsuddannelser, jf. lovbekendtgørelse nr. 171 af 2. marts 2011, foretages følgende ændring:
 1. I § 71 a ændres »2011-12« til: »2012-13«.
§ 3 I lov nr. 1218 af 14. december 2009 om ændring af lov om Arbejdsgivernes Elevrefusion og lov om erhvervsuddannelser (Justering af præmie, løntilskud og bonus, adgang til skolepraktik og til skoleundervisning og tilskud til praktikvirksomheder), som ændret ved § 2 i lov nr. 1230 af 2. november 2010 og § 3 i lov nr. 1615 af 22. december 2010, foretages følgende ændringer:
 1. § 3, stk. 2 og 3, ophæves.
 Stk. 4-6 bliver herefter stk. 2-4.
 2. § 3, stk. 4, der bliver stk. 2, affattes således:
»Stk. 2. § 66 k, stk. 3, i lov om erhvervsuddannelser som affattet ved denne lovs § 2, nr. 5, gælder for uddannelsesaftaler indgået fra den 5. november 2009.« 3. I § 3, stk. 5, nr. 3, der bliver stk. 3, nr. 3, udgår », der indgås i perioden fra den 5. november 2009 til den 31. december 2011,«.
§ 4 Stk. 1. Loven træder i kraft den 1. januar 2012.
Stk. 2. Arbejdsgivere, der har indgået en uddannelsesaftale om social- og sundhedsuddannelsens trin 2 i perioden fra den 1. juni 2009 til og med den 31. december 2011, kan opfylde betingelserne for at opnå præmie og bonus, jf. §§ 16 og 17 i lov om Arbejdsgivernes Elevrefusion, selv om aftalen ikke indeholder prøvetid.
Udbetaling af præmie og bonus sker i overensstemmelse med de bestemmelser for præmie og bonus, der var gældende på tidspunktet for indgåelsen af uddannelsesaftalen.
