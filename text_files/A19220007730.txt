 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til, naar de i Henhold til §  

 2 i Lov Nr. 84 af 11. Maj 1897 om Telegrafer og Telefoner udfærdigede  

 Telefonkoncessioner i Jylland udløber, samt naar det for ham er godtgjort, at  

 Jydsk Telefon Aktieselskab er blevet Ejer af de Aktieselskabet Forenede  

 sydjydske Telefonselskaber tilhørende Telefonanlæg, at udfærdige Koncession  

 for førstnævnte Selskab paa Anlæg og Drift af Telefoner i Jylland med  

 Undtagelse af Haderslev, Aabenraa, Sønderborg og Tønder Amter, Skagen By og  

 Landsogn, Samsø, Læsø og Anholt, alt under Iagttagelse af følgende  

 Bestemmelser:
a.
Den nye Koncession kan omfatte saadanne Omraader i Jylland, hvor Staten  

 hidtil har anlagt og drevet Telefoner til Besørgelse af den lokale Trafik.  

 Statens Anlæg vil i det Omfang og paa de Vilkaar, Ministeren for offentlige  

 Arbejder maatte bestemme, enten kunne overdrages koncessionshaveren til  

 Ejendom, jfr.
Bestemmelsen i § 2, eller kunne bortforpagtes til  

 Koncessionshaveren.
b.
Den nye Koncession skal gælde for et Tidsrum af 20 Aar, efter hvilket  

 Tidsrums Udløb det skal forbeholdes Staten at overtage Koncessionshaverens  

 Ejendele paa nærmere i Koncessionen fastsatte Vilkaar.
Det kan derhos i  

 Koncessionen bestemmes, at den, hvis saadan Overtagelse ikke finder Sted i  

 fuld Udstrækning, uden videre faar Gyldighed i yderligere 5-aarige Perioder,  

 indtil fuldstændig Statsovertagelse maatte finde Sted.
c.
Der skal i Koncessionen forbeholdes Staten Adgang til at deltage i alle  

 Koncessionshaverens Kapitaludvidelser, derunder Laan, med mindst Halvdelen  

 paa Vilkaar, der stiller Staten lige saa gunstigt som private Indskydere af  

 Kapital.
d.
Der skal forbeholdes Staten Adgang til at føre indgaaende Tilsyn saavel  

 med Koncessionshaverens Anlæg og disses Drift som med den forretningsmæssige  

 Ledelse af Virksomheden efter derom af Ministeren for offentlige Arbejder  

 fastsatte Regler.
Udgifterne ved Tilsynet godtgøres Staten af  

 Koncessionshaveren.
e.
Det forbeholdes Ministeren for offentlige Arbejder samtidig med  

 Koncessionens Udfærdigelse af fastsætte Maksimaltakstbestemmelser til at  

 gælde, indtil de af Staten, Koncessionshaveren eller et af Ministeren  

 godkendt Udvalg af Telefonabonnenter opsiges til Revision.
f.
Udover de ved Loven hjemlede Erstatninger for Grundafstaaelser, Skade  

 og Ulemper svarer Koncessionshaveren ingen Afgift til Stat eller Kommune for  

 de ham ved Koncessionerne tillagte særlige Rettigheder.
g.
Koncessionshaveren skal være forpligtet til Samarbejde med Statens  

 Telegraf- og Telefonvæsen og med andre private Telefonanlæg i det Omfang og  

 paa de Vilkaar, som bestemmes af Ministeren for offentlige Arbejder.
h.
For de Obligationer, Aktier, Andelsbeviser og lignende, der af  

 Koncessionshaveren udfærdiges til Staten, kan der tilstaas Stempelfrihed.
§ 2 Ministeren for offentlige Arbejder bemyndiges til for Købesummerne for de  

 Staten tilhørende Anlæg, der i Henhold til Bestemmelsen i § 1 a maatte blive  

 overdraget Koncessionshaveren til Ejendom, at modtage Aktier til pari Kurs i  

 Koncessionshaverens Aktieselskab.
 De nævnte Købesummer bliver, for saa vidt der ikke mellem Ministeren og  

 Koncessionshaveren opnaas Enighed om deres Størrelse, at fastsætte af en  

 Vurderingskommission bestaaende af 3 Medlemmer, hvoraf Ministeren vælger 2  

 Medlemmer, af hvilke den ene fungerer som Formand for Kommissionen, og  

 Koncessionshaveren 1 Medlem.
§ 3 Ministeren for offentlige Arbejder bemyndiges til at meddele de indenfor  

 det koncessionerede Omraade endnu bestaaende stedlige Telefonselskaber  

 Tilladelse til indtil videre at fortsætte deres Virksomhed paa de hidtil  

 gældende Vilkaar.
Ministeren bemyndiges til at overtage de af de nævnte Selskaber, der inden  

 denne Lovs Ikrafttræden har fremsat Ønske herom mod en Erstatning, der i  

 Mangel af mindelig Overenskomst fastsættes af en Vurderingskommission,  

 bestaaende af et af vedkommende Telefonselskab valgt Medlem, et af vestre  

 Landsret valgt teknisk sagkyndigt Medlem samt en af Ministeren for offentlige  

 Arbejder valgt Formand.
Erstatningssummen maa i intet Tilfælde være mindre  

 end Selskabets Gæld den 1. Februar 1922 og kan efter Selskabets Valg helt  

 eller delvis udbetales kontant eller i Aktier til pari Kurs i  

 Koncessionshaverens Selskab.
 Saafremt Staten senere maatte ønske at overtage et eller flere af de her  

 omhandlede Telefonselskaber, sker Overtagelsen efter Vurdering af en paa  

 samme Maade som foran angivet sammensat Kommission.
 Ministeren bemyndiges derhos til at overdrage samtlige i Henhold til  

 Bestemmelserne i denne Paragraf nu eller senere overtagne stedlige  

 Telefonselskaber til Koncessionshaveren samt til at modtage den Staten herfor  

 tilkommende Købesum i Aktier til pari Kurs i Koncessionshaverens Selskab.
§ 4 Ministeren for offentlige Arbejder bemyndiges til paa Statskassens Vegne  

 at garantere for Forrentning af og Afbetaling paa et eller flere Laan til  

 samlet Beløb af indtil 15 Mill.
Kr., som Koncessionshaveren maatte optage med  

 Ministerens Samtykke og paa af ham godkendte Vilkaar.
Amortisationstiden for  

 saadanne Laan maa ikke overskride 40 Aar fra Optagelsesdagen.
De Beløb, som  

 Statskassen i Henhold til denne Garanti maatte komme til at udrede, skal  

 Koncessionshaveren forrente og tilbagebetale snarest muligt efter Ministerens  

 Bestemmelse.
§ 5 De i Lov Nr. 377 af 30. juni 1919 om Udfærdigelse af nye  

 Telefonkoncessioner m.m. § 3 indeholdte Bestemmelser om Telegrambesørgelse  

 pr.
Telefon udvides til ogsaa at gælde i det jydske Telefonomraade, derunder  

 de sønderjydske Landsdele.
 Hvorefter alle vedkommende sig have at rette.
 Givet paa Amalienborg, den 13. Marts  

 1922.
 Under vor Kongelige Haand og Segl:
 Christian R.
(L.
S.) /M.N.
Slebsager.
(* 1) Udfærdiget gennem Ministeriet for offentlige Arbejder.
Se  

 Rigsdagstidende for 1921-22: Folket.
Tid.
Sp. 3488; Landst.
Tid.
Sp. 165,  

 351, 480, 487; Till.
A.
Sp. 4269; Till.
B.
Sp. 109; Till.
C.
Sp. 127.
