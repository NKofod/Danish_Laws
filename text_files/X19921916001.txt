Ingen SAGEN En bager fik efter 7 års arbejde symptomer i form af nysen, hoste,  

 næseflod og manglende lugtesans, og han måtte høre op med at arbejde som  

 bager.
Han blev grundigt undersøgt og deltog blandt andet i en stor undersøgelse  

 om allergi hos bagere.
Ved priktest blev der påvist allergi over for  

 forskellige melsorter og andre emner, der findes i bagerier.
 Vi anerkendte derefter, at der var tale om en arbejdsbetinget lidelse i  

 form af allergisk rhinitis.
 Efter at han var ophørt med at arbejde som bager, forsvandt de fleste  

 symptomer, bortset fra den manglende lugtesans.
 Erstatning for varigt men blev fastsat til 10 procent.
Den tidligere bager begyndte derefter på revalidering - først for at få en  

 10. klasses eksamen på Voksenuddannelsescenter og derefter en videregående  

 uddannelse på 2½ år.
Under revalideringen ydes der nu en midlertidig  

 erstatning for tabt erhvervsevne, fordi han måtte opgive sit erhverv som  

 følge af arbejdsskaden.
Erstatningen udbetales som en løbende erstatning hver  

 måned.
KOMMENTAR Erstatning for tab af erhvervsevne ydes som kompensation for den varige  

 nedsættelse af erhvervsevnen, der følger af en arbejdsskade.
 Hvis det ikke er muligt straks at bestemme omfanget af den varige  

 nedsættelse af erhvervsevnen, for eksempel fordi den pågældende begynder på  

 revalidering, træffes der i stedet afgørelse om den midlertidige nedsættelse  

 af erhvervsevnen.
 Hvis arbejdsskaden medfører arbejdsophør i det hidtidige erhverv, og hvis  

 der derefter iværksættes revalidering, ydes der normalt en erstatning på 25  

 procent under uddannelsesforløbet uanset omfanget af det varige men.
Vi følger uddannelsesforløbet, indtil den erhvervsmæssige situation er  

 endeligt afklaret, det vil typisk sige indtil uddannelsesforløbet er  

 afsluttet.
Først da kan der træffes en endelig afgørelse om det varige tab af  

 erhvervsevne.
Ved denne afgørelse skal der dokumenteres en varig  

 indtægtsnedgang på 15 procent eller derover for at udløse en yderligere  

 erstatning.
 Det gælder typisk ved rhinitis- eller asthmalidelser, at erstatningen for  

 men er lille, mens der til gengæld ydes en større erstatning for tab af  

 erhvervsevne.
Yderligere oplysninger kan fås ved henvendelse til kontorchef Kirsten Tjagvad.
