FORMÅL 1. Formålet med nærværende bestemmelse (FKOBST) er at  

 fastsætte ensartede retningslinier for forsvarets tjenesteydelser og udlån  

 til andre statslige og offentlige myndigheder, institutioner m.f1., samt  

 private virksomheder og personer.
DEFINITIONER 2. a.
Ved andre statslige og offentlige myndigheder,  

 institutioner m.fl. forstås statslige og offentlige myndigheder og  

 institutioner uden for Forsvarskommandoens (FKO) budgetområde.
Ved statslige  

 institutioner forstås endvidere selvejende institutioner, der helt og fuldt  

 oppebærer statsstøtte.
b.
Ved tjenesteydelser forstås udførelse af opgaver for andre end  

 forsvaret selv, hvor forsvarets personel, materiel, udstyr m.v. anvendes.
c.
Ved udlån forstås midlertidig overdragelse af brugsretten til samt  

 beholdnings- og brugeransvaret for en eller flere af forsvarets  

 forsyningsgenstande.
GENERELT 3. Anmodning om tjenesteydelser og/eller udlån kan kun  

 imødekommes, hvis forsvarets personel- og materielressourcer gør det  

 forsvarligt.Der skal for enhver tjenesteydelse eller udlån, som forsvarets  

 myndigheder præsterer, principielt opkræves betaling, jf. pkt. 23.
 4. Hvor tjenestedelsen eller udlånet skønnes at være  

 af særligt ressourcekrævende omfang, omfatter våbenmateriel eller i øvrigt  

 giver anledning til tvivl om imødekommelse, forelægges sagen - såfremt den  

 ikke umiddelbart afvises - til FKO afgørelse.
 5. Bestemmelserne gælder ikke for tjenesteydelser, der  

 er indeholdt i forsvarsbudgettes civilafsnit (Søredningstjeneste,  

 fiskeriinspektion m.m.).
 6. Bestemmelserne gælder ikke Grønlands Kommando  

 varetagelse af arbejdsopgaver og ydelser i relation til Grønlands Handel,  

 Grønlandsfly og Ivigtut Kommune, for hvilke der gælder særlige bestemmelser.
7. Bestemmelserne gælder ikke produktionsudstyr og  

 materiel til produktion, der stilles til rådighed i forbindelse med  

 køberleverancer, jf.
FKOBST Ø.604-2.
 8. Bestemmelser for udlån/udleje af forsvares  

 bygninger, lokaler og arealer fremgår af FKOBST M.610-1,  

 Etablissementforvaltning.
 9. Vedrørende udlån/udleje af forsyningsgenstande, der  

 indgår i hærens beholdninger, henvises i øvrigt til direktiv for opbygning af  

 Hærens krigsstyrke (HRN DOK VI).
 10. Bestemmelser for militær hjælp til civile  

 myndigheder i fredstid (alm. hjælp, katastrofehjælp og særlig hjælp til  

 politiet) fremgår af Forsvarskommandoens Direktiv (FKODIR) 0.153-1.
 11. Tjenesteydelser og udlån skal i øvrigt ske under  

 iagttagelse af generelle bestemmelser og direktiver m.v. herunder FKODIR  

 P.358-3, Direktiv for den militære sikkerhedstjeneste .
12. Ved beredskabsforøgelse annulleres tjenesteydelser  

 og tilsagn herom, ligesom udlån bringes til ophør.
Der vil i denne  

 forbindelse ikke kunne ydes erstatning fra forsvarets side.
ANSVAR OG BEFØJELSER Tjenesteydelser .
 13. Administration af og afgørelser vedrørende  

 tjenesteydelser i overenstemmelse med de her givne rammer, herunder  

 fastsættelse af nødvendige supplerende retningslinier og detailbestemmelser,  

 varetages, for så vidt angår respektive ansvarsområder, af værnsinspektørene  

 og Forsvarsstabens Personelstabs Planlægningsafdeling.Øvrige områder  

 delegeres til nedennævnte myndigheder inden for de respektive ansvarsområder.
 - Landsdelskommandoer/Bornholms Region.
 - Søværnets operative Kommando.
 - Flyvertaktisk Kommando.
 - Grønlands Kommando.
 - Færøernes Kommando.
 - Hærens Materielkommando.
 - Søværnets Materielkommando.
 - Flyvematerielkommandoen.
 - Forsvarets Materielintendantur.
 14. Anmodninger om tjenesteydelser kan, såfremt  

 nødvendige ressourcer er til rådighed, imødekommes, når tjenesteydelsen ikke  

 indebærer.:
- Uddannelsesmæssige eller beredskabsmæssige konsekvenser eller - ubillig konkurrence til erhvervs- og interesseorganisationer.
 Tjenesteydelser, der formodes at have politiske aspekter, forelægges FKO  

 til afgørelse.
 Der lægges fra forsvarets side særlig vægt på efter omstændighederne at  

 yde støtte:
- Til humanitært arbejde, varetaget af anerkendte organisationer,  

 selskaber, foreninger eller lign., - til ungdomsarbejde, herunder idræt, - som led i forsvarets samarbejde med andre statslige og offentlige  

 myndigheder, institutioner m.f1.
- som led i godt naboskab , og - som led i forsvarets almindelige oplysnings- og velfærdsarbejde.
 15. Ved tjenesteydelser i form af jord- og  

 anlægsarbejder, nedrivningsarbejder, vej- eller broarbejder og lignende skal  

 der som forudsætning for iværksættelse indhentes accept fra berørte  

 arbejdsfaglige instanser (Entreprenørforeningen og Specialarbejderforbundet i  

 Danmark (SID)). Sådan accept skal indhentes skriftligt af lodsejeren og  

 forelægges den udførende myndighed, inden udførelsen af arbejdet påbegyndes.
Denne bestemmelse gælder tillige for allierede enheder under øvelser m.v.  

 i Danmark, jf.
HRN 810-20 »INTERALLIED TRAINING IN DENMARK«.
UDLÅN 16. Administration af og afgørelser vedrørende udlån i  

 overensstemmelse med de her givne rammer, herunder fastsættelse af nødvendige  

 supplerende retningslinier og detailbestemmelser, delegeres til nedennævnte  

 myndigheder med dispositionsret inden for de respektive ansvarsomrader:
 - Landsdelskommandoer/Bornholms Region.
 - Hærens Materielkommando.
 - Søværnets Materielkommando.
 - Flyvematerielkommandoen.
 - Forsvarets Materielintendantur.
 17. Anmodning om udlån af forsvarets  

 forsyningsgenstande kan i muligt omfang imødekommes efter de i pkt. 14  

 anførte kriterier.
 18. Afvikling af udlån skal ske så snart, der ikke  

 mere er brug for det udlånte materiel til den forudsatte anvendelse, dog  

 senest til det af udlånende myndighed fastsatte tidspunkt.
 19. Sager om udlån, hvori der kan foreligge  

 tvivlsspørgsmål vedrørende beredskabs- eller uddannelsesmæssige aspekter  

 eller hensyn til forsvarets egne aktiviteter, afgøres af respektive operative  

 kommandomyndigheder.
20. Det påhviler materielkommandoerne og Forsvarets  

 Materielintendantur i nødvendigt omfang at fastsætte materielfaglige  

 bestemmelser til sikring af det udlånte materiels rette brug,  

 vedligeholdelse, opbevaring, returnering samt forhold ved beskadigelse eller  

 bortkomst.
Udgifter til vedligeholdelse og nødvendig reparation af beskadiget  

 materiel samt erstatning for bortkommet materiel afholdes af låneren.
Det  

 skal tillige ved udlån tilsikres, at låneren pålægges at tegne sådanne brand-  

 og ansvarsforsikringer m.v. (herunder i særlige tilfælde  

 produktansvarsforsikring) for det lånte materiel, som det fra forsvarets side  

 måtte findes nødvendigt.
 21. I tilfælde hvor der kan herske tvivl om det  

 udlånte materiels tilhørsforhold, foranlediger den udlånende myndighed dette  

 mærket med »FORSVARETS EJENDOM«, således at det let kan  

 identificeres.
BETALING 22. Tjenesteydelser og udlån skal som hovedregel  

 betales, således at forsvaret holdes fuldstændigt skadesløs.
Hvor der ikke er fastsat en standardpris, skal der ved prisfastsættelsen  

 tages hensyn til direkte udgifter til løn og materialer, indirekte udgifter  

 til f.eks. rejser, kontorhold, ledelses og hjælpefunktioner m.v., samt  

 komplementære udgifter, f.eks. pensionsforpligtelser, forrentning og  

 afskrivning af anlægsværdier, udgifter til lokaler og lign.
Ved  

 prisfastsættelsen skal der endvidere tages hensyn til priser og vilkår på det  

 aktuelle marked, jf. pkt. 14.
 Indirekte og komplementære udgifter kan, hvor dette skønnes  

 hensigtsmæssigt, fastsættes som et generelt %-tillæg.
 Såfremt særlige samfundsmæssige interesser er involveret, kan FKO  

 fastsætte særlige afregningspriser efter indstilling herom.
 De nærmere regler for prisberegning m.v. er fastsat i tillæg A, Generelle  

 beregningsregler, tillæg B, Beregning af MOMS m.v., tillæg C, Særlige  

 afregningsregler vedrørende NATO, og tillæg D, Andre særlige aftaler.
EB T.K.
SØRENSEN generalmajor Chef for Materielstaben Fordeling: Standardfordeling.
TILLÆG A KOBST M.605-2 SEP 1987 GENERELLE BESTEMMELSER FOR FAKTURERING AF UDLÅN AF MATERIEL OG  

  TJENESTEYDELSER FRA FORSVARET.
Udlån af materiel og tjenesteydelser fra forsvaret til andre statslige og  

 offentlige myndigheder, institutioner m.f1., samt private virksomheder og  

 personer, udenfor Forsvarskommandoens budgetområde, skal som hovedregel  

 betales med en pris, der dækker de samlede udgifter i forbindelse med  

 ydelsen, herunder moms m.v., jf.
Tillæg B.
For visse områder, herunder NATO, er der fastsat særlige bestemmelser, jf.
Tillæg C og D.
 Fakturering sker efter følgende regler:
UDLÅN 1. Ved udlån af forsvarets forsyningsgenstande sker  

 fakturering efter følgende retningslinier:
a.
Den myndighed hvorfra lånet finder sted afkræver låntageren et  

 sikkerhedsbeløb, normalt 25% af de lånte genstandes anskaffelsespris.
Beløbet  

 indbetales, inden udlånet etableres.
Den udlånende myndighed kan dog i tilfælde hvor tilstrækkelig sikkerhed  

 foreligger, bestemme, at sikkerhedsbeløb ikke afkræves.
Således vil stats- og  

 andre offentligemyndigheder normalt ikke blive afkrævet sikkerhedsbeløb.
 Viser det sig, på grund af varigheden af et udlån, at den stillede  

 sikkerhed bliver for lille til at yde dækning for udgiften, skal yderligere  

 sikkerhed stilles.
b.
For bortkomne genstande erlægger låntageren, i erstatning, værdien af  

 det bortkomne efter udlånerens opgivelse.
c.
Fra det øjeblik, de lånte genstande udgår fra udlånerens  

 magasiner/depoter, overtager låntageren det fulde ansvar for de lånte  

 genstande og må derfor sikre sig på fornøden måde ved tegning af assurance  

 m.v., idet oplysning om de lånte genstandes værdi kan fås ved henvendelse til  

 udlånende myndighed. d.
Låneren erlægger følgende leje for lånte  

 forsyningsgenstande:
 Første dag :
 2,5-3% af anskaffelsesprisen.
 Følgende dage indtil 30 dage:
 4 o/oo af anskaffelsesprisen pr. dag.
 Udover 30 dage:
 3 o/oo af anskaffelsesprisen pr. dag.
e.
Herudover betales eventuelle transportomkostninger, hvis størrelse  

 fastsættes af den udlånende myndighed.
Ved udenbys lån beregnes ingen  

 slidgodtgørelse (leje) for de dage, der medgår til transport.
Den første dag  

 for lånet bliver den i anmodningen opførte dag på hvilken genstanden ønskes  

 benyttet, den sidste dag bliver afsendelsesdagen (fragtbrevets dato).
f.
Beregning over de med udlånet forbundne udgifter med tillæg af moms  

 tilsendes låntageren, når lånet er afviklet.
Det beregnede beløb modregnes i  

 den stillede sikkerhed, hvorefter låntageren tilbagebetales sit eventuelle  

 tilgodehavende.
 Er den stillede sikkerhed ikke stor nok til dækning af kravet, skal  

 differencen indbetales senest 14 dage efter påkrav.
TJENESTEYDELSER 2. Tjenesteydelser omfatter værkstedsarbejder,  

 tekniske undersøgelser, prøver og forsøg, rådgivning, instruktør- og  

 uddannelsesstøtte samt udlån af arbejdskraft, i form af personaletimeindsats  

 af time- og månedslønnet personel (ingeniører, teknikere, håndværkere,  

 andre).
 Tjenesteydelser faktureres for måndeslønnet personel på grundlag af  

 bruttolønnen på årsbasis for pågældende personelkategori inkl.  

 feriegodtgørelse samt tillæg for statens bidrag til pension og ATP m.v.
 Bruttolønnen på årsbasis divideres med nettotimetallet, hvorved forstås  

 det samlede antal arbejdstimer ifølge ansættelsesaftaler ekskl. ferie, sygdom  

 og andet fravær.
 Nettotimetallet fastsættes ved nærværende forhold til 1.800 timer/år (225  

 dage å 8 timer).
 Til ovennævnte nettotimepris lægges et omkostningstillæg pa 150%.
 Der beregnes normalt ikke herudover betaling for anvendt apparatur eller  

 prøveudstyr.
 Eventuelle medgåede materialer beregnes særskilt efter de i pkt. 3 anførte  

 regler.
 Tjenesteydelser faktureres for timelønnet personel på grundlag af den  

 medgåede produktive arbejdsløn (bruttoløn inkl. ferie og  

 søgnehelligdagsbetaling, sygeløn og ATP m.v.).
 Omkostningstillæg beregnes med 150%.
 Eventuelle medgåede materialer beregnes særskilt efter de i pkt. 3 anførte  

 regler.
 Hvor tjenesteydelsen alene består af udlån af arbejdskraft, f.eks. til  

 læsning/losning i særlige tilfælde, eller udlevering af auktionssolgte varer,  

 faktureres med bruttolønsatsen for pågældende personelkategori.
 Omkostningstillæg beregnes med 25%.
 Ved tjenesteydelser i form af værkstedsarbejder for private  

 erhvervsvirksomheder og privatpersoner tillægges yderligere 15% som  

 fortjeneste.
MATERIALEYDELSER 3. Materialeforbrug i forbindelse med de under pkt. 2  

 nævnte tjenesteydelser afregnes til genanskaffelsespris eller, såfremt disse  

 ikke kendes, til senest kendte indkøbspris.
 Til dækning af ekspeditionsomkostninger m.v. beregnes et  

 administrationstillæg på 20%.
TILLÆG B FKOBST M.605-2 SEP 1987 BEREGNING AF MOMS M.V.
