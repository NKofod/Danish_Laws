Vejledning om udvælgelseskriterier for  

 reservation af støtte til helhedsorienteret byfornyelse Indledning Ifølge § 8, stk. 3, i lov om byfornyelse kan by- og  

 boligministeren fastsætte regler om fordelingen af midler til  

 helhedsorienteret byfornyelse.
 Ved cirkulære af 7. september 1999 om udvælgelseskriterier for  

 reservation af støtte til helhedsorienteret byfornyelse er der fastsat  

 nærmere regler.
 Cirkulæret erstatter det tidligere cirkulære af 10. november  

 1998 og vejledningen erstatter den tidligere vejledning af 10. november 1998.  

 De væsentligste ændringer er, at bestemmelsen i § 5,  

 stk. 2, i det tidligere cirkulære, som alene vedrørte 1999,  

 er ophævet, samtidigt med at cirkulæret nu ikke er  

 tidsbegrænset.
 I ministeriets vejledning om byfornyelseslovens beslutningstyper, udgivet  

 i august 1998, er der i afsnit 3 nærmere gennemgået reglerne i  

 lovens kapitel 2 om helhedsorienteret byfornyelse.
Denne vejledning indeholder en gennemgang af de regler, som er fastsat ved  

 ovennævnte cirkulære.
Vejledningen er opdelt i følgende  

 afsnit:
1.	Formålet med cirkulæret 2.	Reservation 3.	Udvælgelseskriterier 4.	Frist for indsendelse af ansøgninger 5.	Ikrafttræden Afsnit 1 Formålet med cirkulæret Formålet med cirkulærets bestemmelser er at skabe en bedre  

 sammenhæng mellem fordeling af midlerne og de initiativer, der  

 ønskes igangsat med henblik på opfyldelse af regeringens  

 bypolitiske mål.
Ved udvælgelsen er det et væsentligt  

 hensyn, at midlerne kanaliseres hen, hvor behovet er størst set i  

 relation til de beskrevne væsentlige problemer i byområderne.
Der  

 lægges endvidere vægt på den organisatoriske  

 tilrettelæggelse af indsatsen.
I cirkulæret fastlægges der - primært ud fra en  

 behovsbedømmelse - nogle udvælgelseskriterier til fordeling af  

 midler til den helhedsorienterede byfornyelse.
Det er fortsat kommunerne, der  

 efter lovens § 4 træffer beslutning, iværksætter og  

 gennemfører helhedsorienteret byfornyelse i områder, hvor der  

 findes en flerhed af væsentlige problemer, navnlig af  

 bygningsmæssig, boligsocial, kulturel og trafikal karakter.
Investeringsrammen til helhedsorienteret byfornyelse er fastsat til 150  

 mill. kr. i år 2000 og hvert af de følgende år.
Under  

 forudsætning af, at hovedparten af de helhedsorienterede beslutninger  

 hver tildeles den maksimale tilsagnsramme på 10 mill. kr., vil der  

 kunne reserveres midler til ca. 15 - 20 beslutninger.
Afsnit 2 Reservation.
Krav til ansøgningen Opmærksomheden henledes på, at reservationen efter lovens  

 § 6, stk. 2, meddeles på baggrund af kommunens  

 ansøgning.
Ansøgningen skal indeholde en kortfattet  

 beskrivelse af området.
Det er en forudsætning, at der i  

 området er en flerhed af væsentlige problemer.
Det drejer sig  

 navnlig om problemer på det bygningsmæssige og boligsociale  

 område, manglende muligheder for kulturel udfoldelse og et  

 gademiljø, som er belastet af trafik og mangel på gode  

 fælles opholdsarealer for områdets beboere.
 Bestemmelsen om reservation er begrundet i, at kommunen ikke skal  

 gennemføre unødigt planlægningsarbejde m.v., før  

 der er sikret økonomisk grundlag for et efterfølgende tilsagn.  

 Udvælgelsen af ansøgninger vil således ske på et  

 tidspunkt, hvor projekterne er i idéfasen og efter reservationen skal  

 videreudvikles i samarbejde med beboerne og andre parter i området.
Lovens krav om en flerhed af væsentlige problemer i  

 området indebærer, at ansøgningen skal indeholde en  

 klar beskrivelse af områdets problemer med angivelse af hvilke  

 problemer, der findes væsentlige, og hvordan problemerne søges  

 imødekommet.
Dette indebærer, at der skal foretages en vurdering  

 af, hvordan den foreslåede indsats kan løse eller mindske  

 problemerne i området.
Ansøgningen skal endvidere beskrive  

 sammenhængen og koordineringen af de kommunale og private initiativer  

 inden for de nævnte problemområder.
Da områdets problemer både vedrører fysiske problemer  

 og problemer med de generelle levevilkår er det ikke  

 tilstrækkeligt, at ansøgningen angiver, hvilke fysiske  

 foranstaltninger kommunen påtænker at iværksætte.  

 Ansøgningen skal også beskrive den proces, som kommunen vil  

 igangsætte med henblik på, at beboerne udvikler en bedre  

 områdeidentifikation.
Dette skal ses i sammenhæng med lovens krav  

 om et forpligtende samarbejde med de berørte parter og det  

 tværsektorielle samarbejde i kommunen.
 Områdets problemer skal endvidere have en sådan tyngde og  

 karakter, at foranstaltningerne til afhjælpning af områdets  

 problemer forudsætter andre og mere tværgående initiativer  

 end en videreførelse af kommunens traditionelle  

 planlægningsinitiativer, f. eks. kommuneplan og  

 trafikplanlægning.
I bemærkningerne til byfornyelsesloven er forudsat, at by- og  

 boligministeren årligt fremsender en redegørelse til Folketinget  

 om byfornyelsens udvikling og effekter.
I disse redegørelser vil  

 indgå evaluering af helhedsorienteret byfornyelse, der bl.a. vil  

 omfatte beslutningernes indhold og den måde, arbejdet med den  

 helhedsorienterede byfornyelse har været organiseret på,  

 både internt i kommunen og i området.
Det er derfor  

 væsentligt, at kommunerne ved udvælgelse og beskrivelse af  

 området samt de planlagte initiativer forholder sig til lovens  

 målsætninger og i denne forbindelse opstiller målbare  

 succeskriterier.
Samtidig må kommunerne være indstillet på  

 at medvirke ved bidrag til disse evalueringer.
 Der henvises i øvrigt til punkt 3.5, hvor prioriteringskriterierne  

 for de konkrete projekter nærmere er uddybet.
Ansøgningen skal endelig indeholde budget over de forventede  

 udgifter.
Der angives i budgettet en fordeling mellem udgifter, der kan  

 få refusion på henholdsvis op til 50% og op til 20%.
Afsnit 3 Udvælgelseskriterier 3.1. Udvælgelsen af ansøgninger sker dels ud fra en vurdering  

 af, om ansøgningerne opfylder nærmere fastsatte objektive  

 kriterier, dels ud fra en kvalitativ vurdering af projekterne.
Det er en  

 forudsætning for efterfølgende tilsagn, at kriterierne for  

 reservationen ligeledes er opfyldt ved endelig vedtagelse af beslutningen om  

 helhedsorienteret byfornyelse.
Der henvises til den ændrede formulering  

 af lovens § 6, stk. 4, der blev gennemført ved lov nr. 279  

 af 12. maj 1999.
 3.2. Af cirkulærets § 1 fremgår, at ministeriet ved  

 reservation af støtte til ansøgninger om helhedsorienteret  

 byfornyelse vil tilstræbe, at der sker en geografisk spredning,  

 en spredning på  kommunetyper og en spredning på  

områdetyper.
Med geografisk spredning og spredning på kommunetyper er det  

 hensigten at undgå, at midlerne koncentreres i bestemte områder i  

 landet, og at opnå at både de største kommuner,  

 købstæder og landkommuner kan komme i betragtning.
Samtidig har  

 aspekter som boligsociale forhold, byøkologiske og ressource- og  

 miljømæssige forhold og foranstaltninger, som fremmer en  

 større identitetsfølelse med området blandt beboerne, en  

 høj prioritet.
 Ved spredning på områdetyper opnås, at der både  

 kan ske helhedsorienteret byfornyelse i de traditionelle  

 byfornyelsesområder i bykernerne og i f.eks. de nyere  

 forstadsområder, hvor problemerne ikke primært er knyttet til  

 boligerne.
 Det fremgår af bemærkningerne til lovens § 8, stk. 3, at  

 der er sket en prioritering af områder i større byer.  

 Dermed er der dog ikke sket en udelukkelse af mindre belastede  

 byområder og mindre byer.
 3.3. Af cirkulærets § 2 fremgår, at ministeriet vil  

 prioritere følgende områder:
 1. Ældre byområder i større byer med omfattende  

 byfornyelsesproblemer i form af nedslidte boliger med væsentlige  

 installationsmangler.
Ved at prioritere disse områder søges sikret, at den  

 væsentligste del af midlerne anvendes i de traditionelle  

 byfornyelsesområder.
Prioriteringen følger derved principperne  

 for tildelingen af investeringsrammen til bygningsfornyelse.
 Tildelingen af sidstnævnte investeringsramme sker på grundlag  

 af objektive kriterier og prioriterer - som hidtil - kommuner med tunge  

 byfornyelsesproblemer i form af nedslidte bygninger med væsentlige  

 installationsmangler.
2. Nyere boligområder i større byer, f.eks.  

 forstadsområder.
Problemerne vil i høj grad være knyttet  

 til de sociale og kulturelle forhold, og kan blive forstærket som  

 følge af uhensigtsmæssige planløsninger (f.eks.  

 idéforladte friarealer og uhensigtsmæssige  

 trafikløsninger).
3. Områder i mindre byer, hvor der er behov for  

 bymæssig udvikling, herunder landsbyer.
I disse områder vil  

 problemerne ofte have sammenhæng med trafikal belastning og mangel  

 på kulturelle mødesteder samt fælles friarealer.
4. Mindre belastede byområder, hvor indsatsen primært  

 er forebyggende.
Områderne skal stadig opfylde betingelserne i lovens  

 § 4, men problemerne har ikke samme omfang og tyngde, som de tre  

 øvrige kategorier.
 Ministeriet vil prioritere i nævnte rækkefølge dog  

 således, at der søges sikret reservation til projekter  

 tilhørende mindst de tre første områder, jf. § 2,  

 stk. 2.
 Mindre belastede byområder kan også være områder,  

 hvor der allerede er gennemført bygningsfornyelse, men hvor der stadig  

 er problemer, der kan have helhedskarakter.
 Der kan være ansøgninger i de områder, der er  

 nævnt i § 2, stk. 1, der ikke får reservation, som  

 følge af de forhold, der er nævnt i § 1 og §§ 3-  

 5.
 3.4. Endvidere er det - efter cirkulærets § 3 - stadig
en forudsætning, at højst en tredjedel af rammen  

 anvendes til områder, hvori der ikke indgår bygningsfornyelse af  

 betydning.
Derved sikres, at der ikke rykkes ved formålet med anvendelsen af  

 byfornyelsesmidlerne.
Den væsentligste del af midlerne anvendes fortsat  

 i områder med væsentlige bygningsmæssige mangler, hvor  

 helhedsorienterede byfornyelsesbeslutninger kan indgå som en  

 overbygning af beslutninger om bygningsfornyelse.
Kommunen skal i sin ansøgning oplyse om, der skal ske  

 bygningsfornyelse i området.
Hvis dette er tilfældet, skal  

 kommunen oplyse om det nærmere behov for bygningsfornyelse i  

 området samt om prioritering af bygningsfornyelsen inden for den  

 tildelte investeringsramme til bygningsfornyelse eller eventuelt i forhold  

 til fremtidige investeringsrammer.
 3.5. Det fremgår af cirkulærets § 4, at ministeriet vil  

 prioritere ansøgninger, hvor kommunen fremkommer med konkrete  

 operationelle løsningsforslag, der inddrager følgende  

 aspekter:
 3.6. Ved fastsættelse af kriteriet om spredning af temaer,  

 jf. § 5, sikres, at ministeriet til brug for en fremtidig evaluering  

 får mulighed for at få belyst så mange forskellige  

 projekter som muligt.
Afsnit 4 Frist for indsendelse af ansøgninger Ansøgninger om reservation af støtte til helhedsorienteret  

 byfornyelse inden for den årlige investeringsramme indsendes til  

 ministeriet og skal være fremme i ministeriet senest den 7. januar.
Er  

 den 7. januar en lørdag eller søndag udskydes fristen til  

 førstkommende hverdag.
 I det omfang ansøgningerne overstiger de midler, der er til  

 rådighed, udvælges ansøgningerne efter cirkulærets  

 kriterier.
Afsnit 5 Ikrafttræden Cirkulæret træder i kraft den 1. januar 2000. Samtidigt  

 afløses vejledning nr. 181 af 10. november 1998 af  

 nærværende vejledning.
