A.1 Kildeskat (A-skat) A.1.1 Baggrund Kildeskattesystemet indebærer, at skatten opkræves ved kilden, men  

 indeholder også et samtidighedsprincip, idet opkrævning af skat foretages  

 direkte hos arbejdsgiveren, efterhånden som indkomsten erhverves.
Der er  

 dog tale om en foreløbig skat, og der udfærdiges efterfølgende en  

 årsopgørelse.
Kildeskatteloven (KSL) er senest optrykt i lovbek. nr. 1086 af 28.  

 november 2005. Til loven knytter sig kildeskattebekendtgørelsen (KSLbek),  

 bek. nr. 993 af 19. oktober 2005.  Reglerne om angivelse og  

 indbetaling af indeholdte A-skatter findes i opkrævningsloven (OPKL), lov  

 nr. 169 af 15. marts 2000 og den til loven hørende bekendtgørelse  

 (OPKLbek), bek. nr. 503 af 15. juni 2003 , §§ 1 - A.1.2 A-skat - A-indkomst Foreløbige beløb, der skal indeholdes efter reglerne i KSL §§ 43-49  

 kaldes A-skat og den skattepligtige indkomst, hvori A-skat skal  

 indeholdes, kaldes A-indkomst, jf.
KSL § 41, stk. 2.
Hovedkriteriet for om der er tale om A-indkomst er, at indkomsten er  

 vederlag i penge for personligt arbejde i tjenesteforhold, jf.
KSL § 43,  

 stk. 1. I KSL § 43, stk. 2 er opregnet indkomstarter, som efter  

 skatteministerens nærmere bestemmelse kan henregnes til A-indkomst.
Hertil  

 knytter sig KSLbek. § 15.
Hvis udbetalingen foretages af en udenlandsk diplomatisk repræsentation  

 mv., er udbetalingen ikke A-indkomst, jf.
KSL § 44, litra a.
Det samme er  

 tilfældet, hvis udbetalingen foretages af en person mv., der ikke har  

 hjemting her i landet, og der ikke foreligger fast driftssted, jf.
KSL §  

 44, litra b.
Der er dog tale om A-indkomst, hvis udbetalingen sker gennem  

 en befuldmægtiget med hjemting her i landet, jf.
KSL § 46, stk. 4 og 5. Se  

 i øvrigt afsnit  

 C.1.1.1  

 og  

 C.1.2.1 .  

 Skatteministeren kan bestemme, at en indkomst, der er A-indkomst efter KSL  

 § 43, skal anses for B-indkomst, jf.
KSL § 45, stk. 1. Hertil knytter sig  

 KSLbek. § 16.
Naturalieydelser er normalt B-indkomst.
Dog er fri kost og logi  

 A-indkomst, hvis det er ydet i forbindelse med vederlag i penge for  

 personligt arbejde i tjenesteforhold, og Skatterådet  har fastsat  

 normalværdi herfor, jf.
KSL § 43, stk. 1 og KSLbek. § 16, nr. 3  

 modsætningsvis.
Fri bil er A-indkomst, når godet er ydet som led i et  

 ansættelsesforhold eller som led i en aftale om ydelse af personligt  

 arbejde i øvrigt, jf.
KSLbek. § 15, nr. 22. Hvis arbejdsgiveren betaler  

 den ansattes private udgifter eller konverterer løn til naturalier, er der  

 også tale om A-indkomst.
Rejse- og befordringsgodtgørelse, jf.
LL §§ 9, stk. 5, 9A, 9B og 31 kan  

 udbetales skattefrit i henhold til reglerne herom, jf. bekendtgørelse  

 nr. 1290 af 13. december 2005 og SKAT- meddelelse  

 SKM2005.498.SKAT .  

 Se nærmere afsnit   

 B.1.7 .
 Arbejdsgiverens dækning af lønmodtagerens udlæg efter regning  

 (originale eksterne bilag) af arbejdsgiverens udgifter er skattetrækket og  

 indkomstopgørelsen uvedkommende.
Foreløbige beløb, der skal betales efter en skattebillet, kaldes  

 B-skat, og den skattepligtige indkomst, hvori der hverken skal indeholdes  

 A-skat, udbytteskat eller royaltyskat, kaldes B-indkomst, jf.
KSL § 41,  

 stk. 2.
A.1.3 Indeholdelse af A-skat Indeholdelse af A-skat skal ske i forbindelse med enhver udbetaling af  

 A-indkomst, jf.
KSL § 46, stk. 2. De nærmere regler herfor og de  

 tilhørende regler om skattekort, registreringspligt, angivelse og betaling  

 mv. fremgår af KSL §§ 46-57 og KSLbek. kapitel 3, 4, 7 og 8 samt  

 af OPKL kapitel 2 og OPKLbek. §§ 1 - 4. Om tidspunktet for indeholdelse,  

 se i øvrigt afsnit  

 F.1.3 .
A.1.4 Hæftelse og inddrivelse Indkomstmodtageren og den indeholdelsespligtige hæfter solidarisk for  

 ikke indeholdt A-skat, jf.
KSL §§ 68 og 69, stk. 1. Den  

 indeholdelsespligtige hæfter dog kun ved udvist forsømmelighed, se i  

 øvrigt afsnit  

 K.2.2 .
For indeholdt A-skat hæfter alene den indeholdelsespligtige, jf.
KSL §  

 69, stk. 2, se i øvrigt afsnit  

 K.2.1 .
A.1.5 Straffebestemmelser Hvis den indeholdelsespligtige forsætligt eller ved grov uagtsomhed  

 udbetaler løn mv. uden at indeholde A-skat, kan denne straffes med bøde  

 eller fængsel indtil 2 år, jf.
KSL § 74.
Indkomstmodtageren vil kunne straffes på samme måde, hvis denne lader  

 sig udbetale A-indkomst og ved, at der ikke er indeholdt A-skat som  

 påbudt, jf.
KSL § 75, stk. 1, nr. 1.
 Se nærmere afsnit  

 L .
A.2 Arbejdsmarkedsbidrag (AM-bidrag) A.2.1 Baggrund AM-bidraget har til formål at synliggøre statens udgifter til  

 arbejdsmarkedsformål med henblik på at fremme en forbedring af  

 arbejdsmarkedets strukturer.
AM-bidrag betales af lønmodtagere og  

 honorarmodtagere (lønmodtagerbidrag), og af selvstændigt erhvervsdrivende  

 (bidrag for selvstændige), jf.
AMFL § 7, stk. 1. og 2.
 AMFL er senest optrykt i lovbek. nr. 863 af 2. september 2005  .  

 Til loven knytter sig AMFLbek. nr. 136 af 17. februar  

 2005. Reglerne om angivelse og indbetaling af indeholdte bidrag  

 fremgår af OPKL kapitel 2 og OPKLbek §§ 1 - 3.
A.2.2 Bidragspligt og -grundlag For bidragspligtige lønmodtagere og honorarmodtagere, jf.
AMFL § 7,  

 stk. 1, udgør bidragsgrundlaget (AM-indkomsten) bruttovederlaget samt  

 værdien af visse personalegoder, jf.
AMFL § 8, stk. 1.
AM-bidraget indeholdes af pensionsinstituttet mv. for den del af  

 lønnen, som arbejdsgiveren tilbageholder for den ansatte og indbetaler til  

 pensionsordninger omfattet af pensionsbeskatningsloven (PBL), lovbek. nr.  

 824 af 25. august 2005,  § 19, jf.
AMFL § 11, stk. 5. Arbejdsgiveren  

 skal derfor se bort fra denne del af lønnen ved opgørelse af  

 bidragsgrundlaget.
 AM-bidraget beregnes som en procentdel af bidragsgrundlaget.  

 Bidragssatserne for lønmodtagere og honorarmodtagere udgør 8 pct., jf.  

 AMFL § 3, jf. § 4.
A.2.3 Indeholdelse af arbejdsmarkedsbidrag  

 (AM-bidrag) Indeholdelse af  AM-bidrag skal foretages af arbejdsgiveren i  

 forbindelse med enhver udbetaling af løn, vederlag, honorarer,  

 fratrædelsesgodtgørelser mv., jf.
AMFL § 11, stk. 1, 6 og 9.
For indbetalinger, som arbejdsgiveren foretager til pensionsordninger  

 mv. omfattet af § 19 i PBL, skal indeholdelsen foretages af  

 pensionsinstituttet mv., jf.
AMFL § 11, stk. 5 og 9.
For indbetalinger, som arbejdsgiveren foretager til et pensionsinstitut  

 omfattet af lov om tilsyn med firmapensionskasser, eller til en hjælpe- og  

 understøttelsesfond efter reglerne i PBL § 52, skal arbejdsgiveren  

 foretage opgørelsen, hvis indbetalingen ikke kan henføres til den enkelte  

 ansatte, jf.
AMFL § 11, stk. 2.
For honorarer mv. for personligt arbejde uden for tjenesteforhold, og  

 hvor der er tale om B-indkomst samt den skattepligtige værdi af køberetter  

 til aktier jf.
AMFL § 8, stk. 1, litra b, skal der ikke indeholdes  

 AM-bidrag ved udbetalingen, jf.
AMFL § 11, stk. 8, hvor told-og  

 skatteforvaltningen  selv opgør bidraget.
 De nærmere regler for indeholdelse og de tilhørende regler om  

 registreringspligt, angivelse og betaling mv. fremgår af AMFL §§ 11 - 13 A  

 og § 21 og AMFLbek. samt OPKL kapitel 2 og OPKLbek §§ 1 - 3.
A.2.4 Hæftelse og inddrivelse Den bidragspligtige og den indeholdelsespligtige hæfter solidarisk for  

 ikke indeholdt AM-bidrag, jf.
AMFL § 15, stk. 1 og 3, 1. pkt.
Den  

 indeholdelsespligtige hæfter dog kun ved forsømmelighed, se i øvrigt  

 afsnit  

 K.2.2 .
 For indeholdt AM-bidrag hæfter alene den indeholdelsespligtige, jf.  

 AMFL § 15, stk. 3, 2. pkt, se i øvrigt afsnit  

 K.2.1 .
A.2.5 Straffebestemmelser Hvis den indeholdelsespligtige forsætligt eller ved grov uagtsomhed  

 udbetaler løn mv. uden at indeholde AM-bidrag, kan denne straffes med bøde  

 eller fængsel indtil 2 år, jf.
AMFL § 18, stk. 1 og 2.
A.3 Den Særlige Pensionsopsparing  

 (SP-bidrag) A.3.1 Baggrund Der skal løbende opkræves en særlig pensionsopsparing til  

 Arbejdsmarkedets Tillægspension.
Ordningen er nærmere beskrevet i lov om  

 Arbejdsmarkedets Tillægspension (ATP-loven), § 17 f-k, lovbek. nr.  

 689 af 20. august 2002.
 Ved lov nr. 308 af 4. maj 2004 og lov nr. 1059 9. november 2005 om  

 ændring af ATP-loven (Midlertidig suspension af bidraget til Særlig  

 Pensionsopsparing) er opkrævningen af den særlige pensionsopsparing på 1  

 pct. suspenderet for 2004 og 2005 samt for 2006 og 2007.
A.3.2 Hvem omfattes af Den Særlige  

 Pensionsopsparing (SP-bidrag) Lønmodtagere m. fl. og selvstændigt erhvervsdrivende, skal som  

 udgangspunkt betale bidrag til Den Særlige Pensionsopsparing (SP-bidrag)  

 af den indkomst, hvoraf der også betales AM-bidrag, jf.
ATP-lovens § 17  

 f.
 For lønmodtagere mv. opkræves SP-bidraget første gang, der ved  

 indeholdelse af A-skat i løn, vederlag mv. anvendes  

 skattekortsoplysningerne for det kalenderår, hvori personen fylder 17 år.  

 SP-bidraget ophører på det tidspunkt, hvor der sidste gang anvendes  

 skattekortsoplysninger for det kalenderår, hvori personen fylder 64 år,  

 for personer der inden den 1. juli 1999 er fyldt 60 år, dog 66 år.
 Også personer omfattet af ATP-lovens § 2 a omfattes af  

 SP-bidrag.
A.3.3 Hvad betales der til Den Særlige  

 Pensionsopsparing (SP-bidrag) SP-bidraget udgør 1 pct. af beregningsgrundlaget for AM-bidraget efter  

 AMFL.For personer omfattet af ATP-lovens § 2 a er SP-bidraget 1 pct. af  

 dagpengebeløbet og kursusgodtgørelsen.
A.3.4 Hvorledes opkræves Den Særlige  

 Pensionsopsparing (SP-bidrag) Opkrævningen af SP-bidraget  følger opkrævningen af AM-bidraget.  

 For lønmodtagere m.fl. indeholder arbejdsgiveren SP-bidraget samtidig med,  

 at der indeholdes AM-bidrag.
Arbejdsgiveren skal således ved siden af indeholdelse af AM-bidrag på 8  

 pct., for den omhandlede persongruppe indeholde SP-bidrag med 1 pct.,  

 eller i alt 9 pct.
På tilsvarende vis som for AM-bidraget er der  

 bortseelsesret for SP-bidraget i relation til grundlaget for indeholdelse  

 af A-skat, jf.ligningsloven (LL) § 7 L.
 Arbejdsgiveren skal underrette lønmodtageren om, hvor meget der er  

 indeholdt i SP-bidrag, lige som bidraget særskilt skal angives på  

 oplysningssedlen.
 For personer omfattet af ATP-lovens § 2 a indeholder A-kasserne m. fl.  

 pensionsbidraget og afregner de indeholdte beløb direkte til  

 Arbejdsmarkedets Tillægspension.
Hvor beløb omfattet af ATP-lovens § 2 a udbetales af en arbejdsgiver  

 (fx dagpenge ved sygdom i arbejdsgiverperioden) skal arbejdsgiveren, selv  

 om der ikke skal indeholdes AM-bidrag, indeholde SP-bidrag med 1 pct.  

 efter at der er indeholdt ATP-bidrag.
Det her indeholdte bidrag indbetales  

 af arbejdsgiveren direkte til Arbejdsmarkedets Tillægspension sammen med  

 de kvartalsvise ATP-indbetalinger, efter Arbejdsmarkedets Tillægspensions  

 nærmere anvisninger herom.
Der er bortseelsesret i A-indkomstgrundlaget  

 for SP-bidraget, jf.
LL § 7 L.
 For selvstændigt erhvervsdrivende og honorarmodtagere mv. hvor  

 indkomsten er B-indkomst, opgør de statslige told- og skattemyndigheder  

 SP-bidraget på grundlag af årsopgørelsen.
A.4 Afkald på indtægt Hvis der gives afkald på løn mv. forud for tidspunktet for den endelige  

 retserhvervelse, skal der normalt ikke indeholdes A-skat, AM-bidrag og  

 SP-bidrag.
 Der skal dog ske indeholdelse, hvis modtageren i forbindelse med  

 afkaldet træffer beslutning om, hvordan beløbet skal anvendes.
 Se i øvrigt LV  

 A.A.1.3.10 .
A.5 Oplysningspligt A.5.1 Lønoplysningsseddel Der skal hvert år indsendes oplysning om udbetaling eller godskrivning  

 af A-indkomster, honorarer, diverse personalegoder mv., jf.
SKL §§ 7 og 7  

 A.
SKL er senest optrykt i lovbek. nr. 869 af 12. august 2004.  Til  

 loven knytter sig indberetningsbekendtgørelsen (bek. nr. 1176 af 17.  

 december 2002, som senere ændret ved bek. nr. 1242 af 20. december 2002,  

 bek. nr. 851 af 15. oktober 2003  bek. nr. 24 af 12. januar 2004 og  

 bek. nr. 1098 af 1. november 2004). Der skal endvidere gives  

 oplysning om indeholdte A-skatter og AM- og SP-bidrag, jf.
AMFLbek. § 5.  

 Se nærmere om oplysningspligt i afsnit  

 I.
 På grundlag af bl.a. disse indsendte oplysninger bliver  

 indkomstmodtagerens årsopgørelse dannet.
A.5.2 Personnummerindberetning Indeholdelsespligtige vedrørende A-skat, der foretager lønudbetalinger  

 mv., har pligt til månedligt at indberette personnumre på de personer, som  

 har fået udbetalt/godskrevet A-indkomst.
Indberetningspligten fremgår af  

 KSL § 57, og er nærmere udmøntet i KSLbek. § 28 A.
Se nærmere  

 I 4.3.
