 I henhold til § 3 i justitsministeriets bekendtgørelse af 21. juni 1973 om  

 fuldbyrdelse af frihedsstraf og § 1 i justitsministeriets bekendtgørelse af  

 21. juni 1973 om behandling af personer, der anbringes i forvaring,  

 fastsættes følgende regler om anbringelse af personer, der er idømt  

 frihedsstraf eller forvaring og om overførsel af indsatte mellem  

 kriminalforsorgens institutioner:
I.
ANBRINGELSE AF PERSONER, DER ER IDØMT FRIHEDSSTRAF ELLER FORVARING.
 Mænd.
§ 1.  Hæftedømte anbringes i åben anstalt, når  

 pladsforholdene tillader det, eller i arresthus (Københavns fængsler) for den  

 politikreds, hvor den pågældende har bopæl eller opholder sig.
Anbringelse i  

 andet arresthus kan ske, såfremt pladsforholdene eller andre særlige forhold  

 taler derfor.
 Stk. 2.  Anbringelse i anstalt i fællesskab med  

 fængselsdømte kan kun ske, såfremt den pågældende samtykker heri.
 § 2.  Fængselsdømte anbringes normalt i anstalt.
 Stk. 2.  Såfremt strafudståelsen bliver kortvarig, eller  

 særlige forhold taler derfor, kan fængselsdømte anbringes i arresthus  

 (Københavns fængsler). Anbringelsen sker efter tilsvarende retningslinier som  

 for hæftedømte, jfr. § 1, stk. 1.
 Stk. 3.  Personer hjemmehørende på Færøerne med  

 straffetider indtil 6 måneder anbringes normalt i det lokale arresthus,  

 såfremt pladsforholdene tillader det.
 § 3.  Fængselsdømte anbringes i åben anstalt,  

 medmindre det af særlige grunde findes utilrådeligt.
 Stk. 2.  Anbringelse i åben anstalt kan navnlig findes  

 utilrådeligt af følgende grunde:
Der foretages en helhedsbedømmelse af den pågældendes personlighed.  

 Bedømmelsen sker på grundlag af dels foreliggende personlige oplysninger,  

 herunder mentalerklæringer, dels arten af den nu pådømte eller tidligere  

 pådømte kriminalitet og de omstændigheder, hvorunder kriminaliteten er  

 begået.
Der lægges ikke alene vægt på farlighed under anstaltsopholdet, men  

 også på farlighed ved en eventuel undvigelse.
Der lægges vægt på tidligere undvigelser eller undvigelsesforsøg og  

 udeblivelse fra udgang.
Tidligere undvigelser m.v. fra institutioner for børn  

 og unge under social- og sundhedsforvaltningen lades dog som regel ude af  

 betragtning, og det samme kan gælde undvigelser m.v. af unge  

 varetægtsarrestanter.
Der anlægges tillige en konkret vurdering af, om de  

 omstændigheder, der kan have betinget en tidligere undvigelse m.v., kan  

 påregnes at ville gøre sig gældende under det nye anstaltsophold, f.eks. når  

 dette vil blive relativt kortvarigt.
Der vil også blive lagt vægt på, i  

 hvilket omfang undvigelsesrisiko skønnes at indebære risiko for kriminalitet  

 under undvigelsen.
Der foretages en vurdering af den pågældendes formodede evne til at  

 tilpasse sig forholdene i den åbne anstalt med dennes større frihed og  

 fællesskab og af risikoen for, at den pågældende på grund af en udpræget  

 asocial holdning vil påvirke medindsatte i uheldig retning.
Disse forhold vil  

 jævnligt gøre sig gældende for personer, der har været ude i massivt  

 stofmisbrug.
Længere straffetid vil ikke i sig selv udelukke anbringelse i åben  

 anstalt, men vil indgå i den samlede vurdering.
Er straffetiden 5 år eller  

 derover, vil anbringelse normalt ske i lukket anstalt.
Der vil dog blive  

 taget hensyn til den tid, der resterer til datoen for løsladelsen, herunder  

 prøveløsladelse efter straffelovens § 38, stk. 1.
§ 4.  Fængselsdømte anbringes så vidt muligt i anstalt  

 i det amt, hvor han har bopæl eller ophold, eller hvortil han har anden  

 personlig tilknytning.
Anbringelsen sker i øvrigt efter de retningslinier,  

 der er angivet i bilag til dette cirkulære.
Stk. 2.  De nævnte retningslinier fraviges, når særlige  

 forhold taler derfor, eller når det skønnes formålstjenligt af hensyn til Stk. 3.  Personer, der skønnes at have særligt behov for  

 psykiatrisk assistance, vil i almindelighed - eventuelt midlertidigt - blive  

 anbragt i anstalten ved Herstedvester.
 § 5.  Personer, der er dømt til forvaring, anbringes i  

 anstalten ved Herstedvester eller eventuelt i lukket statsfængsel.
 KVINDER.
 § 6.  Hæftedømte anbringes efter reglerne i § 1.
 Stk. 2.  Fængselsdømte anbringes efter reglerne i §§ 2  

 og 3.
 § 7.  For fængselsdømte, der er egnede til anbringelse  

 i åben anstalt, finder reglerne i § 4, stk. 1 og 2, tilsvarende anvendelse.
 Stk. 2.  Fængselsdømte, som ikke er egnede til  

 anbringelse i åben anstalt, og som ikke har behov for psykiatrisk assistance,  

 anbringes normalt i statsfængslet i Ringe.
 Stk. 3.  Finder vedkommende anstalt, at den pågældende  

 er uegnet til anbringelse i institutionen, kan direktoratet træffe  

 bestemmelse om anbringelse i arresthus (København fængsler).
 Stk. 4.  Afgørelsen om anbringelsessted for  

 fængselsdømte, der har behov for psykiatrisk assistance og personer, der er  

 idømt forvaring, træffes efter en konkret vurdering i hvert enkelt tilfælde.
II.
OVERFØRSEL AF INDSATTE MELLEM KRIMINALFORSORGENS INSTITUTIONER.
 Overførsel fra arresthus (Københavns fængsler) til andet arresthus eller  

 anstalt.
§ 8.  Såfremt pladsforholdene eller andre særlige  

 forhold taler derfor, kan indsatte overføres til andet arresthus eller  

 anstalt.
Overførsel til anstalt sker efter retningslinierne i afsnit I.
 Stk. 2.  Overførsel sker efter aftale med vedkommende  

 institution.
§ 9.  Domfældte, der afventer overførsel til et andet  

 nordisk land i medfør af justitsministeriets cirkulære nr. 220 af 16.  

 december 1963 om samarbejde med Finland, Island, Norge og Sverige angående  

 fuldbyrdelse af straf m.v., kan overføres fra arresthus til Københavns  

 fængsler.
Spørgsmålet om midlertidig anbringelse i anstalt forelægges for  

 direktoratet, såfremt særlige omstændigheder taler for sådan anbringelse.
 Stk. 2.  Overførsel efter reglen i stk. 1 forudsætter  

 samtykke fra den pågældende.
§ 10.  Når en indsat efter undvigelse eller  

 udgangsmisbrug indsættes i arresthus (Københavns fængsler), skal arresthuset  

 (Københavns fængsler) straks underrette den institution, hvor den pågældende  

 var anbragt.
Der skal endvidere gives underretning om foreliggende  

 oplysninger om kriminalitet og om eventuel varetægtsfængsling.
Stk. 2.  Institutionen skal snarest muligt træffe  

 bestemmelse om, hvorvidt den pågældende skal tilbageføres eller anbringes i  

 anden institution.
Tilbageførsel eller overførsel til anden institution skal  

 ske snarest muligt.
 Overførsel fra anstalt til anden anstalt eller arresthus.
 § 11.  Indsatte, der er anbragt i lukket anstalt,  

 overføres til åben anstalt, når sådan anbringelse ikke findes utilrådelig.
 Stk. 2.  Spørgsmålet om overførsel tages op til  

 overvejelse senest, når den pågældende har gennemført 2 uledsagede udgange  

 uden misbrug som led i et regelmæssigt udgangsforløb.
 Stk. 3.  Spørgsmålet om overførsel af indsatte, der  

 udstår fængsel i 5 år og derover eller forvaring, afgøres på halvårlige  

 fællesmøder mellem direktoratet og anstalten eller efter indstilling til  

 direktoratet.
 Stk. 4.  Spørgsmålet om overførsel af udenlandske  

 indsatte, der kan påregnes udvist af landet efter strafudståelsen, afgøres af  

 direktoratet.
§ 12.  Indsatte i åben anstalt kan overføres til  

 lukket anstalt, hvis fortsat ophold i den åbne anstalt er åbenbart  

 utilrådeligt, og denne bedømmelse helt eller delvis beror på Stk. 2.  Er den pågældende overført fra lukket til åben  

 anstalt efter § 11, stk. 3, forelægges spørgsmålet om tilbageførsel til  

 lukket anstalt for direktoratet, eventuelt telefonisk, så vidt muligt inden  

 tilbageførsel finder sted, medmindre overførslen sker af helbredsmæssige  

 grunde.
 Stk. 3.  Reglerne i stk. 1 finder tilsvarende anvendelse  

 ved midlertidig overførsel til arresthus (Københavns fængsler). Såfremt den  

 indsatte skal tilbageføres til åben anstalt, kan anbringelse i arresthus  

 (Københavns fængsler) ikke uden direktoratets godkendelse opretholdes i mere  

 end 4 uger.
 § 13.  Institutionens leder afgør, om beslutning om  

 overførsel i henhold til § 12 kan træffes på grundlag af de foreliggende  

 indberetninger, eller om det af hensyn til klarlæggelse af sagens  

 omstændigheder er påkrævet at indhente yderligere indberetninger eller  

 foretage afhøring af personale eller indsatte.
Stk. 2.  Beslutning om overførsel forudsætter, at den  

 indsatte i fornødent omfang er gjort bekendt med de foreliggende  

 indberetninger og eventuelle afhøringer samt har haft lejlighed til at udtale  

 sig.
Såfremt den indsatte efter undvigelse eller udgangsmisbrug er anbragt i  

 arresthus (Københavns fængsler), skal den pågældende have lejlighed til at  

 udtale sig, før der af lederen af den åbne anstalt træffes bestemmelse om  

 eventuel overførsel til lukket anstalt.
 Stk. 3.  Den indsatte skal altid gøres bekendt med  

 begrundelsen for eventuel beslutning om overførsel.
 Stk. 4.  Alle afhøringer skal overværes af en af  

 institutionens funktionærer.
Stk. 5.  Om bestemmelsen gøres notat, der skal indeholde  

 en gengivelse af det indberettede og eventuelle forklaringer.
Den afhørte  

 skal have lejlighed til at godkende gengivelsen af sin forklaring, og det  

 skal anføres, om godkendelse er sket.
Notatet skal endvidere indeholde en  

 udførlig begrundelse for, at overførsel er anset for påkrævet.
Stk. 6.  Den indsatte skal efter anmodning have  

 udleveret udskrift af notatet.
Oplysninger kan udelades i det omfang,  

 hensynet til anstaltens sikkerhed eller til enkeltpersoner klart tilsiger  

 det.
§ 14.  Indsatte kan overføres mellem åbne anstalter  

 indbyrdes eller mellem lukkede anstalter indbyrdes, når særlige grunde taler  

 derfor.
Reglerne i § 13, stk. 2, 1 pkt., samt stk. 3-6 finder tilsvarende  

 anvendelse.
 Stk. 2.  Om overførsel af indsatte, der udstår fængsel i  

 5 år eller derover eller forvaring, skal der forinden ske underretning til  

 direktoratet.
Stk. 3.  Kvinder, der er anbragt i statsfænglet i Ringe,  

 kan midlertidigt overføres til et nærliggende arresthus.
Sådan anbringelse  

 kan ikke uden direktoratets godkendelse opretholdes i mere end 4 uger.
 § 15.  Overførsel mellem åbne anstalter indbyrdes og  

 mellem lukkede anstalter indbyrdes kan endvidere ske, når den indsatte har  

 samtykket i overførslen.
Stk. 2.  Overførsel mellem kriminalforsorgens anstalter  

 i øvrigt og mellem disse og arresthusene kan ske med den indsattes samtykke,  

 såfremt uddannelsesmæssige, beskæftigelsesmæssige eller andre særlige grunde  

 taler derfor.
Sådan overførsel kan eventuelt være midlertidig.
 Stk. 3.  Er en indsat anbragt i institution af  

 uddannelsesmæssige eller beskæftigelsesmæssige grunde og ophører uddannelsen  

 eller beskæftigelsen, skal den pågældende normalt tilbageføres eller  

 overføres til den anstalt, hvor vedkommende efter de almindelige regler skal  

 anbringes.
 Stk. 4.  Om overførsel af indsatte, der udstår fængsel i  

 5 år eller derover eller forvaring, skal der forinden ske underretning til  

 direktoratet.
 § 16.  Ved overførsel fra lukket til åben anstalt og  

 omvendt finder reglerne i § 4, stk. 1 og 2, tilsvarende anvendelse.
 § 17.  Spørgsmålet om overførsel mellem  

 kriminalforsorgens institutioner forelægges for direktoratet, hvis de to  

 institutioner er uenige om, hvorvidt overførsel bør ske.
 Forelæggelse skal foretages af den institution, der mener, at overførsel  

 bør ske.
 Overførsel af indsatte, der har behov for psykiatrisk assistance.
 § 18.  Mænd, der er idømt frihedsstraf i under 5 år,  

 kan overføres til anstalten ved Herstedvester, når der er behov for  

 psykiatrisk assistance, såfremt den pågældende ikke kan indlægges på  

 psykiatrisk hospital eller lignende.
Stk. 2.  Institutionens leder sender motiveret  

 indstilling, bilagt en erklæring fra fængselslægen (arresthuslægen) til  

 anstalten ved Herstedvester.
I akutte tilfælde kan spørgsmålet om indlæggelse  

 dog forelægges telefonisk.
 Stk. 3.  Opholdet forudsættes i almindelighed at være  

 midlertidigt, og tilbageførsel til vedkommende institution finder sted, når  

 institutionslederne er enige herom.
 Stk. 4.  Er der efter endt observation eller behandling  

 tvivl om, hvor den resterende del af straffen skal udstås, eller er  

 institutionslederne uenige om anbringelsesstedet, forelægges sagen for  

 direktoratet.
 Stk. 5.  For personer, der er idømt fængsel i 5 år eller  

 derover eller forvaring, forelægges spørgsmålet om overførsel for  

 direktoratet, eventuelt telefonisk.
 § 19.  Spørgsmålet om anden anbringelse af kvinder,  

 der har behov for psykiatrisk assistance, og som ikke kan indlægges på  

 psykiatrisk hospital eller lignende, forelægges for direktoratet.
 Overførsel til Vestre hospital.
 § 20.  Indlæggelse på Vestre hospital under Københavns  

 fængsler kan ske, såfremt sikkerhedshensyn eller den indsattes forhold gør  

 indlæggelse på almindeligt hospital betænkeligt, eller den pågældende ikke  

 kan modtages på grund af pladsmangel.
Stk. 2.  Overførsel til Vestre hospital skal ske, når  

 der hos den pågældende konstateres Stk. 3.  Fængselslægens (arresthuslægens)  

 indlæggelsesseddel (Dfk. 48) sendes af institutionens leder til inspektøren  

 for Københavns fængsler, der efter at have forelagt sagen for overlægen ved  

 Vestre hospital meddeler, om og hvornår den pågældende kan modtages.
 Stk. 4.  Tilsiger forholdene øjeblikkelig indlæggelse,  

 kan dette ske efter telefonisk aftale med inspektøren for Københavns  

 fængsler, eventuelt efter forudgående drøftelse mellem fængselslægen  

 (arresthuslægen) og overlægen.
III.
IKRAFTTRÆDEN.
 § 21.  Cirkulæret træder i kraft den 1. oktober 1983.
 Stk. 2.  Samtidig ophæves cirkulære nr. 3 af 2. januar  

 1979 om anbringelse af personer, der er idømt frihedsstraf eller forvaring.
Direktoratet for kriminalforsorgen, den  

 29. august 1983 W.
Rentzmann /Annemarie Lund Til kriminalforsorgens anstalter og arresthusene Bilag Retningslinier om anbringelse af fængselsdømte i de enkelte anstalter.
 Ved cirkulæret er der fastsat regler, hvorefter anbringelse af  

 fængselsdømte mænd så vidt muligt sker efter et geografisk nærhedsprincip.  

 Tilsvarende gælder med hensyn til fængselsdømte kvinder, der anbringes i åben  

 anstalt.
 I det følgende gives en samlet oversigt over de retningslinier, der inden  

 for den nuværende anstaltsmæssige struktur vil blive fulgt ved anbringelsen  

 af fængselsdømte.
 MÆND.
 1. Åbne anstalter.
 STATSFÆNGSLET VED HORSERØD:
Domfældte fra Frederiksborg, Storstrøms og Bornholms amter.
Domfældte fra  

 Storkøbenhavn (politikredsene 1-8), såfremt særlige familiemæssige eller  

 andre personlige forhold taler for anbringelse i nærheden af København.
 STATSFÆNGSLET PÅ SØBYSØGÅRD:
 Domfældte fra Fyns amt og domfældte, der skal gennemgå en uddannelse, der  

 ikke kan gennemføres i den anstalt, hvor anbringelse ellers skulle finde  

 sted.
 STATSFÆNGSLET RENBÆK:
 Domfældte fra Sønderjyllands amt og Slagelse, Ringsted og Ribe  

 politikredse.
STATSFÆNGSLET VED NR.
SNEDE:
 Domfældte fra Vejle amt og Holbæk og Kalundborg politikredse.
 STATSFÆNGSLET MØGELKÆR:
 Domfældte fra Roskilde amt og Århus politikreds.
STATSFÆNGSLET VED SDR.
OMME:
 Domfældte fra Esbjerg, Varde og Ringkøbing politikredse og Storkøbenhavn  

 (politikredsene 1-8).
 STATSFÆNGSLET KÆRSHOVEDGÅRD:
 Domfældte fra Viborg amt og Herning, Holstebro, Odder og Silkeborg  

 politikredse.
 STATSFÆNGSLET PÅ KRAGSKOVHEDE:
 Domfældte fra Nordjyllands amt, Grenå og Randers politikredse og  

 Storkøbenhavn (fortrinsvis politikredsene 2-8).
 2. Lukkede anstalter.
 STATSFÆNGSLET I VRIDSLØSELILLE:
 Domfældte over ca. 23 år fra Bornholms amt, amterne på Sjælland og  

 Storkøbenhavn (politikredsene 1-8), såfremt særlige familiemæssige forhold  

 taler derfor.
 STATSFÆNGSLET I NYBORG:
 Domfældte over ca. 23 år fra Sjællands og Fyns amter og Storkøbenhavn  

 (politikredsene 1-8).
 Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
 STATSFÆNGSLET I RINGE:
 Domfældte under ca. 23 år, og domfældte over denne alder, som af  

 personlighedsmæssige grunde har vanskeligt ved at klare sig i andre lukkede  

 anstalter.
 STATSFÆNGSLET I HORSENS:
 Domfældte over ca. 23 år fra hele Jylland.
 Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
 ANSTALTEN VED HERSTEDVESTER:
 Domfældte, der har behov for psykiatrisk assistance.
 KVINDER.
 1. Åbne anstalter.
 STATSFÆNGSLET VED HORSERØD:
 Domfældte fra Storkøbenhavn og amter øst for Storebælt.
 FÆNGSELSAFDELINGEN AMSTRUP:
 Domfældte fra amter vest for Storebælt.
 2. Lukket anstalt.
 STATSFÆNGSLET I RINGE:
 Domfældte, der ikke har behov for psykiatrisk assistance.
