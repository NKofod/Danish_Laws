Lov  

 om ændring af lov om leje og lov om leje af almene boliger (Brug af digitale dokumenter ved krav om  

 skriftlighed i lejelovgivningen) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om leje, jf. lovbekendtgørelse nr. 347 af 14. maj  

 2001, som ændret ved § 2 i lov nr. 447 af 7. juni 2001, § 2 i lov  

 nr.  

 402 af 6. juni 2002 og § 8 i lov nr. 1090 af 17. december 2002,  

 foretages  

 følgende ændring:
 1.  

  

 I  

  

 § 4  


  

 indsættes efter stk. 1 som nyt stykke:
»Stk. 2.  

  

 Hvis udlejer og  

 lejer eller udlejer og beboerrepræsentation ønsker at give hinanden mulighed  

 for udveksling af digitale dokumenter, som kan gøres læselige ved  

 frembringelse  

 af skrifttegn og lagres på et varigt medie, i tilfælde, hvor der i denne lov  

 eller i lov om midlertidig regulering af boligforholdene kapitel II-V stilles  

 krav om skriftlighed, eller hvor der i loven foreskrives en meddelelsespligt  

 mellem parterne, der ikke hensigtsmæssigt lader sig gennemføre på andre måder  

 end skriftligt, skal dette aftales mellem parterne.
Denne aftale kan til  

 enhver  

 tid opsiges uden varsel.
Det kan ikke aftales, at meddelelser efter § 87  

 og § 93, stk. 2, afgives som digitale dokumenter.« Stk. 2-5 bliver herefter stk. 3-6.
§ 2 I lov om leje af almene boliger, jf. lovbekendtgørelse  

 nr. 562 af 19. juni 2001, som ændret ved § 1 i lov nr. 402 af 6. juni  

 2002, foretages følgende ændring:
 1.  

  

 I  

  

 § 5  

  

 indsættes efter stk. 1 som nyt  

 stykke:
»Stk. 2.  

  

 Hvis udlejer og  

 lejer ønsker at give hinanden mulighed for udveksling af digitale dokumenter,  

 som kan gøres læselige ved frembringelse af skrifttegn og lagres på et varigt  

 medie, i tilfælde, hvor der i denne lov stilles krav om skriftlighed, eller  

 hvor der i loven foreskrives en meddelelsespligt mellem lejer og udlejer, der  

 ikke hensigtsmæssigt lader sig gennemføre på andre måder end skriftligt, skal  

 dette aftales mellem parterne.
Denne aftale kan til enhver tid opsiges uden  

 varsel.
Det kan ikke aftales, at meddelelser efter § 89 og § 90,  

 stk.  

 2, afgives som digitale dokumenter.« Stk. 2-4 bliver herefter stk. 3-5.
§ 3 Loven træder i kraft den 1. januar 2004.
Givet på Christiansborg Slot, den 28. maj  

 2003 Under Vor Kongelige Hånd og Segl Margrethe R.
