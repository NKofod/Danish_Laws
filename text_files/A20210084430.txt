Lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I fiskeriloven, jf. lovbekendtgørelse nr. 261 af 21. marts 2019, som ændret ved lov nr. 558 af 7. maj 2019, lov nr. 559 af 7. maj 2019 og § 14 i lov nr. 126 af 30. januar 2021, foretages følgende ændringer:
 1. I § 11, stk. 1, nr. 1, og § 16, stk. 1, nr. 1 og 2, og  stk. 2, nr. 1, udgår »efter regler fastsat i medfør af § 14, stk. 4,«.
 2. I § 11, stk. 1, nr. 2, udgår »efter regler fastsat i medfør af § 17, stk. 2 eller 3,«.
 3. I § 14, stk. 1, nr. 1, indsættes efter »dansk indfødsret«: », er omfattet af Den Europæiske Unions og EØS' regler om etablering, arbejdskraftens frie bevægelighed og udveksling af tjenesteydelser«, og efter »registreringen,« indsættes: »og«.
 4. § 14, stk. 1, nr. 2, ophæves.
 Nr. 3 bliver herefter nr. 2.
 5. I § 14, stk. 1, nr. 3, der bliver nr. 2, ændres »bruttoindkomst ved personlig virksomhed i de foregående 12 måneder stammer fra erhvervsfiskeri« til: »personlige indkomst i de foregående 24 måneder stammer fra personlig arbejdsindsats på et fiskerfartøj med reel tilknytning til dansk fiskerihavn«.
 6. § 14, stk. 2, affattes således:
»Stk. 2. Registrerede erhvervsfiskere efter stk. 1 skal for at opretholde registeringen kunne dokumentere, at kravet i stk. 1, nr. 1, er opfyldt, og at mindst 60 pct. af deres personlige indkomst de foregående 12 måneder stammer fra personlig arbejdsindsats på et fiskerfartøj eller fra anden personlig arbejdsindsats i fiskeriet med reel tilknytning til dansk fiskerihavn.« 7. I § 14, stk. 3, 1. pkt., ændres »bruttoindkomsten ved personlig virksomhed, jf. stk. 1, nr. 3,« til: »personlig indkomst, jf. stk. 1, nr. 2,«, og i 3. pkt. ændres »bruttoindkomsten fra erhvervsfiskeri for personer,« til: »indtægter fra personlig arbejdsindsats på et fiskerfartøj, jf. stk. 1, nr. 2, for personer,«.
 8. § 14, stk. 4, ophæves, og i stedet indsættes:
 »Stk. 4. Ministeren for fødevarer, landbrug og fiskeri kan fastsætte nærmere regler om reel tilknytning til dansk fiskerihavn og om personlig indkomst, der stammer fra anden personlig arbejdsindsats i fiskeriet.
Stk. 5. Ministeren kan fastsætte regler om, at personer i forbindelse med relevant uddannelse kan registreres og opretholde registreringen som erhvervsfisker med A-status, selv om betingelserne i stk. 1, nr. 2, ikke er opfyldt.« 9. I § 16, stk. 1, nr. 1, ændres »§ 21, stk. 1, eller« til: »§ 21, stk. 1,«, og i nr. 2 ændres »§ 21, stk. 1.« til: »§ 21, stk. 1, eller«.
 10. I § 16, stk. 1, indsættes som nr. 3:
»3) mindst to tredjedele af aktie- eller anpartskapitalen ejes af personer, der er registreret som erhvervsfiskere efter § 14, stk. 1, efter regler fastsat i medfør af § 14, stk. 2, eller efter tilladelse i henhold til § 21, stk. 1, og af et eller flere selskaber, hvor hele aktie- eller anpartskapitalen ejes af personer, der er registreret som erhvervsfiskere efter § 14, stk. 1, efter regler fastsat i medfør af § 14, stk. 2, eller efter tilladelse i henhold til § 21, stk. 1.« 11. § 17 affattes således:
»§ 17. En person er berettiget til registrering som bierhvervsfisker, når vedkommende har dansk indfødsret, er omfattet af Den Europæiske Unions og EØS' regler om etablering, arbejdskraftens frie bevægelighed og udveksling af tjenesteydelser eller har haft bopæl her i landet i en uafbrudt periode på mindst 2 år umiddelbart forud for registreringen, og når vedkommende 1) inden for de seneste 5 år forud for ansøgningstidspunktet har været registreret som erhvervsfisker eller 2) har tilladelse til at drive bierhvervsfiskeri i et nærmere angivet område, jf. § 19.
Stk. 2. Bierhvervsfiskere skal for at opretholde en registrering efter stk. 1, nr. 1 eller 2, have fiskeri med en landingsværdi på mindst 5.000 kr. i det forudgående kalenderår, dog 2.000 kr. for personer, der har nået folkepensionsalderen.« 12. I § 18 ændres »må kun« til: »skal«, og »og uden anvendelse af såvel lønnet som ulønnet medhjælp« ændres til: », dog kan anvendes medhjælp om bord«.
 13. I § 19, stk. 1, ændres »nr. 3« til: »nr. 2«.
 14. I § 21, stk. 1, indsættes efter »sociale,«: »økonomiske«, og efter »taler herfor« indsættes: », eller opretholder en registrering i op til 3 år, når den manglende opfyldelse vurderes at skyldes havari eller biologiske eller markedsmæssige forhold i erhvervet«.
 15. I § 27, stk. 1, 2. pkt., indsættes efter »ved fritidsfiskeri«: », og om indberetning af tabte redskaber fra fritidsfiskere«.
 16. I § 32, stk. 4, 1. pkt., indsættes efter »i en afstand af 100 m«: »og derunder«.
 17. I § 38, stk. 3, ændres »forbindelse« til: »tilknytning«.
 18. I § 39, stk. 3, ændres »kan meddele« til: »kan fastsætte regler om«.
 19. I § 54, stk. 1, 2. pkt., ændres »ret til at oppebære folkepension« til: »nået folkepensionsalderen«.
 20. I § 112 c, stk. 1, indsættes efter »kommunikation i henhold til«: »regler udstedt i medfør af § 35, stk. 2, og«.
 21. Efter § 124 indsættes:
»§ 124 a.
Ministeren for fødevarer, landbrug og fiskeri kan fastsætte nærmere regler om kontrolpunkter til søs til kontrol i henhold til loven, regler fastsat i medfør af loven og de i § 10 nævnte EU-retsakter.« § 2 Loven træder i kraft den 1. juli 2021.
§ 3 Loven gælder ikke for Færøerne og Grønland.
Givet på Amalienborg, den 10. maj 2021 Under Vor Kongelige Hånd og Segl MARGRETHE R.
