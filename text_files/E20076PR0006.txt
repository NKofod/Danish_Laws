Dette afsnit behandler spørgsmålet om, hvilke følger, det kan få, når  

 regler om sagsbehandling ikke efterleves af en skattemyndighed.
Der  

 er ikke i forvaltningsloven eller i skatte- og toldlovgivningen  

 iøvrigt opstillet regler om virkninger af eller sanktioner over formelle  

 fejl, så en beskrivelse af gældende ret herom er baseret på en  

 gennemgang af domstolenes og Landsskatterettens praksis og Ombudsmandens  

 udtalelser - både for så vidt angår praksis på skatteområdet, men  

 også praksis fra andre retsområder, hvor domstolene eller  

 Landsskatteretten har behandlet spørgsmålet om virkningerne af formelle  

 fejl.
Hovedparten af de formelle regler skal ses som en garanti for, at der  

 bliver truffet en lovlig og korrekt afgørelse.
Garantisynspunktet betyder,  

 at der anlægges en generel vurdering af den enkelte sagbehandlingsregel  

 med hensyn til reglens egnethed til at sikre en materielt rigtig  

 afgørelse.
I modsætning hertil står de regler, som alene har karakter  

 af interne ordensforskrifter og hvis manglende efterlevelse normalt ikke  

 kan medføre afgørelsens ugyldighed.
Klagemyndighederne og domstolene kan tilsidesætte en  

 forvaltningmyndigheds afgørelse som ugyldig, hvis afgørelsen ikke er  

 truffet i overensstemmelse med gældende sagsbehandlingsregler.
Det  

 forhold, at en afgørelse er ugyldig, betyder, at indholdet af afgørelsen  

 bortfalder som følge af en retlig mangel, så afgørelsen ikke får virkning  

 svarende til afgørelsens indhold.
Det fremgår af praksis, at for at kunne medføre ugyldighed skal en  

 sagbehandlingsfejl være væsentlig.
Dette væsentlighedskriterium opdeles  

 efter praksis i to led.
I første led påses det, om den tilsidesatte regel  

 har karakter af en væsentlig garanti for afgørelsens lovlighed og  

 rigtighed.
Der foretages altså i første led en generel  

 væsentlighedsvurdering af, om den begåede fejl generelt set er egnet til  

 at medføre ugyldighed.
I andet led undersøges det, om fejlen konkret  

 har været uvæsentlig, det vil sige, om det forhold, at der er begået en  

 fejl i den konkrete sag, ikke kan antages at have medført, at afgørelsen  

 materielt set er forkert.
Denne to-leddede procedure er i flere tilfælde anvendt af domstolene,  

 se eksempelvis UfR 1998, 10 HD, hvorefter "En sådan tilsidesættelse af de  

 forvaltningsretlige regler om partshøring og oplysning af sagen må anses  

 for retlige mangler af generelt væsentlig betydning som garanti for  

 rigtigheden af en truffet afgørelse.
Sagsøgte har ikke godtgjort, at der  

 ikke ved en korrekt høring eller ved tilstrækkelig sagsoplysning ville  

 fremkomme oplysninger, der kunne bevirke en anden afgørelse, hvorfor  

 afgørelsen må anses for ugyldig." Hvis en fejl eller mangel af proceduremæssig art har en mindre  

 væsentlig karakter, vil klagemyndigheden efter omstændighederne undlade at  

 tillægge manglen ugyldighedsvirkning.
Der kan fx henvises til TfS 1999,132  

 ØLD og   

 SKM2001.59.ØLD ,  

 hvor Østre Landsret i begge tilfælde fandt, at rekursinstansen i sin  

 afgørelse havde udbedret en mangelfuld begrundelse, hvorfor manglen ikke  

 medførte ugyldighed.
Hvis 1. instansens afgørelse tilsidesættes som ugyldig af  

 klageinstansen på grund af formelle mangler, er der som udgangspunkt ikke  

 noget til hinder for, at 1. instansen foretager en fornyet behandling af  

 sagen og træffer en ny afgørelse med samme indhold under iagttagelse af  

 den korrekte procedure.
I henhold til højesteretsdommen TfS 1999,486  

 HD kan en ny afgørelse alene træffes i det omfang  

 forældelsesfristerne i skattestyrelsesloven (nu skatteforvaltningsloven)  

 eller andre frist- og forældelsesregler ikke er til hinder herfor.
 Hvis det er en klagemyndigheds afgørelse, der tilsidesættes på grund af  

 formelle mangler, er konsekvensen af tilsidesættelsen, at 1. instansens  

 gyldige afgørelse står ved magt, og at borgeren kan kræve fornyet og  

 korrekt klagebehandling, jf. også dommen refereret i TfS 1999, 486 HD.
F.1 Ugyldighed - de enkelte  

 sagbehandlingsregler Nedenfor beskrives nærmere de enkelte sagsbehandlingsregler og praksis  

 for i hvilket omfang en fejl generelt anses for at være væsentlig og også  

 konkret kan medføre afgørelsens ugyldighed.
Medmindre andet er anført, er  

 det materielle indhold af sagsbehandlingsreglerne beskrevet i afsnit  

 E.
Der findes ikke konkrete afgørelser, hvor det er lagt til  

 grund, at der er sket en sådan tilsidesættelse af officialprincippet, at  

 afgørelsen er anset for ugyldig.
Der kan fx henvises til sagen TfS 2000,  

 827 LSR, hvor skattemyndighedernes undladelse af at efterkomme en  

 opfordring om at besigtige et varelager ikke medførte, at myndighedernes  

 afgørelse var ugyldig.
Se tillige  

 SKM2002.677.VLR ,  

 hvor skatteyderen bl.a. ikke fik medhold i, at afgørelsen vedr. det ene  

 arrangement var truffet uden, at skatteadministrationen havde været i  

 besiddelse af det fornødne grundlag herfor, og  

 SKM2003.27.ØLR        hvor Landsretten fandt, at Told- og Skattestyrelsen  

 havde været i  

 besiddelse af fuldt tilstrækkeligt faktisk og retligt oplysningsgrundlag  

 for at kunne træffe en korrekt afgørelse.
Endelig kan nævnes dommen  

 SKM2005.60.ØLR ,  

 hvor ligningskommunen i en såkaldt massesag havde baseret  

 en forhøjelse på en redegørelse fra Told- og Skattestyrelsen om det  

 pågældende skattearrangement.
Eftersom ligningskommunen i  

 agterskrivelsen udtrykkelig havde udtrykt sin enighed i redegørelsen,  

 blev det lagt til grund, at der ikke i forbindelse med sagens oplysning  

 var begået sagsbehandlingsfejl.
Reglerne om saglig kompetence anses for garantiforskrifter, det vil  

 sige regler, der generelt har til formål at garantere afgørelsens  

 rigtighed.
Reglerne om saglig kompetence er beskrevet i afsnit  

 A.2 .
I  

 SKM2004.120.ØLR  

 fastslog Østre Landsret, at manglende kompetence som udgangspunkt  

 medfører, at også en begunstigende forvaltningsakt er ugyldig.
Ingen  

 foreliggende omstændigheder i sagen kunne give grundlag for at fravige  

 dette udgangspunkt, og Landsretten fastlog ugyldighed, da told- og  

 skatteregionen ikke var den sagligt kompetente myndighed vedrørende  

 modregning.
Se   

 SKM2001.344.HR  

 hvor den skattepligtige påstod, at en daværende kommunal  

 skattemyndigheds forhøjelse var ugyldig, fordi den kommunale  

 skattemyndighed ikke havde kompetence til at træffe afgørelse, da  

 skattespørgsmålene havde været under behandling hos de statslige  

 skattemyndigheder i forbindelse med en straffesag.
Højesteret fandt  

 det ikke godtgjort, at den kommunale skattemyndighed var afskåret fra at  

 ændre den skattepligtiges skatteansættelse, og det fandtes ikke godtgjort,  

 at told- og skatteregionen havde overtaget skatteansættelsen.
I sagen  

 refereret i FOB 1999, 341 blev en anmodning om aktindsigt afslået af en  

 told- og skatteregion i stedet for skyldrådet, som var rette myndighed.  

 Ombudsmanden udtalte, at det ikke kunne udelukkes, at det  havde  

 betydning for afgørelsen, at det ikke var rette myndighed, der i 1.  

 instans havde truffet afgørelse i sagen.
 I  

 SKM2002.677.VLR  

 fandt retten heller ikke, at kommunen havde savnet kompetence til at ændre  

 skatteansættelsen.
Hvad angår stedlig kompetence er dette problem bortfaldet i 1.  

 instans som følge af etableringen af enhedsmyndigheden SKAT.
Stedlig  

 inkompetence kan derfor kun forekomme i relation til skatte- og  

 vurderingsankenævnenes virksomhed.
Regler om stedlig kompetence  

 har i højere grad end regler om saglig kompetence karakter af  

 ordensforskrifter, hvis overholdelse mere sikrer orden end garanti for  

 afgørelsens rigtighed.
I UfR 1972, 812 ØLD medførte inkompetence efter en  

 konkret vurdering ikke ugyldighed.
Derimod anså ombudsmanden en afgørelse  

 for ugyldig på grund af stedlig inkompetence, jf.
FOB 1998, 304. Reglerne  

 om stedlig kompetence er beskrevet i afsnit  

 A.2 .
Habilitetsreglerne anses for garantiforskrifter, dvs. regler, der  

 generelt har til formål at garantere afgørelsens rigtighed.
En myndigheds  

 overtrædelse af habilitetsregler betyder derfor i almindelighed, at  

 myndighedens afgørelse vil lide af en så væsentlig retlig mangel, at den  

 må tilsidesættes som ugyldig.
Der kan henvises til  

 SKM2005.52.DEP ,  

 hvoraf fremgår, at Skatteministeriet ved et retsforlig anerkendte  

 ugyldighedsvirkning vedrørende en afgørelse om pålæg af skattetillæg som  

 følge af forsinket selvangivelse, idet den samme sagsbehandler tidligere  

 havde behandlet den samme skatteyders anmodning om tilladelse til  

 aktieombytning. Årsagen til ugyldighed var, at der ikke var grundlag for  

 at afvise den mulighed, at sagsbehandleren kunne være utilbøjelig til at  

 træffe en begunstigende afgørelse i sagen om skattetillægget, fordi  

 sagsbehandleren i så fald kunne blive  

 bebrejdet, hvorledes sagsbehandleren havde behandlet ansøgningen  

 om tilladelse til aktieombytning.
 Har der i en sag foreligget speciel inhabilitet, da afgørelsen blev  

 truffet, vil retsvirkningen heraf være, at afgørelsen bliver ugyldig.
Efter FVL § 7, stk. 2, skal en forvaltningsmyndighed, der modtager en  

 skriftlig henvendelse, som ikke vedrører dens sagsområde, så vidt muligt  

 videresende henvendelsen til rette myndighed, jf.
FOB 1998, 304.  

 Ombudsmanden udtalte, at en skattemyndighed, der havde truffet afgørelse i  

 en sag, som ikke vedrørte dens stedlige kompetenceområde, burde have  

 sikret sig, at den var kompetent til at behandle sagen, ligesom den burde  

 have videresendt en henvendelse, der ikke vedrørte dens kompetenceområde,  

 til rette myndighed.
Da ombudsmanden anså afgørelsen for ugyldig på grund  

 af kompetencemangel, burde Told- og Skattestyrelsen endvidere efter hans  

 opfattelse have ophævet afgørelsen og oversendt sagen til rette myndighed.  

 Af  

 SKM2005.230.HR  

 fremgår, at Landsskatteretten ikke havde tilsidesat  

 vejledningsforpligtelsen, selv om det i tilknytning til et  

 genoptagelsestilsagn ikke var oplyst, at tilsagnet ikke gjaldt, hvis den  

 paralllelle sag, der lå til grund for tilsagnet, bortfaldt uden  

 afgørelse.
 En forvaltningsmyndighed har pligt til at notere oplysninger vedrørende  

 en sags faktiske omstændigheder efter bestemmelsen i OFL § 6. En  

 tilsidesættelse af kravet om notatpligt kan medføre, at en klageinstans  

 eller en domstol må lægge borgerens oplysninger til grund i den  

 udstrækning oplysningerne ikke strider mod sagens oplysninger iøvrigt.
 I sagen  

 SKM2005.436.LSR  

 blev det fastslået som ugyldighedsgrund, at ligningsmyndigheden ikke inden  

 der blev truffet afgørelse, havde imødekommet en begæring om  

 aktindsigt, idet det blev lagt til grund, at en korrekt meddelt aktindsigt  

 kunne have påvirket afgørelsens udfald.
 Partshøringsreglerne anses for garantiforskrifter, dvs. regler, der  

 generelt har til formål at garantere afgørelsens rigtighed.
Tilsidesættelse af reglerne om partshøring anses for en væsentlig  

 sagsbehandlingsfejl, der som udgangspunkt vil medføre, at  

 myndighedernes afgørelse bliver ugyldig, jf.
TfS 1997, 146 LSR, hvor  

 Landsskatteretten anså skatteforvaltningens afgørelse for ugyldig, idet  

 afgørelsen var truffet på grundlag af noget materiale, som var af  

 væsentlig betydning for sagens afgørelse, men som ikke havde været  

 forelagt for den skattepligtige til udtalelse.
Se endvidere sagen TfS  

 2000, 944 LSR, hvor forvaltningslovens regler om partshøring ikke  

 var opfyldt, og Landsskatteretten fandt efter en konkret  

 væsentlighedsvurdering, at fejlen var egnet til at påvirke afgørelsens  

 resultat, og at skatteforvaltningens afgørelse var behæftet med en så  

 væsentlig formalitetsmangel, at det medførte afgørelsens ugyldighed.
I  

 sagen  

 SKM2005.290.LSR  

 blev afgørelsen anset for ugyldig, fordi der i forbindelse med  

 efteropkrævning af told ikke var gennemført tilstrækkelig høring,  

 idet relevante oplysninger ikke var indarbejdet i sagsfremstillingen.
Selv  

 om der var risiko for, at gennemførelse af korrekt høring ville have  

 bevirket, at toldkravet blev forældet efter toldkodeksens art. 221,  

 stk. 3, og EU dermed ville lide et tab, som kunne gøres gældende mod den  

 danske stat, fandt Landsskatteretten ikke, at partshøring kunne undlades i  

 henhold til forvaltningslovens § 19, stk. 2, nr. 3, hvorefter høring kan  

 undlades, hvis væsentlige hensyn til offentlige eller private interesser  

 gør det påkrævet.
I TfS 1997, 105 LSR anså Landsskatteretten skatteforvaltningens  

 kendelse for ugyldig, fordi der burde have været foretaget høring i form  

 af udsendelse af ny agterskrivelse.
Den nærmere begrundelse herfor var, at  

 der i begrundelsen i kendelsen var inddraget supplerende faktiske  

 oplysninger, der ikke var medtaget i den revisionsrapport, der havde  

 dannet grundlag for agterskrivelsen.
Landsskatteretten henviste endvidere  

 til, at selv om udgangspunktet er, at en sags juridiske elementer holdes  

 udenfor partshøringspligten må det antages, at der normalt skal ske  

 partshøring, hvis et ændret retsligt bedømmelsesgrundlag bevirker, at nye  

 faktiske oplysninger inddrages i afgørelsen.
I følgende sager er der ikke statueret ugyldighed.
Det  

 gælder sagen TfS 2000, 823 LSR, hvor skatteforvaltningen havde  

 begået en fejl ved ikke at foretage partshøring efter FVL § 19.  

 Landsskatteretten mente ikke, at fejlen havde betydning for afgørelsens  

 resultat og en konkret væsentlighedsvurdering førte til, at ansættelsen  

 ikke kunne anses for ugyldig.
I sagen  

 SKM2005.224.ØLR  

 blev partshøringsforpligtelsen ligeledes ikke anset for  

 tilsidesat.
Det blev under sagen lagt til grund, at selv om den  

 skattepligtige ikke havde modtaget alle oplysninger fra  

 ligningsmyndigheden, havde den skattepligtige selv medvirket til at  

 bibringe ligningsmyndigheden den opfattelse, at han som kommanditist selv  

 var bekendt med de manglende oplysninger, ligesom han havde deltaget i et  

 møde, hvor en af de øvrige kommandister havde fremlagt disse  

 oplysninger.
I  

 SKM2003.556.ØLR  

 var en skatteforvaltnings afgørelse behæftet med to fejl i form af  

 manglende yderligere høring og manglende indkaldelse til møde med  

 forvaltningen trods fremsat begæring herom.
Landsretten fandt, at den  

 trufne afgørelse ubestridt var materielt rigtig, og at afgørelsen  

 grundlæggende var baseret på oplysninger, der var meddelt skatteyderen i  

 agterskrivelsen samt i den skriftlige korrespondance i sagen.  

 Sagsbehandlingsfejlene havde ikke konkret haft væsentlig betydning for  

 sagens afgørelse, og kunne derfor ikke føre til afgørelsens  

 ugyldighed.
Der vil endvidere ikke indtræde ugyldighed, hvis det faktiske  

 grundlag for afgørelsen efter en konkret væsentlighedsvurdering er  

 uændret, og den begåede fejl ikke har betydning for sagens materielle  

 udfald, jf.
TfS 1996, 485 LSR og senest   

 SKM2006.677.HR ,  hvor  

 det i ØL-dommen, der i sin helhed blev tiltrådt af Højesteret,  

 anføres, at en af Told- og Skattestyrelsen udarbejdet redegørelse om det  

 pågældende skattearrangement burde have været sendt i høring hos den  

 skattepligtige, men da rettens vurdering var, at den materielle  

 afgørelse alligevel ville være uændret, blev der efter en konkret  

 væsentlighedsvurdering ikke statueret ugyldighed.
Der vil heller ikke indtræde ugyldighedsvirkning, hvis undladelse af at  

 foretage høring er begrundet i, at der ikke er grundlag for at fremsætte  

 indsigelser, jf.  

 SKM2001.172.ØLR .  

 I denne sag var der tale om forhøjelse af en ægtefælle, hvis overførte  

 underskud fra den anden ægtefælle skulle reduceres i konsekvens af, at den  

 anden ægtefælles ansættelse var blevet forhøjet.
Den manglende høring af  

 den konsekvensforhøjede ægtefælle medførte ikke ugyldighed, da der ikke  

 var grundlag for materielle indsigelser.
Se tilsvarende  

 SKM2001.344.HD ,  

 hvor manglende høring af et moderselskab i forbindelse med ansættelse af  

 sambeskatningsindkomst ikke medførte ugyldighed, fordi ansættelsen alene  

 var en konsekvens af en forudgående ændring af ansættelsen vedrørende et  

 sambeskattet datterselskab, hvor sædvanlig høring havde fundet sted.
I  

  

 SKM2002.309.ØLR  

fandt Landsretten ligeledes, at manglende udsendelse af agterskrivelse  

 i forbindelse med korrektion af varelagernedskrivninger, som følge af en  

 landsskatteretskendelse ikke var en formel mangel, der var væsentlig og  

 dermed kunne begrunde ugyldighed.
Dommen er anket til Højesteret.
 I  

 SKM2002.677.VLR        og  

 SKM2003.259.ØLR  

 fandt Landsretten heller ikke, at der var partshøringsmangler.
Også i tilfælde, hvor det følger af lov eller bestemmelser fastsat i  

 henhold til lov, at høring af en anden myndighed skal ske, vil en  

 tilsidesættelse normalt medføre, at ansættelsen bliver ugyldig.
Der  

 kan henvises til  

 SKM2004.430.LSR ,  

 hvor det medførte ugyldighed, at en sælgers ligningskommune ikke  

 i overensstemmelse med afskrivningslovens § 45, stk. 5, havde foretaget  

 høring af købers ligningskommune vedrørende ansættelsen af  

 overdragelsessummen for en virksomhed.
Af helt tilsvarende årsager blev  

 der truffet afgørelse om ugyldighed i sagen  

 SKM2005.46.LSR ,  

 hvor der urigtigt var truffet afgørelse af købers  

 ligningskommune, uden forudgående høring af sælgers ligningskommune.  

 Endelig kan henvises til  

 SKM2005.365.LSR ,  

 hvor det medførte ugyldighed, at købernes ligningskommuner ikke i henhold  

 ejendomsavancebeskatningslovens § 4, stk. 7, var inddraget i ansættelsen  

 af afståelsessummen.
Der vil derimod ikke blive tale om ugyldighed,  

 hvis der ikke har været anledning eller pligt til at høre en anden  

 myndighed, jf. dommen TfS 1999, 420 HD, hvor det blev lagt til grund, at  

 Landsskatteretten ikke havde haft pligt til at indhente en udtalelse fra  

 skatteankenævnet eller tredjemand.
Hvis myndigheden træffer afgørelse inden udløbet af den frist, der er  

 fastsat for borgeren/virksomheden til at fremsætte bemærkninger, vil det  

 normalt medføre ugyldighed, jf.
TfS 1995, 605 LSR.
Modsat TfS 1998, 204  

 VLD, TfS 2000, 95 HD og TfS 2000, 906 LSR, hvor en sådan mangel efter en  

 konkret vurdering ikke medførte ugyldighed.
 Det forhold, at der i loven evt. er fastsat en høringsfrist, vil i sig  

 selv have en skærpende virkning i forhold til en manglende overholdelse af  

 tidsfristen.
Hvis en anmodning om mundtlig forhandling ikke imødekommes, vil der  

 normalt blive tale om ugyldighedsvirkning.
Der kan henvises til  

 SKM2001.244.LSR ,  

 hvor der i klagen til skatteankenævnet var anmodet om møde med nævnet,  

 hvilket ikke blev indrømmet, fordi klageren ikke gentog anmodningen i  

 en efterfølgende henvendelse fra nævnet.
Landsskatteretten anså ikke  

 anmodningen for bortfaldet, hvorfor skatteankenævnets afgørelse blev anset  

 for ugyldig.
I TfS 2000, 901 HD var det ikke en sagsbehandlingsfejl, at  

 Landsskatteretten havde undladt at efterkomme klagerens begæring om  

 afholdelse af retsmøde efter den dagældende bestemmelse i SSL § 27,  

 stk. 3, hvorefter Landsskatteretten kan undlade at efterkomme en begæring  

 om afholdelse af retsmøde, hvor denne fremgangsmåde efter forholdene må  

 anses for åbenbart overflødig.
Landsretten udtalte, at der ikke var  

 grundlag for at antage, at afholdelse af et retsmøde i Landsskatteretten  

 ville have medført et andet udfald af sagen, og at klageren i øvrigt ikke  

 havde påvist omstændigheder, der gav grundlag for at tilsidesætte  

 Landsskatterettens skøn vedrørende spørgsmålet om afholdelse af retsmøde.  

 Reglerne om retsmøde i Landsskatteretten er beskrevet i afsnit  

 H.
I henhold til skatteforvaltningslovens skal der i en række nærmere  

 oplistede sagstyper laves en sagsfremstilling, før der træffes  

 afgørelse i sagen.
Manglende opfyldelse af kravet  

 om sagsfremstilling vil som hovedregel medføre en afgørelses  

 ugyldighed, jf. fx  

 SKM2001.225.LSR ,  

 hvor det medførte ugyldighed, at der ikke var udarbejdet sagsfremstilling  

 i en sag om bidragspligt efter arbejdsmarkedsfondsloven.
Se dog  

 SKM2003.46.LSR ,  

 hvor Landsskatteretten fandt, at der ikke var tilstrækkeligt grundlag for  

 at tilsidesætte regionens afgørelse som ugyldig.
Regionen  

 havde ved den manglende udarbejdelse og fremsendelse af  

 sagsfremstilling, forinden der blev truffet afgørelse i  

 sagen, tilsidesat en væsentlig garantiforskrift, der generelt må  

 anses for egnet til at påvirke en afgørelses lovlighed og rigtighed.  

 Landssskatteretten fandt dog, henset til at told- og skatteregionen  

 ved det fremsendte forslag til afgørelse har redegjort for  

 det relevante faktiske grundlag og retlige regler samt  

 er fremkommet med en begrundelse for de påtænkte ændringer, at  

 den manglende udarbejdelse og fremsendelse af sagsfremstilling ikke  

 kunne antages at have haft betydning for sagens afgørelse.
Der kan  

 endvidere henvises til  

 SKM2005.276.VLR ,  

 hvor det ikke medførte ugyldighed, at sagsfremstillingen ikke formelt  

 var afsluttet med indsættelse af den  

 skattepligtiges bemærkninger til agterskrivelsen, idet det blev lagt  

 til grund, at disse bemærkninger ikke gav anledning til yderligere  

 begrundelse i forhold til begrundelsen i  

 agterskrivelsen.
Formålet med begrundelseskravet er at sikre sagens oplysning, og at en  

 borger/virksomhed skal kunne vurdere afgørelsens rigtighed og dermed  

 mulighederne for at opnå en ændret afgørelse ved eventuel klagebehandling.  

 Begrundelseskravet anses for en garantiforskrift, hvis tilsidesættelse  

 normalt vil medføre, at afgørelsen bliver ugyldig, jf.
TfS 1996, 554 VLD.  

 Hvis manglen ved begrundelsen er mindre væsentlig, kan der efter  

 omstændighederne være tale om, at manglen afhjælpes med en korrekt  

 begrundelse i rekursinstansen, således at der ikke bliver tale om  

 ugyldighedsvirkning, jf.
TfS 1999, 2 ØLD og   

 SKM2001.59.ØLD .  

 I dommen   

 SKM2001.54.VLD  

 er det fastslået, at en i sig selv mangelfuld begrundelse ikke medfører  

 ugyldighed, hvis der i afgørelsen er foretaget en udtrykkelig henvisning  

 til en fyldestgørende begrundelse i afgørelsen fra den forudgående  

 instans.
I TfS 2000, 561 ØLD hjemviste Landsretten en afgørelse om  

 etablering til fornyet behandling, idet det var udtryk for en væsentlig  

 retlig mangel, at afgørelsen alene var begrundet med den skattepligtiges  

 manglende anskaffelse af aktiver.
Endvidere fandt landsretten i  

 sagen   

 SKM2003.248.ØLR ,  

 at den manglende begrundelse vedrørende henvisning  

 til den dagældende SSL § 35 og grundlaget for suspension  

 udgjorde en væsentlig mangel, som måtte antages at have haft betydning for  

 skatteyderens vurdering af sine muligheder for at anfægte afgørelsen,  

 og fandt på den baggrund skatteansættelsen ugyldig.
Helt analog til  

 denne afgørelse er  

 SKM2007.160.LSR  

 om ekstraordinær ansættelse af moms.
I sagen  

 SKM2007.440.ØLR  

 medførte det ikke ugyldighed, at der ikke var henvist til den korrekte  

 bestemmelse om ekstraordinær ansættelse i den dagældende SSL § 35,  

 stk. 1, nr. 6, idet retten lagde vægt på, at bestemmelsens indhold  

 var citeret, ligesom der i afgørelsen nærmere var redegjort for baggrunden  

 for de foretagne ændringer.  

 Ugyldighedsindsigelsen blev ikke fulgt af  

 Landsskatteretten i afgørelsen  

 SKM2007.108.LSR ,  

 hvor der skete beskatning af en gældsnedsættelse, idet det blev  

 anset for tilstrækkeligt, at der i begrundelsen var henvist til, at  

 gældsnedsættelsen ikke var et led i en samlet ordning, jf.
KGL § 6 A, samt  

 at nedsættelsen ikke kunne anses for skattepligtig efter reglerne i  

 KGL.
I sagen  

 SKM2004.474.VLR  

 var der på grundlag af suspensionsreglen i SSL § 35 foretaget en  

 forhøjelse efter udløbet af den ordinære ansættelsesfrist.
Selv om der i  

 begrundelsen for afgørelsen ikke var henvist til den relevante bestemmelse  

 i SSL § 35, blev afgørelsen ikke anset for ugyldig. Årsagen hertil var, at  

 begrundelsen i øvrigt rummede en faktisk beskrivelse af baggrunden for de  

 suspenderende omstændigheder.  Modsat den ovenfor nævnte dom  

 SKM2003.248.ØLR  blev  

 der i dommen   

 SKM2004.252.LSR ,  

 ikke statueret ugyldighedsvirkning.
I sidstnævnte sag medførte det ikke  

 ugyldighedsvirkning, at der ikke som begrundelse for en forhøjelse  

 efter udløbet af fristen i den dagældende SSL § 34 var  

 henvist til bestemmelsen i den dagældende SSL § 35. Forskellen  

 mellem disse 2 resultater må formodes at være, at det i sidstnævnte sag  

 SKM2004.252.LSR  var  

 mindre oplagt, at der var selvangivet groft uagtsomt.
Se endvidere  

 SKM2003.259.ØLR  

 , hvor Landsretten ikke fandt, at der forelå mangler eller mangelfuld  

 begrundelse ved Told- og Skattestyrelsens ansættelse, der kunne føre til  

 ugyldighed.
Navnlig reglen i FVL § 24, stk. 1, 2. pkt., om angivelse af de  

 hovedhensyn, der har været bestemmende for et administrativt skøn, har  

 givet anledning til en række ugyldige afgørelser, når dette  

 begrundelseskrav ikke er opfyldt.
Den nyeste afgørelse herom er  

 højesteretsdommen  

 SKM2006.12.HR ,  

 hvor der ikke blev statueret ugyldighed, fordi det blev lagt til  

 grund, at der ved en afgørelse om iværksættelse af lønindeholdelse var  

 foretaget en tilstrækkelig angivelse af de relevante hovedhensyn for  

 skønsudøvelsen.
I TfS 1996, 779 LSR havde den kommunale  

 skattemyndighed forhøjet indkomsten med 100.000 kr. ud fra et samlet skøn  

 vedrørende værdi af løn, eget arbejde og mestersalær uden at der var  

 redegjort for, hvorledes dette skøn nærmere var fremkommet, herunder på  

 hvilket grundlag det var udøvet og skønnets fordeling mellem de enkelte  

 indkomstarter, der ikke havde et fælles opgørelsesgrundlag.
Da afgørelsen  

 ikke angav de hovedhensyn, der havde været bestemmende for skønsudøvelsen  

 var forhøjelsen ugyldig.
Se endvidere TfS 1996, 495 HD og TfS 1996, 120  

 LSR.
 Der kan henvises til   

 SKM2006.497.VLR ,  

 hvor retten bemærkede, at der i stedet for påstand om tilbagekaldelse af  

 en tilladelse burde have været nedlagt påstand om ugyldighed som følge af,  

 at den tilladelsesberettigede havde medvirket til, at tilladelsen var  

 givet på et utilstrækkeligt og ulovligt grundlag, dvs. det må lægges til  

 grund, at retten var af den opfattelse, at indholdsmanglen havde  

 ugyldighedsvirkning, dog også under hensyn til den tilladelsesberettigedes  

 medvirken.
Manglende underretning om afgørelsen anses for en væsentlig  

 sagsbehandlingsfejl, der kan medføre, at myndighedens afgørelse bliver  

 ugyldig.
I TfS 1999, 925 ØLD blev der ikke statueret ugyldighed i en sag,  

 hvor skattemyndighederne alene havde fremsendt underretning om et  

 datterselskabs ændrede skatteansættelse til moderselskabet, allerede fordi  

 moderselskabet havde påtaget sig at indsende datterselskabets  

 selvangivelse og dermed måtte anses at have fuldmagt til at modtage svar.  

 I  

 SKM2004.470.HR  

 blev der heller ikke statueret ugyldighed i en situation, hvor  

 skattemyndighederne havde sendt agterskrivelse og skrivelsen om ændring af  

 skatteyderens ansættelse til den adresse, der fremgik af CPR-registret,  

 uanset at skatteyder havde meddelt de lokale skattemyndigheder,  

 at vedkommende ikke længere boede på denne adresse.
Dokumenterne blev  

 samtidig sendt til skatteyders revisor på dennes gamle adresse,  

 og Højesteret fandt det ubestridt, at myndighederne var skyld i  

 fejladresseringerne, samt at Skatteministeriet ikke havde godtgjort, at  

 agterskrivelserne var modtaget.
Uanset dette fandt Højesteret, at fejlen  

 efter en konkret væsentlighedsvurdering ikke havde haft betydning for  

 sagens udfald, hvorfor skatteansættelsen ikke fandtes ugyldig.
Manglende eller mangelfuld vejledning om administrativ klage eller  

 domstolsprøvelse medfører ikke, at afgørelsen bliver ugyldig.
Derimod  

 suspenderes klagefristen, indtil korrekt klagevejledning gives, jf.
TfS  

 2000, 150 ØLD og   

 SKM2001.62.VLR .  

 Mangelfuld klagevejledning foreligger eksempelvis i tilfælde, hvor  

 myndigheden ikke har angivet, hvornår klagefristen begynder at løbe, jf.  

 fx FOB 1998, 663 ff.
Der er næppe grundlag for at antage, at forvaltningsmyndigheders  

 manglende overholdelse af oplysningspligten efter  

 persondataloven        i sig selv kan medføre, at en afgørelse bliver  

 ugyldig.
Baggrunden  

 herfor er, at reglernes formål er at skabe større gennemsigtighed og  

 overblik vedrørende personregistreringer, og at reglernes formål omvendt  

 ikke er at tjene som garanti for en afgørelses rigtighed.
Er der tale om  

 tilsidesættelse af reglerne i en i øvrigt mangelfuldt behandlet sag, vil  

 den manglende overholdelse af oplysningspligten dog formentlig kunne  

 medvirke til, at afgørelsen i sagen - ud fra en samlet vurdering - anses  

 for ugyldig.
Der henvises til  

 afsnit E.3.10  

for så vidt angår reglerne om oplysningspligt.
 Efter SFL §§ 26, stk. 1, om skat og 31, stk. 1, om  

 afgift skal en anmodning fra den skattepligtige om en rimelig  

 fristforlængelse imødekommes, når det har betydning for den  

 skattepligtiges mulighed for at varetage sine interesser.
En afgørelse truffet efter en aftalt frist vil medføre at afgørelsen er  

 ugyldig.
Se   

 SKM2002.584.LSR ,  

 hvor klagerens advokat ved skrivelse af 15. juni 2001 havde anmodet  

 om, at forældelsesfristen udskydes til den 1. oktober 2001, hvilket  

 skatteforvaltningen havde imødekommet ved skrivelse af 20. juni 2001.  

 Landsskatteretten fandt, at skatteforvaltningens afgørelse af 25. oktober  

 2001 således er truffet efter den aftalte frist, hvilket er for sent,  

 hvorfor den påklagede afgørelse er ugyldig.
