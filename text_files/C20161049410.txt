Cirkulæreskrivelse om Tidsplan for aflevering af arkiveringsversioner af data i statslige myndigheders it-systemer Til alle ministerier, Denne cirkulæreskrivelse fastsætter i henhold til bekendtgørelse nr. 591 af 26. juni 2003 om offentlige arkivalier og om offentlige arkivers virksomhed, § 11, hvornår Rigsarkivet indleder sag om aflevering af arkiveringsversioner af data og/eller dokumenter fra statslige myndigheders it-systemer.
Cirkulæreskrivelsen vedrører kun it-systemer, der skal bevares jf. § 5, stk. 1 i Kulturministeriets bekendtgørelse nr. 591 af 26. juni 2003.
 Rigsarkivet fastsætter efter drøftelse med myndigheden, hvornår den konkrete aflevering skal være gennemført.
 Tidsplanen dækker perioden 2017-2018. Planen er opdelt i oversigter for hvert ministerieområde.
 Oversigterne fremgår af bilagene til denne skrivelse.
 Hvis et system overflyttes til en anden myndighed, skal den modtagne myndighed indberette flytningen til Rigsarkivet jf. cirkulære nr. 195 af 20. november 2001 om myndighedernes indberetning til Rigsarkivet m.v..
