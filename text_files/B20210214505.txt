Bekendtgørelse om ændring af bekendtgørelse om krav om coronapas på sygehuse m.v. i forbindelse med håndtering af covid-19 § 1 I bekendtgørelse nr. 2029 af 9. november 2021 om krav om coronapas på sygehuse m.v. i forbindelse med håndtering af covid-19 foretages følgende ændringer:
 1. I § 1, stk. 1, nr. 1, ændres »96 timer« til: »72 timer«, og »72 timer« ændres til: »48 timer«.
 2. Efter § 4 indsættes før overskriften til § 5:
»Opsætning af informationsmateriale § 4 a.
Fysiske og juridiske personer, herunder offentlige myndigheder, der har rådighed over lokaler eller lokaliteter omfattet af § 2, stk. 2, skal ved lokalerne eller lokaliteterne opsætte informationsmateriale om kravet i § 2, stk. 1, og muligheden for bortvisning efter § 4.« § 2 Bekendtgørelsen træder i kraft den 29. november 2021.
