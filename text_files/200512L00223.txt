Fremsat den 5. april 2006 af  

 Anne Baastrup (SF), Ole Sohn (SF) og Kristen Touborg (SF) Forslag til Lov  

 om ændring af lov om aktiv socialpolitik (Indtægter i  

 forbindelse med visse borgerlige ombud og hverv  

 ) § 1 I lov om aktiv socialpolitik, jf. lovbekendtgørelse nr.  

 1009 af 24. oktober 2005 foretages følgende ændringer:
 1.  

  

 I  

  

 § 33, stk. 1,  

  

 ophæves  

  

 nr. 3,  

  

 og i stedet indsættes:
 »3)  

 	  

 Indtægter, som  

 modtages for hverv som vidne, nævning, domsmand, lægdommer eller tilforordnet  

 ved valg.
4)  

 	  

 Indtægter, som et  

 medlem af en kommunalbestyrelse eller et regionsråd modtager for hverv efter  

 de  

 kommunale og de regionale styrelseslove.« Nr. 4-6 bliver herefter nr. 5-7.
§ 2 Loven træder i kraft den 1. januar 2007.
Bemærkninger til lovforslaget Forslagsstillerne finder, at kontanthjælp skal sidestilles med  

 arbejdsløshedsdagpenge m.v. i forbindelse med fradrag for indtægter, som  

 opnås  

 i forbindelse med borgerlige ombud og hverv.
Reglerne er i dag således, at kontanthjælpsmodtagere ikke får  

 foretaget fradrag i kontanthjælpen, hvis de modtager vederlag som  

 tilforordnet  

 ved valg.
Dette følger af § 33, stk. 1, i lov om aktiv socialpolitik.  

 Modtagere af dagpenge er bedre stillet, idet  

 der er flere tilfælde, hvor der ikke sker fradrag i dagpengene.
Indtægter,  

 som  

 de pågældende får i forbindelse med hverv som vidne, nævning, domsmand,  

 lægdommer eller tilforordnet ved valg, og indtægter, som de opnår som menigt  

 medlem  

 af en kommunalbestyrelse eller et amtsråd, medfører således ikke fradrag i  

 dagpengene.
Dette følger af bekendtgørelse om fradrag i dagpenge m.v.
I maj 1991 opfordrede et flertal i Kommunaludvalget i  

 betænkningen over lovforslag nr.
L 102  forslag til lov om ændring af  

 de  

 kommunale styrelseslove m.v. (Offentligt udbud af fast ejendom, diæter og  

 tabt  

 arbejdsfortjeneste m.v.) regeringen til at sikre, »at der ved udbetaling af  

 diæter, vederlag og erstatning for tabt arbejdsfortjeneste i henhold til de  

 kommunale styrelseslove ikke foretages reduktion i  

 arbejdsløshedsunderstøttelse  

 og efterløn«.
Den 8. maj 1992 fremsatte medlemmer af S, SF og CD  

 beslutningsforslag nr.
B 90 om diæters og vederlags forhold til dagpenge.  

 Dette  

 beslutningsforslag gentog denne opfordring til regeringen.  

 Beslutningsforslaget  

 nåede ikke at komme til 1. behandling, og det blev tilbagetaget den 15. juni  

 1992, den samme dag som bekendtgørelsen om arbejdes og indtægters betydning  

 for  

 arbejdsløshedsdagpengenes størrelse blev ændret (bek. 461 af 15. juni 1992).
Baggrunden for, at der ikke skulle ske fradrag i dagpenge m.v., var,  

 at flest muligt skulle kunne deltage i det demokratiske arbejde som  

 kommunalbestyrelsesmedlem.
Forslagsstillerne finder, at helt de samme hensyn  

 gør sig gældende for kontanthjælpsmodtageres deltagelse i det demokratiske  

 arbejde.
Bemærkninger til lovforslagets enkelte bestemmelser Til § 1 Til nr. 1 Det foreslås, at der kommer til at gælde helt identiske regler  

 for fradrag i kontanthjælp og fradrag i dagpenge m.v. i forbindelse med  

 indtægter, som modtages i forbindelse med hverv som vidne, nævning, domsmand,  

 lægdommer, tilforordnet ved valg eller som medlem af en kommunalbestyrelse  

 eller et regionsråd.
Da det foreslås, at loven træder i kraft den 1. januar  

 2007, er amtsråd erstattet af regionsråd.
Til § 2 Det foreslås, at loven træder i kraft den 1. januar 2007,  

 samtidig med kommunalreformen.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om aktiv socialpolitik. (Indtægter i forbindelse med visse  

 borgerlige  

 ombud og hverv).
(Lovforslag nr.
L 223).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 33.  

  

 Der foretages ikke fradrag i hjælpen  

 for:
 1) Invaliditetsydelse, invaliditetsbeløb samt bistands- og  

 plejetillæg efter lov om social pension.
 2) Godtgørelse efter § 83 i lov om en aktiv  

 beskæftigelsesindsats.
 3) Vederlag som tilforordnet ved valg.
 4) Ydelser fra godkendte sociale fonde, stiftelser m.v., der  

 er fritaget for beskatning hos modtageren, jf. ligningslovens § 7, nr.  

 22.
 5) Børns indtægter og indtægter, der vedrører børn, bortset  

 fra tilskud til pasning af egne børn efter § 26 a i lov om social  

 service.
6) Værdien af kost m.v. under indlæggelse på sygehus eller  

 lignende behandlingsinstitutioner.
Hvis sygehusopholdet har varet i mere end  

 3 måneder, kan der dog foretages fradrag svarende til den besparelse, der er  

 en følge af indlæggelsen.
 Stk. 2.  

  

 De erstatninger  

 for tab af erhvervsevne, der omtales i § 14, stk. 3 og 4,  

 godtgørelse for varigt mén og godtgørelse for ikke-økonomisk skade samt  

 indtægter, der hidrører herfra, trækkes ikke fra i hjælpen.
 1.  

  

 I  

  

 § 33, stk.1,  

  

 ophæves  

  

 nr. 3,  

  

 og i stedet indsættes:
 »3)  

 	  

 Indtægter, som  

 modtages for hverv som vidne, nævning, domsmand, lægdommer eller tilforordnet  

 ved valg.
4)  

 	  

 Indtægter, som et  

 medlem af en kommunalbestyrelse eller et regionsråd modtager for hverv efter  

 de kommunale og de regionale styrelseslove.« Nr. 4-6 bliver herefter nr. 5-7.
