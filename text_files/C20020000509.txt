Cirkulære om selvstændig  

 likviditet Med henvisning til Budgetvejledning 2001, punkt 2.6.14. Selvstændig  

 likviditet fastsættes nedenstående nærmere regler  

 vedrørende ordningen om selvstændig likviditet:
 § 1. Likviditetsområder med bevillingstypen  

 driftsbevilling og statsvirksomhed er omfattet af ordningen om  

 selvstændig likviditet, såfremt summen af øvrige  

 driftsudgifter og indtægter på finansloven overstiger 100 mio.  

 kr.
Stk. 2. Et likviditetsområde er defineret som en eller  

 flere hovedkonti, hvis aktiviteter disponeres med fælles  

 pengeforsyning. Økonomistyrelsen fastsætter efter samråd  

 med ministerierne og den hovedkontoansvarlige virksomhed  

 likviditetsområdets omfang.
I de indledende anmærkninger for  

 hvert ministerområde skal anføres hvilke hovedkonti, der  

 omfattes af ordningen.
Stk. 3. Finansministeriet kan efter ansøgning  

 dispensere fra ordningen om selvstændig likviditet.
Det skal af  

 anmærkningerne til finansloven fremgå, hvis en hovedkonto, der er  

 omfattet af stk. 1, ikke er omfattet af ordningen om selvstændig  

 likviditet.
Stk. 4. Finansministeriet kan efter ansøgning bestemme,  

 at et likviditetsområde skal være omfattet af ordningen, uanset  

 at de i stk. 1 nævnte kriterier ikke er opfyldt.
Det kan endvidere  

 bestemmes, at kun en del af en hovedkonto omfattes af ordningen.
Det skal af  

 anmærkningerne til finansloven fremgå, at  

 likviditetsområdet er omfattet af ordningen.
 § 2. Der tildeles selvstændig likviditet til  

 et likviditetsområde.
Stk. 2. Ved indtræden i ordningen om selvstændig  

 likviditet oprettes der til hvert likviditetsområde egen konto i  

 Statens KoncernBetalinger/Danmarks Nationalbank.
Tildelingen af likviditet  

 til et likviditetsområde foregår enten til områdets konto i  

 Statens KoncernBetalinger eller i Danmarks Nationalbank.
Stk. 3. Ved indtræden i likviditetsordningen tildeles et  

 likviditetsområde grundlikviditet.
Grundlikviditeten består af  

 0,1 procent af likviditetsområdets bruttoudgifter, som disse er  

 opført på finansloven i indtrædelsesåret, fratrukket  

 modværdien af de likvide midler, dvs. institutionskassebeholdningen,  

 som likviditetsområdet råder over på  

 indtrædelsestidspunktet.
 Stk. 4. Økonomistyrelsen kan dog ud fra en konkret  

 vurdering baseret på organisatoriske/administrative hensyn  

 fastsætte en anden grundlikviditet.
Stk. 5. Et likviditetsområde tildeles acontolikviditet i  

 finansårets løb svarende til finansårets  

 nettoudgiftsbevilling til likviditetsområdet.
Likviditetstildelingen  

 foretages i form af tolvtedelsrater på en af Økonomistyrelsen  

 nærmere fastsat dato i måneden.
Er summen af  

 likviditetsområdets nettoudgiftsbevilling på finansloven positiv,  

 tildeles likviditetsområdet fra statskassen likviditet på en  

 tolvtedel heraf.
Er summen af likviditetsområdets nettoudgiftsbevilling  

 på finansloven negativ, overføres der likviditet fra  

 likviditetsområdet til statskassen på en tolvtedel heraf.
 Stk. 6. Såfremt et likviditetsområde i  

 finansårets løb tildeles en bevilling på forslag til  

 tillægsbevillingslov af betragtelig beløbsmæssig  

 størrelse, kan Økonomistyrelsen efter anmodning fra  

 likviditetsområdet give tilladelse til, at en sådan bevilling  

 indregnes i tolvtedelsraten for den resterende del af finansåret.
Stk. 7. For hver regnskabsperiode i finansåret  

 opgøres for hvert likviditetsområde udgifter til  

 ikke-fradragsberettiget købsmoms.
Disse udgifter refunderer  

 Økonomistyrelsen likviditetsområdet på en af  

 Økonomistyrelsen nærmere fastsat dato i den efterfølgende  

 regnskabsperiode.
Stk. 8. For hver regnskabsperiode i finansåret  

 opgøres for hvert likviditetsområde saldoen for  

 T/F-registeringer.
Denne saldo afregnes mellem likviditetsområdet og  

 Økonomistyrelsen på en af Økonomistyrelsen nærmere  

 fastsat dato i den efterfølgende regnskabsperiode.
Stk. 9. Der foretages en årlig likviditetsregulering for  

 et likviditetsområde, idet likviditetsområdet tilføres  

 likviditet svarende til forskellen mellem de i regnskabet for  

 likviditetsområdet opførte nettoudgifter og den tildelte  

 acontolikviditet i det givne finansår.
Er forskellen mellem de  

 regnskabsførte nettoudgifter og den tildelte acontolikviditet positiv,  

 tilføres likviditetsområdet fra statskassen  

 reguleringsbeløbet i likviditet, mens der skal overføres  

 likviditet til statskassen fra likviditetsområdet, hvis  

 reguleringsbeløbet er negativt.
Den årlige likviditetsregulering  

 gennemføres i det efterfølgende år, når regnskabet  

 foreligger for det pågældende år, på en af  

 Økonomistyrelsen nærmere fastsat dato herfor.
 Stk. 10. Der kan efter indtræden i likviditetsordningen  

 på anmodning fra et likviditetsområde foretages en  

 ekstraordinær likviditetskorrektion efter vurdering heraf i  

 Økonomistyrelsen, såfremt likviditetsområdets  

 øvrige nettoomsætningsformue, dvs. når beholdningen af  

 debitorer, lagre og kreditorer ændres ekstraordinært, varigt og  

 beløbsmæssigt betydeligt.
 Stk. 11. Den tildelte likviditet skal i videst muligt omfang  

 henstå til forrentning på likviditetsområdets konto i  

 Statens KoncernBetalinger/Danmarks Nationalbank.
Stk. 12. Tilskudsmidler fra staten, fx statslige  

 forskningsmidler og programmidler, som medgår til finansiering af  

 likviditetsområdets drift på linie med de egentlige  

 driftsbevillinger, skal anvises i takt med forbruget heraf.
Sådanne  

 statsmidler skal anvises til likviditetsområdets konto i Statens  

 KoncernBetalinger/Danmarks Nationalbank.
 Stk. 13. De tildelte statslige likvide midler må ikke  

 sammenblandes med likvide midler, der hidrører fra andre  

 finansieringskilder, fx EU-midler, fondsmidler eller private midler.
 Stk. 14. Ikke-statslige midler, som anvises et  

 likviditetsområde forskudsvist, bør placeres på konti i de  

 private pengeinstitutter til bedst mulig forrentning.
 § 3. Et likviditetsområdes konto i Statens  

 KoncernBetalinger/Danmarks Nationalbank forrentes af/til Finansministeriet.  

 Finansministeriets forrentning af kontiene i Statens  

 KoncernBetalinger/Danmarks Nationalbank fastsættes af  

 Økonomistyrelsen en gang årligt.
 Stk. 2. Rentefastsættelsen sker med udgangspunkt i den  

 af Danmarks Nationalbank fastsatte diskonto umiddelbart forud for et givet  

 finansår.
Stk. 3. Hvis likviditetsområdets saldo på kontoen  

 er positiv, forrentes denne med den fastsatte indlånsrente, mens en  

 negativ saldo forrentes med den fastsatte udlånsrente.
Renter af et  

 likviditetsområdes konto i Statens KoncernBetalinger/Danmarks  

 Nationalbank tilskrives kvartalsvis bagud.
 Stk. 4. Økonomistyrelsen udmelder den fastsatte ind- og  

 udlånsrente for et givet finansår i december måned forud  

 for det givne finansår. Økonomistyrelsen kan fastsætte en  

 ny ind- og udlånsrente for likviditetsområdernes konti i Statens  

 KoncernBetalinger/Danmarks Nationalbank, såfremt der i  

 finansårets løb konstateres væsentlige ændringer i  

 diskontoen.
§ 4. Likviditetsordningens resultat opgøres  

 årligt i regnskabet for det pågældende  

 likviditetsområde på den hovedkonto, hvorunder den institution,  

 der administrerer den til likviditetsområdet oprettede konto i Statens  

 KoncernBetalinger/Danmarks Nationalbank, henhører.
Resultatet  

 fremkommer i form af de nettorenter, likviditetsordningen har givet  

 likviditetsområdet.
Disse renter består af tilskrevne renter  

 på likviditetsområdets konto i Statens KoncernBetalinger/Danmarks  

 Nationalbank og på konti i private pengeinstitutter samt af  

 morarenter.
Stk. 2. De nettorenter, som et likviditetsområde  

 oppebærer i et givet regnskabsår, tilfalder  

 likviditetsområdet selv.
Er nettorenterne positive, skal de indregnes  

 som en forøgelse af likviditetsområdets  

 videreførselsbeløb i det pågældende  

 regnskabsår.
Er nettorenterne negative, skal de indregnes som en  

 formindskelse af likviditetsområdets videreførselsbeløb i  

 det pågældende regnskabsår.
Stk. 3. Et likviditetsområde kan højst som  

 følge af nettorenteudgifter af likviditetsordningen i et givet  

 regnskabsår få formindsket sit videreførselsbeløb  

 med 4,0 promille af summen af likviditetsområdets regnskabsførte  

 udgifter og indtægter.
Er de i henhold til regnskabet faktisk  

 oppebårne nettorenteudgifter af likviditetsordningen for et  

 likviditetsområde på et nærmere fastsat tidspunkt i  

 supplementsperioden større end den anførte maksimale  

 formindskelse af videreførselsbeløbet på 4,0 promille,  

 skal forskellen udlignes ved en intern statslig overførsel til  

 likviditetsområdet fra § 37. Renter.
 § 5. Dette cirkulære har virkning fra  

 finansåret 2002.
 Stk. 2. Samtidig ophæves Finansministeriets  

 cirkulære nr. 230 af 18. december 1996 vedrørende ordningen om  

 selvstændig likviditet.
