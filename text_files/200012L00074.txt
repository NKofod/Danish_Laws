Fremsat den 2. november 2000 af miljø-  

 og energiministeren (Svend Auken) Forslag til Lov om ændring af lov om  

 elforsyning og lov om ændring af lov om tilskud til elproduktion (Den systemansvarlige virksomheds  

 opgaver m.v.) § 1 I lov nr. 375 af 2. juni 1999 om elforsyning, som senest ændret ved  

 lov nr. 448 af 31. maj 2000, foretages følgende ændringer:
 1. § 9, stk. 1, nr. 1 affattes således:
» 2. I § 9, stk. 1, indsættes efter nr. 2 som nr.  

 3:
» 3. I § 17 indsættes som stk. 5 og 6:
» Stk. 6. Miljø- og energiministeren kan dog  

 beslutte, at de i stk. 5 nævnte omkostninger, der afholdes til  

 aktiviteter, der kan være af væsentlig betydning for fremtidige  

 projekter, dækkes som angivet i § 9, stk. 1.«.
 4. I § 26 indsættes efter stk. 1 som nyt  

 stykke:
» Stk. 2 bliver herefter stk. 3.
 5. § 26, stk. 2, der bliver stk. 3, affattes således:
» 6. Efter § 27 indsættes:
» 1)	opretholde den tekniske kvalitet og balance inden for det  

 sammenhængende elforsyningssystem og 2)	sikre tilstedeværelsen af en tilstrækkelig  

 produktionskapacitet i det sammenhængende elforsyningssystem.
 Stk. 2. Den systemansvarlige virksomhed kan til  

 varetagelsen af sine forpligtelser i stk. 1 indhente nødvendige  

 oplysninger hos brugerne af nettet.
§ 27b.
Transmissionsanlæg stillet til den  

 systemansvarlige virksomheds rådighed og el-produktionsanlæg med  

 en kapacitet på mere end 25 MW kan ikke tages ud af drift i  

 længere tid uden godkendelse fra den systemansvarlige virksomhed.
Med  

 henblik på opretholdelsen af forsyningssikkerheden kan den  

 systemansvarlige virksomhed mod rimelig betaling kræve godkendte  

 driftsstop udskudt eller fremrykket.
Stk. 2. Af hensyn til varetagelsen af  

 forsyningssikkerheden, jf. § 27a, stk. 1, skal produktionsvirksomheder efter  

 anvisning fra den systemansvarlige virksomhed meddele, hvilke anlæg med  

 en kapacitet på mere end 25 MW, produktionsvirksomheden i en periode  

 på op til 4 uger forventer at holde i driftsklar stand i periodens  

 driftsdøgn.
Produktionsvirksomheder skal senest dagen før  

 driftsdøgnet underrette den systemansvarlige virksomhed om, hvilke  

 produktionsanlæg med en kapacitet på mere end 25 MW, der  

 forventes sat i drift i driftsdøgnet.
§ 27c.
Den systemansvarlige virksomhed offentliggør for  

 det følgende driftsdøgn oplysninger om  

 overføringskapaciteten i det transmissionsnet, der er stillet til  

 rådighed for den systemansvarlige virksomhed.
 Stk. 2. Brugere af det kollektive elforsyningsnet skal  

 efter regler fastsat af den systemansvarlige virksomhed og på baggrund  

 af den i stk. 1 nævnte offentliggørelse anmelde planer for  

 elproduktion, elforbrug og elhandel for det følgende driftsdøgn  

 til den systemansvarlige.
Stk. 3. Planer for forventet elproduktion, elforbrug og  

 elhandel, som er anmeldt til den systemansvarlige virksomhed efter stk. 2,  

 skal godkendes af den systemansvarlige virksomhed inden starten af det  

 følgende driftsdøgn.
Den systemansvarlige virksomhed kan af  

 hensyn til forsyningssikkerheden forlange omlægninger i de i henhold  

 til stk. 2 anmeldte planer for elproduktion, elforbrug og elhandel.
Stk. 4. Den systemansvarlige virksomhed kan mod betaling  

 påbyde produktionsvirksomheder at ændre produktionsomfang eller  

 igangsætte produktion, såfremt dette er nødvendigt til  

 varetagelse af den i § 27a, stk. 1, nr. 1, nævnte opgave.
Såfremt  

 den systemansvarlige virksomhed i henhold til stk. 3 forlanger  

 omlægninger i forhold til anmeldte planer for elproduktion, elforbrug  

 og elhandel, ydes der betaling herfor, med mindre omlægningerne  

 forlanges inden de anmeldte planer er godkendt, og 1)	omlægningerne er nødvendige for ikke at overskride den  

 i stk. 1 nævnte overføringskapacitet, eller Stk. 5. Såfremt en brugers faktiske elproduktion,  

 elforbrug eller elhandel i et driftsdøgn ikke svarer til det, som er  

 godkendt efter stk. 3, kan den systemansvarlige virksomhed kræve, at  

 der ydes rimelig betaling for de ubalancer, det påfører  

 systemet.
 Stk. 6. Ved overhængende risiko for netsammenbrud  

 samt under netsammenbrud og genopbygning af nettet kan den systemansvarlige  

 virksomhed uden betaling kræve de nødvendige omlægninger  

 af produktion, handel og forbrug.
Stk. 7. De regler, som den systemansvarlige virksomhed  

 fastsætter i medfør af stk. 2, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til miljø- og  

 energiministeren.
Stk. 8. Klager over de regler, som den systemansvarlige  

 virksomhed fastsætter i medfør af stk. 2, kan indbringes for  

 miljø- og energiministeren.
Miljø- og energiministeren kan give  

 pålæg om ændring af reglerne.
§ 27d.
Miljø- og energiministeren kan fastsætte  

 nærmere regler om de i §§ 27a, 27b og 27c nævnte forhold.«.
 7. § 28, stk. 3, nr. 1, ophæves og i stedet  

 indsættes:
» 8. § 31 affattes således:
» Stk. 2. Til løsning af den i stk. 1 nævnte  

 opgave kan den systemansvarlige virksomhed indgå aftaler om op- og  

 nedregulering med henblik på at imødegå effekten af  

 kapacitetsrestriktioner i det kollektive elforsyningsnet.
 Stk. 3. Den systemansvarlige virksomhed kan efter  

 miljø- og energiministerens godkendelse indtræde som medejer i  

 den nordiske elbørs, Nord Pool, og i datterselskaber ejet af Nord  

 Pool.
Stk. 4. Miljø- og energiministeren kan godkende,  

 at den systemansvarlige virksomhed helt eller delvist ejer og driver  

 virksomheder til registrering og omsætning af VE-beviser.
Ministeren  

 kan stille vilkår for godkendelsen, herunder at aktiviteterne drives i  

 selvstændige virksomheder med begrænset ansvar.
 Stk. 5. Miljø- og energiministeren kan  

 fastsætte nærmere regler om de aftaler, som den systemansvarlige  

 virksomhed kan indgå efter bestemmelsen i stk. 2.«.
 9. I § 44 indsættes efter stk. 2 som stk. 3 og  

 4:
» Stk. 4. Det er en betingelse for meddelelse af bevilling  

 til netvirksomheder og forsyningspligtige virksomheder, som ejes af en  

 juridisk person, for hvilken de i medfør af stk. 3 fastsatte regler  

 finder anvendelse, at denne juridiske persons vedtægter er udarbejdet  

 inden for rammerne af standardvedtægten.«.
 10. I § 68, stk. 2, indsættes efter »i medfør af stk. 1«:
»,§58, stk. 3«.
 11. I § 78 indsættes som stk. 8:
» 12. I § 89 indsættes som stk. 3 og 4:
» Stk. 4. Energiklagenævnets formand kan efter  

 nærmere aftale med nævnet træffe afgørelse på  

 nævnets vegne i sager, der behandles efter denne lov eller regler  

 udstedt i henhold til loven. «.
§ 2 I lov nr. 377 af 2. juni 1999 om ændring af lov om tilskud til  

 elproduktion foretages følgende ændring:
 1. § 2, stk. 2, affattes således:
» § 3 Tidspunktet for lovens ikrafttræden fastsættes af  

 miljø- og energiministeren.
Ministeren kan fastsætte, at dele af  

 loven træder i kraft før andre dele af loven.
Bemærkninger til  

 lovforslaget Almindelige bemærkninger 1. Lovforslagets baggrund og formål Med den politiske aftale om elreformen af 3. marts 1999 og  

 lov nr. 375 af 2. juni 1999 om elforsyning overgik elforsyningen i Danmark  

 fra monopol til et åbent elmarked.
Der er siden foretaget ændringer i elforsyningsloven  

 som led i implementeringen af elreformaftalen og den politiske  

 tillægsaftale af 17. november 1999 om vilkår for  

 kraftværkernes overgang til konkurrence.
Disse ændringer er  

 gennemført ved lov nr. 1110 af 29. december 1999 og lov nr. 448 af 31.  

 maj 2000.
 I takt med at det åbne marked for elektricitet har  

 udviklet sig, har erfaringerne vist, at der er behov for at præcisere  

 den systemansvarlige virksomheds ansvar for at sikre en tilstrækkelig  

 forsyningssikkerhed og den betaling, der kan ske herfor.  Endvidere har der  

 vist sig behov for at præcisere den systemansvarlige virksomheds  

 beføjelser til at kunne omlægge brugernes planlagte  

 transaktioner med henblik på at varetage forsyningssikkerheden samt til  

 at kunne imødegå kapacitetsbegrænsninger i  

 elforsyningsnettet for at sikre et effektivt konkurrencemarked.
 Endelig indeholder lovforslaget en præcisering af  

 visse bestemmelser i elforsyningsloven samt en ændring af lov om  

 ændring af lov om tilskud til elproduktion, jf. punkt 2.
1.2. Formålet med lovforslaget Formålet med lovforslaget er navnlig at  

 præcisere dels de opgaver, der er forbundet med den systemansvarlige  

 virksomheds varetagelse af hensynet til forsyningssikkerheden inden for det  

 sammenhængende elforsyningssystem, dels betalingerne herfor, samt at  

 præcisere, at brugerne af det kollektive elforsyningsnet skal opfylde  

 nærmere bestemte krav for tilslutning til og benyttelse af nettet.
 Endvidere er formålet at gøre det tydeligt,  

 at den systemansvarlige virksomhed har til opgave at bidrage til at sikre, at  

 der skabes de bedst mulige betingelser for konkurrence på markeder for  

 produktion og handel med elektricitet.
 Desuden er formålet at præcisere, at kravene  

 om at alle forbrugere uanset forbrugets størrelse skal have samme  

 indflydelse i net- og forsyningspligtige virksomheder og  

 mindretalsbeskyttelse m.v. skal gælde alle former for  

 selskabskonstruktioner.
 Endelig er formålet at tydeliggøre, at  

 udgifter til miljøundersøgelser m.v. i forbindelse med  

 opførelse af havvindmøller dækkes af ansøgeren,  

 ligesom det skal tydeliggøres, at den systemansvarlige virksomhed har  

 til opgave at sikre forskning og udvikling i nye og mere effektive metoder  

 til overføring af elektricitet og til den fysiske regulering af  

 elforsyningsnettet.
2. Lovforslagets indhold a) Den systemansvarlige virksomheds varetagelse af  

 forsyningssikkerheden Med lovforslaget tydeliggøres de opgaver, den  

 systemansvarlige virksomhed har i forbindelse med ansvaret for at opretholde  

 forsyningssikkerheden inden for det sammenhængende elforsyningssystem,  

 herunder pligten til at sikre, at den nødvendige forsyningskapacitet  

 til systemets fysiske regulering er tilstede.
Lovforslaget præciserer  

 betalingsgrundlaget for den systemansvarlige virksomheds forpligtelse til at  

 varetage hensynet til forsyningssikkerheden.
Det er afgørende, at forsyningssikkerheden ikke  

 alene bibeholdes i den almindelige driftssituation, men at den også  

 sikres i tilfælde, som ligger ud over normalsituationen.  

 Forsyningssikkerheden er foruden sikringen af den tekniske kvalitet og  

 balance tillige en sikring af, at der til enhver tid er tilstrækkelig  

 forsyningskapacitet i det sammenhængende elforsyningssystem.
Herved  

 sikres, at leveringspålideligheden ikke nedsættes alvorligt ved  

 pludselige og uforudsigelige produktionshavarier eller ved tekniske  

 sammenbrud i transmissionsnettet, herunder på  

 overføringsforbindelserne til udlandet.
 Konkurrencen i markedet forudsætter opretholdelse af  

 en tilfredsstillende høj forsyningssikkerhed.  

 Kraftværksselskaberne vil, som et resultat af den skærpede  

 konkurrence i elmarkedet, søge at minimere deres omkostninger til  

 reservekapacitet, og selskaberne vil ikke holde produktionsanlæg  

 driftsklare, hvis omkostningerne forbundet hermed ikke kan dækkes ved  

 salg på markedet.
 Endvidere vil der altid være en risiko for, at  

 overføringsforbindelserne mellem Danmark og andre lande kan bryde ned.  

 Det betyder, at der i områder af Danmark kan blive mangel på  

 elektricitet, indtil forbindelsen er genoprettet.
For at den systemansvarlige virksomhed kan opretholde  

 forsyningssikkerheden og sikre en effektiv drift af nettet, er det  

 nødvendigt at have beføjelser til at kunne beordre  

 omlægninger af planlagte transaktioner.
Dette følger allerede af  

 den gældende elforsyningslov.
Imidlertid fremgår det ikke  

 tilstrækkeligt tydeligt, hvilken kompensation den systemansvarlige  

 virksomhed skal yde de berørte parter.
 Lovforslaget indeholder derfor tillige bestemmelser, der  

 præciserer den systemansvarlige virksomheds adgang til at betale  

 produktionsvirksomhederne for de fornødne omlægninger i  

 produktionsvirksomhedernes planlagte transaktioner.
b) Sikring af en effektiv konkurrence i markedet Det er en forudsætning for, at elmarkedet kan  

 fungere, at der er tilstrækkelig kapacitet til rådighed.
Ved at  

 sikre at der til enhver tid er tilstrækkelig kapacitet, sikres  

 markedsdannelsen således også.
Med lovforslaget præciseres det, at den  

 systemansvarlige virksomhed skal bidrage til at sikre, at der skabes de bedst  

 mulige betingelser for konkurrence på markeder for produktion og handel  

 med elektricitet.
Dette skal ske i overensstemmelse med  

 formålsbestemmelsen i elforsyningslovens § 1, stk. 2. Formålet  

 med bestemmelsen er ikke at den systemansvarlige virksomhed skal kunne handle  

 som markedsaktør, men at den systemansvarlige virksomhed skal kunne  

 skabe rammerne for en effektiv konkurrence i markedet.
De seneste erfaringer efter åbningen af elmarkedet  

 viser, at en forsvarlig, teknisk og optimal drift af nettet og hele  

 elsystemet nøje hænger sammen med, hvordan markedet fungerer, og  

 hvordan prisdannelsen i markedet former sig.
Lovforslaget giver derfor den  

 systemansvarlige virksomhed beføjelser til bl.a. at modvirke  

 virkningen af kapacitetsbegrænsninger i elsystemet ved at  

 indgå aftaler om op- og nedregulering.
Det foreslås endvidere, at den systemansvarlige  

 virksomhed efter miljø- og energiministerens forudgående  

 godkendelse kan få adgang til at indtræde som ejer i den nordiske  

 elbørs Nord Pool, når muligheden foreligger.
Et medejerskab vil  

 støtte den videre udvikling af det nordiske kraftmarked og de danske  

 systemansvarlige virksomheders indflydelse på markedets funktion.
 Endelig foreslås det, at miljø- og  

 energiministeren under visse betingelser kan godkende, at de systemansvarlige  

 virksomheder driver virksomheder til registrering og omsætning af  

 VE-beviser.
c) Miljøundersøgelser m.v. i forbindelse med  

 opførelse af havvindmøller Lovforslaget præciserer, at udgifter til  

 miljøundersøgelser m.v., i forbindelse med opførelse af  

 elproduktionsanlæg på havet (havvindmøller), skal  

 dækkes af ansøgeren.
Dette var forudsat allerede i forslaget til  

 den gældende elforsyningslov, men fremgår kun af  

 bemærkningerne til loven.
Det foreslås derfor, at det  

 udtrykkeligt fastsættes, at de nævnte udgifter påhviler  

 ansøgeren.
Miljø- og energiministeren har mulighed for at  

 beslutte, at udgifter til miljøundersøgelser m.v., af betydning  

 for fremtidige projekter dækkes af samtlige elforbrugere efter  

 bestemmelsen i elforsyningslovens § 9, stk. 1.
d) Forskning og udvikling i elforsyningsnet De systemansvarlige virksomheder har ansvaret for, at det  

 overordnede elforsyningsnet også i fremtiden kan sikre en  

 miljøvenlig og energieffektiv transmission og distribution af  

 elektricitet.
Nye og mere effektive metoder til overføring af  

 elektricitet og til den fysiske regulering af elforsyningsnettet må  

 derfor udvikles.
Denne opgave må naturligt løftes af de  

 systemansvarlige virksomheder, om muligt i et samarbejde med andre relevante  

 inden- og udenlandske parter.
Opgaven er imidlertid ikke udtrykkeligt  

 nævnt i lovteksten, og der har derfor været rejst  

 spørgsmål om, hvorvidt den systemansvarlige virksomhed kan  

 dække de nødvendige omkostninger hertil over sine tariffer.  

 Lovforslaget præciserer, at opgaven skal løftes af den  

 systemansvarlige virksomhed, og at udgifterne derfor kan indregnes i  

 tarifferne.
e) Brug af det kollektive elforsyningsnet Lovforslaget præciserer, at brugerne af det  

 kollektive elforsyningsnet skal opfylde nærmere bestemte krav for brug  

 af elforsyningsnettet, før disse kan få adgang til tilslutning  

 til og benyttelse af elforsyningsnettet.
 For at det kollektive elforsyningsnet kan fungere  

 optimalt, er det nødvendigt, at alle brugere opfylder tekniske krav  

 for anvendelse af nettet, så systemet i videst muligt omfang  

 skærmes for uforudsete hændelser, som kan medføre ubalance  

 i elforsyningssystemet.
Det er forudsat i § 26, stk. 1, i den gældende  

 elforsyningslov, at visse nærmere bestemte krav skal være  

 opfyldt, førend et anlæg kan tilsluttes det kollektive  

 elforsyningsnet.
Det foreslås, at brugerne af nettet også skal  

 opfylde disse krav, samt at de endvidere skal opfylde nærmere bestemte  

 krav for benyttelse af nettet.
Miljø- og energiministeren er i medfør af §  

 26, stk. 2, i den gældende elforsyningslov bemyndiget til at udarbejde  

 nærmere regler for vilkår for tilslutning, ligesom ministeren kan  

 bemyndige den systemansvarlige virksomhed til at udarbejde tekniske krav og  

 standarder.
Med lovforslaget foreslås det, at bemyndigelsen udvides til  

 også at omfatte vilkår for brugernes tilslutning til og  

 benyttelse af det kollektive elforsyningsnet.
f) Standardvedtægter for holdingselskaber Der foreslås endvidere indsat en hjemmel der  

 bemyndiger ministeren at fastsætte nærmere regler om, at  

 vedtægter for et holdingselskab, som ejer en netvirksomhed, og hvis  

 bestyrelse udpeger netvirksomhedens bestyrelse, skal udarbejdes inden for  

 rammerne af en af ministeren udarbejdet standardvedtægt.
 De krav som ministeren har fastsat, i medfør af  

 lovens § 44, stk. 2, i standardvedtægten om, at alle forbrugere skal  

 have samme indflydelse uanset forbrug, og om at der skal være  

 mindretalsbeskyttelse i selskaberne m.v., kan omgås, i det  

 tilfælde hvor netvirksomheden placeres under et holdingselskab, som  

 ejer netvirksomheden, og holdingselskabets bestyrelse udpeger  

 netvirksomhedens bestyrelse, jf. §§ 40-44 i elforsyningsloven.
Det samme gælder forsyningspligtselskaber, som  

 placeres under et holdingselskab.
Derfor foreslås en tilsvarende  

 hjemmel indført for holdingselskaber, der indirekte ejer en  

 forsyningspligtig virksomhed.
g) Klage til Energiklagenævnet Elforsyningsloven indeholder bestemmelser om klage til  

 Energiklagenævnet, men ikke bestemmelser om klagefrist.
Der  

 foreslås derfor fastsat en frist for indbringelse af klager til  

 Energiklagenævnet.
Det foreslås endvidere, at formanden efter  

 aftale med nævnets øvrige medlemmer kan træffe  

 afgørelse på nævnets vegne.
h) Klage til Energitilsynet Elforsyningsloven indeholder bestemmelser om klage til  

 Energitilsynet, men ikke bestemmelser om klagefrist.
Der foreslås  

 derfor indsat en bemyndigelse for miljø- og energiministeren til at  

 fastsætte klagefrist for indbringelse af klager for tilsynet.
i) Elværksejede miljøvenlige anlæg Lovforslaget indeholder 2 ændringer af mere teknisk  

 karakter.
Det præciseres således i lovforslaget, at det i  

 elforsyningsloven fastsatte pristillæg, som skal udbetales til de  

 elværksejede vindkraftanlæg og decentrale værker, der  

 anvender naturgas og biomasse ved elproduktion, ligesom anden  

 VE-støtte skal betales af alle elforbrugere efter bestemmelsen i  

 elforsyningslovens § 9, stk. 1. Det præciseres endvidere, at de  

 kollektive elforsyningsvirksomheder kan administrere regler fastsat af  

 ministeren om beregning af pristilskuddets størrelse m.v.
j) Elproduktionstilskud Forslaget om ændring af lov om ændring af lov  

 om tilskud til elproduktion har til formål at skabe hjemmel for trinvis  

 afvikling af tilskud til elektricitet i takt med omlægning af  

 prisafregningen efter lov om elforsyning.
Efter den gældende lov er der  

 alene hjemmel til en delvis ophævelse for så vidt angår  

 vindmøller.
Da Europa-Kommissionens godkendelse af de nye  

 prisafregningsregler i videre omfang vil ske partielt, særligt hvad  

 angår eksisterende og nye anlæg, er det nødvendigt med en  

 udvidet adgang til delvis ophævelse af tilskudsreglerne,  

 efterhånden som den nye prisafregning trinvis godkendes og sættes  

 i kraft for elektricitet produceret på de enkelte kategorier af  

 anlæg.
 Tilskud til elproduktion fra naturgasbaseret decentral og  

 industriel kraftvarme samt affaldsbaseret kraftvarmeproduktion  

 fortsætter uændret med de satser og principper for ydelsen, som  

 fremgår af lovbekendtgørelse nr. 768 af 6. oktober 1997 om  

 tilskud til elproduktion.
3. Økonomiske og administrative konsekvenser for  

 staten, amtskommuner og kommuner Lovforslaget skønnes ikke at have væsentlige  

 økonomiske og administrative konsekvenser for staten, amtskommuner og  

 kommuner.
4. Økonomiske og administrative konsekvenser for  

 erhvervslivet Den systemansvarlige virksomhed afholder allerede i dag  

 omkostninger til opretholdelse af forsyningssikkerheden.
Lovforslaget  

 præciserer, på hvilket grundlag de systemansvarlige virksomheder  

 skal sikre opretholdelsen af forsyningssikkerheden efter de  

 omlægninger, der er en konsekvens af åbningen af elmarkedet.
Den  

 systemansvarlige virksomhed vil i hvert fald i en overgangsperiode skulle  

 betale produktionsvirksomhederne for opretholdelse af forsyningssikkerheden.  

 For at minimere den umiddelbare påvirkning af forbrugerpriserne,  

 forudsættes det, at den systemansvarlige virksomhed  

 lånefinansierer betalingen.
 Den systemansvarlige virksomhed får med lovforslaget  

 beføjelser, som skal medvirke til at sikre optimale betingelser for en  

 effektiv konkurrence på elmarkedet, hvilket vil medføre, at  

 markedet på sigt vil kunne generere en for forbrugerne gunstig  

 prisdannelse.
5. Miljømæssige konsekvenser Lovforslaget vurderes ikke at have  

 miljømæssige konsekvenser.
Lovforslag omhandler en  

 præcisering af den systemansvarlige virksomheds ansvar for  

 opretholdelsen af forsyningssikkerheden samt bidrag til at sikre, at der  

 skabes de bedst muligt betingelser for konkurrence på markeder for  

 produktion og handel med elektricitet.
Denne præcisering af den  

 systemansvarlige virksomheds opgaver ændrer ikke på  

 producenternes opførsel i markedet, herunder deres valg af mere eller  

 mindre forurenende produktionsenheder, eller på behovet for ud- og  

 ombygninger af transmissionsnettet i forhold til den gældende lov.  

 Lovforslaget vurderes således ikke at føre til en ændret  

 miljøbelastning.
6. Forholdet til EU-retten Med lov nr. 375 af 2. juni 1999 om elforsyning  

 gennemførtes i dansk ret Europa-Parlamentets og Rådets direktiv  

 96/92/EF af 19. december 1996 om fælles regler for det indre marked for  

 elektricitet (eldirektivet). De præciseringer og ændringer, som  

 er indeholdt i nærværende lovforslag, falder inden for  

 eldirektivets rammer.
 Lovforslagets § 1, nr. 2 og 3, omhandler fordeling af  

 omkostninger i forbindelse med miljømæssige vurderinger og  

 undersøgelser m.v. ved opstilling af vindmøller på  

 havet.
De i elreformen indeholdte afregningsregler for nye  

 VE-anlæg, herunder vindmøller på havet, er endnu ikke  

 godkendt af Europa-Kommissionen efter statsstøttereglerne.
Det er  

 aftalt med Kommissionen, at disse notificeres til Kommissionen og behandles  

 efter de nye rammebestemmelser for statsstøtte til  

 miljøbeskyttelse, som forventes at træde i kraft pr. 1. januar  

 2001.
 I det omfang fordelingen af omkostninger efter  

 lovforslagets § 1, nr. 2, potentielt måtte indebære  

 statsstøtte, vil spørgsmål herom forinden effektuering af  

 bestemmelsen blive afklaret med Europa-Kommissionen og i givet fald  

 indgå i ovennævnte notifikation.
 For så vidt angår lovforslagets § 1, nr. 8, om  

 den systemansvarlige virksomheds pligt til at bidrage til sikringen af de  

 bedst mulige betingelser for konkurrence, har ændringen til  

 formål at sikre et velfungerende indre marked for elektricitet i  

 overensstemmelse med bl.a. artikel 8 i eldirektivet, som foreskriver, at  

 systemoperatøren på grundlag af objektive kriterier skal  

 forestå lastfordelingen af produktionsanlæggene og brugen af  

 samkøringslinjerne på en sådan måde, at der sikres  

 et velfungerende indre marked for elektricitet.
Præciseringen af den systemansvarlige virksomheds  

 rolle i relation til at sikre forsyningssikkerheden ligger ligeledes inden  

 for rammerne af eldirektivet, hvorefter medlemsstaterne kan  

 pålægge elselskaberne forpligtelser til offentlige tjenester af  

 hensyn til bl.a. forsyningssikkerheden.
Der tilføres ikke med  

 lovforslaget den systemansvarlige virksomhed en ny rolle set i forhold til de  

 hidtidige opgaver.
Den systemansvarlige virksomhed fik således allerede  

 med gennemførelsen af lov nr. 486 af 12. juni 1996 om ændring af  

 lov om elforsyning, som er godkendt af Europa-Kommissionen efter  

 statsstøttereglerne, til opgave at sikre forsyningssikkerheden i  

 Danmark.
 For så vidt angår forslaget om den  

 systemansvarlige virksomheds udarbejdelse af tekniske krav og standarder, vil  

 disse, i det omfang der er tale om tekniske forskrifter som omhandlet i  

 eldirektivets art. 7, stk. 2, skulle forelægges for Europa-Kommissionen  

 i udkast i overensstemmelse med Europa-Parlamentets og Rådets direktiv  

 98/34/EF (informationsproceduredirektivet) som ændret ved direktiv  

 98/48/EF.
7. Høring Lovforslagets § 1, punkt 1-8 og 10-13, samt § 2 er den 29.  

 september 2000 sendt i høring til følgende:
 Affaldsteknisk Samarbejde, Amtsrådsforeningen i  

 Danmark, Arbejderbevægelsens Erhvervsråd, Brancheforeningen for  

 Biogas, By- og Boligministeriet, CO Industri, Danmarks  

 Naturfredningsforening, Danmarks Vindmølleforening, Dansk Handel og  

 Service, Dansk Industri, Danske Energiselskabers Forening, Danske  

 Fjernvarmeværkers Forening, De Danske Landboforeninger, DEG, DONG  

 Naturgas A/S, Elfor, Elkraft Transmission, Elkraft System, Elsam,  

 Elsparefonden, Eltra, Energi E2 A/S, Energimiljørådet,  

 Erhvervsministeriet, Finansministeriet, Forbrugerrådet, Forening af  

 Danske Kraftvarmeværker, Forening af Rådgivende  

 Ingeniører, Forskningsministeriet, Frederiksberg Kommune, Greenpeace  

 Danmark, Handelskammeret, Håndværksrådet,  

 Indenrigsministeriet, Justitsministeriet, Kommunale Tjenestemænd og  

 Overenskomstansatte (KTO), Kommunernes Landsforening, Københavns  

 Kommune, Landbrugsrådet, LO, Ministeriet for fødevarer, landbrug  

 og fiskeri, NESA A/S, Organisationen for Vedvarende Energi, Renosam,  

 Samvirkende Energi- og Miljøkontorer, SID, Skatteministeriet,  

 Statsministeriet, Udenrigsministeriet, Vindmølleindustrien, WHF,  

 Økonomiministeriet, KL   Økonomisk sekretariat, ARF  

 Økonomisk sekretariat, Københavns Kommune  

 Økonomiforvaltningen samt Frederiksberg Kommune  

 Økonomidirektoratet.
 Lovforslagets § 1, punkt 9, er udarbejdet efter  

 høringsfristens udløb, og vil blive sendt i høring til  

 ovennævnte.
 Høringen af dette punkt er ved lovforslagets  

 fremsættelse ikke afsluttet.
Vurdering af konsekvenserne af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen væsentlige konsekvenser Ingen væsentlige konsekvenser Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen væsentlige konsekvenser Ingen væsentlige konsekvenser Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative og økonomiske konsekvenser for  

 borgerne Ingen Ingen Forholdet til EU-retten Lovforslagets § 1, nr. 4, om fastsættelse af tekniske  

 krav og standarder kan medføre, at de tekniske forskrifter skal  

 anmeldes til Europa-Kommissionen i overensstemmelse med Bemærkninger til lovforslagets  

 enkelte bestemmelser Til nr. 1 Det præciseres med bestemmelsen, at omkostninger  

 forbundet med den systemansvarlige virksomheds varetagelse af  

 forsyningssikkerheden for så vidt angår opretholdelsen af en  

 tilstrækkelig produktionskapacitet, er en offentlig forpligtelse, der  

 afholdes af alle elforbrugere inden for det sammenhængende  

 elforsyningssystem.
Omkostninger, der er knyttet til den systemansvarlige  

 virksomheds ansvar for at opretholde den tekniske kvalitet og balance inden  

 for det sammenhængende elforsyningssystem, betales af alle brugere af  

 elforsyningssystemet over tarifferne.
 Med forslaget præciseres endvidere, at de  

 pristillæg, som er forudsat ydet til de elværksejede  

 vindkraftanlæg, er en udgift, som betales af samtlige elforbrugere  

 efter bestemmelsen i elforsyningslovens § 9, stk. 1, nr. 1.
Ifølge de regler om afregning af elektricitet fra  

 vindkraftanlæg, som er under udarbejdelse, vil de elværksejede  

 vindkraftanlæg ikke have krav på at kunne afsætte deres  

 elektricitet til netvirksomheder eller til den systemansvarlige virksomhed,  

 ligesom disse anlæg ikke vil have krav på balanceringsydelser.
Da  

 afsætningen af VE-elektriciteten fra disse anlæg sker på  

 markedsvilkår, ydes der efter elforsyningslovens § 58, stk. 3, et  

 særligt pristillæg til de elværksejede  

 vindkraftanlæg.
Pristillæg fastsat efter § 58, stk. 3, er i dag  

 ikke udtrykkeligt nævnt i elforsyningslovens § 9, stk. 1, nr. 1, og det  

 er derfor fundet rigtigst at præcisere, at disse pristillæg ikke  

 skal belaste nettariffen, men at den systemansvarlige virksomheds udgifter  

 hertil betales af samtlige elforbrugere efter bestemmelsen i § 9, stk. 1, nr.  

 1.
Til nr. 2 Bestemmelsen er en konsekvens af forslagets nr. 3, hvortil  

 der henvises.
Til nr. 3 Forslaget fastsætter, at udgifter til  

 miljømæssige undersøgelser og vurderinger, herunder  

 ekspert-vurderinger, som skal foretages i henhold til elforsyningslovens §  

 17, betales af ansøgeren om en tilladelse til etablering af  

 elproduktionsanlæg på havet (havvindmøller).  Dette var  

 forudsat i forslaget til den gældende elforsyningslov, men  

 fremgår kun af bemærkningerne til elforsyningsloven.
Der  

 foreslås derfor indføjet en udtrykkelig betalingsbestemmelse.  

 Bestemmelsen omfatter alle udgifter til miljømæssige  

 vurderinger, undersøgelser og offentliggørelse, som skal  

 udføres efter elforsyningslovens § 17, herunder undersøgelser  

 m.v., som miljø- og energiministeren med hjemmel i § 17 har besluttet,  

 skal udføres.
Første fase af udbygningen med vindkraft på  

 havet er tilrettelagt som demonstrationsprojekter.
Det forudses, at det vil  

 være nødvendigt at foretage ganske omfattende  

 miljøundersøgelser såvel før som efter  

 opførelsen af anlæggene.
En række af disse  

 undersøgelser vil kunne være af afgørende betydning for  

 planlægningen og tilrettelæggelsen af senere  

 havvindmølleudbygninger.
I sådanne tilfælde kan det  

 være rimeligt, at udgifterne til miljøundersøgelser ikke  

 udelukkende skal bæres af ansøgeren.
Miljø- og  

 energiministeren gives derfor bemyndigelse til at beslutte, at udgifter til  

 miljømæssige undersøgelser og vurderinger, herunder  

 ekspertvurderinger, der kan være af betydning for fremtidige projekter,  

 dækkes af samtlige elforbrugere efter bestemmelsen i elforsyningsloven  

 § 9, stk. 1, nr. 1.
Til nr. 4 Med bestemmelsen foreslås det, at brugere af det  

 kollektive elforsyningsnet skal opfylde visse nærmere fastsatte krav  

 for tilslutning til og benyttelse af det kollektive elforsyningsnet.
Der  

 gælder i dag bestemmelser, som alene vedrører anlægs og  

 installationers tilslutning til det kollektive elforsyningsnet, mens de  

 gældende bestemmelser ikke omfatter øvrige brugere af nettet, og  

 heller ikke omfatter benyttelse af nettet efter tilslutning.
Det sikres med  

 bestemmelsen, at elforsyningsnettet ikke udsættes for udsving  

 forårsaget af nettets brugeres manglende kompatibilitet med  

 elforsyningssystemet.
Til nr. 5 Med bestemmelsen foreslås den allerede i dag  

 eksisterende bemyndigelse til miljø- og energiministeren om at  

 fastsætte nærmere regler om vilkår for tilslutning til det  

 kollektive elforsyningsnet udvidet til også at omfatte brugeres  

 tilslutning til og benyttelse af nettet.
Det foreslås således, at  

 ministeren kan bestemme, at visse tekniske krav og standarder for adgang til  

 og benyttelse af det kollektive elforsyningsnet skal fastsættes af den  

 systemansvarlige virksomhed.
Opgavens karakter forudsætter, at tekniske  

 standarder fastsættes af den systemansvarlige virksomhed efter  

 forudgående drøftelse med netvirksomhederne.
 Udkast til tekniske krav og standarder for adgang til og  

 benyttelse af det kollektive elforsyningsnet vil i det omfang, det er  

 påkrævet, blive notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
 De tekniske krav og standarder, som den systemansvarlige  

 virksomhed i medfør af bestemmelsen vil kunne blive pålagt at  

 udarbejde, skal ifølge elforsyningslovens § 76, stk. 1, nr. 1,  

 anmeldes til Energitilsynet.
Til nr. 6 Med bestemmelsen i § 27a præciseres den  

 systemansvarlige virksomheds ansvar for forsyningssikkerheden, og i §§ 27b-c  

 tydeliggøres den systemansvarlige virksomheds beføjelser til at  

 sikre forsyningssikkerheden.
Det forudsættes i forslaget, at den  

 systemansvarlige virksomhed indgår alle nødvendige aftaler for  

 at opfylde sine forpligtelser efter §§ 27a-c.
Til § 27a Med bestemmelsen præciseres den systemansvarlige  

 virksomheds pligt til, foruden at sikre den tekniske kvalitet og balance samt  

 tilstrækkelig transmissionskapacitet, også at sikre  

 tilstedeværelsen af tilstrækkelig produktionskapacitet i det  

 sammenhængende elforsyningssystem, således at en acceptabel  

 leveringspålidelighed kan opretholdes.
Ansvaret for  

 forsyningssikkerheden gælder såvel i den enkelte driftstime som  

 på længere sigt.
Ved vedtagelsen af elforsyningsloven (L 375) var der ikke  

 skabt den fornødne klarhed over, hvorledes den nødvendige  

 mindste produktionskapacitet skulle tilvejebringes på kort og på  

 langt sigt.
I loven er det forudsat, at de store elproduktionsvirksomheder,  

 som et bevillingsvilkår skulle forpligte sig til at opretholde den  

 nødvendige mindste produktionskapacitet.
Elproducenterne skulle  

 således i fællesskab med et års varsel efter ministerens  

 nærmere bestemmelse som en rammebetingelse for produktionen sikre den  

 nødvendige mindste produktionskapacitet, jf. bestemmelsen i lovens §  

 50, stk. 2. Det var ikke forudsat, at systemansvaret skulle yde  

 særskilt betaling for opfyldelse af ministerens beslutning om, at  

 elproducenterne skulle stille en vis mindste produktionskapacitet til  

 rådighed.
Den gældende lov tager ikke stilling til, hvorledes  

 mindste produktionskapaciteten skal sikres, hvis ministeren ikke udnytter sin  

 beføjelse efter § 50, stk. 2, eller hvorledes den sikres i den periode  

 på minimum 1 år, som går fra ministerens beslutning  

 meddeles til den kan træde i kraft, jf. bestemmelsen.
Kraftværksforliget af 19. november 1999 om  

 vilkår for kraftværkernes overgang til konkurrence afklarede en  

 række forhold i forbindelse med sikringen af den fornødne  

 mindste produktionskapacitet.
I forliget blev det aftalt, at  

 kraftværkerne i en 4 års periode skulle modtage betaling for at  

 stille den nødvendige mindste produktionskapacitet til rådighed.  

 Mindste produktionskapaciteten stilles således ikke til rådighed  

 på baggrund af en beslutning fra ministeren efter lovens § 50, stk. 2,  

 men på baggrund af aftaler indgået mellem den systemansvarlige  

 virksomhed og elproduktionsvirksomhederne.
Denne ændring gør det  

 naturligt at præcisere lovteksten, således at der  

 fastlægges et betalingsgrundlag for, at den systemansvarlige virksomhed  

 kan løfte opgaven med at indgå de nødvendige aftaler om  

 mindste produktionskapacitet.
Der er allerede i dag hjemmel til, at den systemansvarlige  

 virksomhed kan indgå aftaler om køb af ydelser til at opretholde  

 den tekniske kvalitet og balance i elsystemet i bred forstand.
Med  

 lovforslaget præciseres, at den systemansvarlige virksomhed fremover  

 kan indgå præcise aftaler om indhold og omfang af den mindste  

 produktionskapacitet, som elproducenterne mod betaling skal stille til  

 rådighed.
Den systemansvarlige virksomhed skal herefter udover at  

 kunne sikre tilstrækkelig transmissionskapacitet kunne garantere for  

 den tekniske kvalitet og balance inden for det sammenhængende  

 elforsyningssystem og sørge for, at den nødvendige  

 forsyningskapacitet til systemets fysiske regulering er til stede.
Den  

 systemansvarlige virksomhed skal sikre, at der i systemet er så megen  

 driftsklar kapacitet til rådighed, at den systemansvarlige virksomhed  

 dels kan håndtere eventuelle pludseligt opståede havarier  

 på produktionsanlæg og i elforsyningsnettet, dels kan sikre  

 dækningen af det forventede faktiske indenlandske forbrug.
Herved skal  

 opnås, at leveringspålideligheden ikke nedsættes alvorligt  

 ved pludselige og uforudsigelige produktionshavarier eller ved  

 begrænset overføringsevne på  

 overføringsforbindelserne til udlandet.
Det vil som udgangspunkt være op til den  

 systemansvarlige virksomhed selv at opfylde sine  

 forsyningssikkerhedsforpligtelser ved at udforme krav til reserveberedskabet  

 og ved at tage stilling til, hvorledes den nødvendige kapacitet  

 tilvejebringes i de tilfælde, hvor den systemansvarlige virksomhed  

 skønner, at der ikke kan tilvejebringes den nødvendige  

 kapacitet til opretholdelse af forsyningssikkerheden.
Miljø- og  

 energiministeren vil dog kunne fastsætte nærmere regler om  

 varetagelsen af forsyningssikkerheden, herunder fastsætte regler for  

 omfanget af den nødvendige transmissions- og produktionskapacitet, jf.  

 § 27d.
Det forudsættes, at den systemansvarlige virksomhed  

 indgår alle nødvendige aftaler med tilhørende betalinger  

 til sikring af den nødvendige kapacitet, og at aftalerne holder sig  

 inden for de rammer, som er aftalt i kraftværksaftalen af  19. november  

 1999, således at det sikres, at aftalerne om mindste  

 produktionskapacitet ikke udløser nye udgifter for elforbrugerne.
Det  

 forventes, at den systemansvarlige virksomhed i den periode aftalen  

 løber, opbygger det nødvendige beredskab og erfaringsgrundlag  

 omkring varetagelsen af forsyningssikkerheden i et åbent elmarked.
Det  

 forudsættes herved, at den systemansvarlige virksomhed i perioden  

 indgår aftaler med kraftværksselskaberne om altid at have den  

 fordrede kapacitet kørende (»rullende reserve«) eller driftsklar i  

 henholdsvis Øst- og Vestdanmark, samt indgår aftaler til sikring  

 af fornøden mindsteproduktionskapacitet.
 Det er vanskeligt på nuværende tidspunkt  

 præcist at forudse, hvordan elmarkedet udvikler sig, men det forventes,  

 at den systemansvarlige virksomhed i løbet af perioden vil have  

 opbygget et sådant beredskab og erfaringsgrundlag, at der er mulighed  

 for, at forsyningssikkerheden kan opretholdes på andre vilkår,  

 herunder vilkår, der ikke udløser (samme) behov for  

 betaling.
 Den systemansvarlige virksomhed kan efter bestemmelsen i  

 stk. 2 til opfyldelse af sine forpligtelser i henhold til stk. 1 indhente  

 nødvendige oplysninger hos bevillingspligtige virksomheder, forbrugere  

 og andre brugere af det kollektive elforsyningsnet.
Til § 27b Med bestemmelsen i stk. 1 foreslås det, at den  

 systemansvarlige virksomhed kan bestemme, at transmissionsanlæg stillet  

 til den systemansvarlige virksomheds rådighed, jf. elforsyningslovens §  

 21, stk. 2, og produktionsanlæg med en kapacitet på mere end 25  

 MW kun kan tages ud af drift i en længere periode efter godkendelse fra  

 den systemansvarlige virksomhed.
Den systemansvarlige virksomhed får  

 således mulighed for at koordinere transmissions- og  

 produktionsvirksomhedernes planer om afbrydelser af forsyningen, eksempelvis  

 når et anlæg tages ud af drift for en kortere eller længere  

 periode af konkurrencemæssige grunde, når anlægget skal  

 efterses, eller når der skal foretages en renovering af anlægget.  

 Afbrydelser vil uanset bestemmelsen altid kunne foretages i  

 nødsituationer, herunder ved akutte og uforudsete fejl i systemet, ved  

 fare for personers sikkerhed eller ved pålæg fra  

 Elektricitetsrådet.
Den systemansvarlige virksomhed vil af hensyn til  

 forsyningssikkerheden kunne kræve ændringer i de fremsendte  

 planer for afbrydelse og udskyde eller fremrykke en anlægsejers planer  

 i nødvendigt omfang.
Et afslag fra den systemansvarlige virksomhed  

 skal begrundes og om muligt følges af en anvisning om et andet og for  

 den systemansvarlige virksomhed og anlægsejeren passende tidspunkt.
Såfremt den systemansvarlige virksomhed stiller krav  

 om, at en allerede godkendt og planlagt afbrydelse skal udskydes eller  

 fremrykkes, skal der ydes rimelig betaling herfor.
Heri ligger, at den  

 systemansvarlige virksomhed er forpligtet til at dække de omkostninger,  

 som er forbundet med udskydelsen eller fremrykkelsen, dog ikke et eventuelt  

 tab som følge af et mistet dækningsbidrag.
Det er ikke fundet nødvendigt i loven at  

 fastsætte nærmere regler for proceduren i forbindelse med  

 godkendelse af planlagte afbrydelser.
Hvis det viser sig nødvendigt,  

 vil regler herom kunne fastsættes med hjemmel i den foreslåede §  

 27d.
Af hensyn til den systemansvarlige virksomheds  

 tilrettelæggelse af varetagelsen af forsyningssikkerheden skal  

 produktionsvirksomheder endvidere, efter den systemansvarlige virksomheds  

 anvisninger, meddele den systemansvarlige virksomhed, hvilke anlæg med  

 en kapacitet på mere end 25 MW, som produktionsvirksomheden forventer  

 at holde i drift i en periode på op til 4 uger.
Denne indberetning  

 der danner grundlag for udarbejdelsen af en såkaldt effektplan - skal  

 bidrage til at forbedre grundlaget, hvorpå den systemansvarlige  

 virksomhed foretager sine netsikkerhedsberegninger.
Produktionsvirksomheder  

 skal endvidere dagligt meddele den systemansvarlige virksomhed, hvilke  

 anlæg der det følgende driftsdøgn forventes sat i  

 drift.
Til § 27c I § 27c, stk. 1, præciseres de procedurer, der  

 gælder umiddelbart inden og i selve driftsdøgnet, ligesom det  

 præciseres, hvilken betaling den systemansvarlige virksomhed skal yde,  

 når der kræves omlægninger i aktørernes planlagte  

 transaktioner af hensyn til opretholdelsen af forsyningssikkerheden.
Det  

 fremgår ikke direkte af elforsyningsloven, hvem der skal afholde de  

 omkostninger, som følger af de af den systemansvarlige virksomhed  

 krævede omlægninger.
Det er dog i elforsyningsloven forudsat, at  

 brugerne af elforsyningsnettet skal afholde disse omkostninger indtil det  

 tidspunkt, hvor den systemansvarlige virksomhed har meddelt godkendelse af  

 anmeldt forbrug, produktion og handel.
Den systemansvarlige virksomhed er efter bestemmelsen i  

 stk. 1 forpligtet til, i rimelig tid inden brugerne af elforsyningsnettet  

 skal anmelde deres planlagte elproduktion, elforbrug og elhandel, jf. stk. 2,  

 at offentliggøre den mulige overføringskapacitet i det  

 transmissionsnet, der er stillet til rådighed for den systemansvarlige  

 virksomhed.
Overføringskapaciteten udmeldes således til brugerne  

 inden driftsdøgnet, og inden producenterne foretager deres  

 kommercielle dispositioner.
Brugerne af nettet har ikke krav på  

 kompensation ved begrænsninger i overføringskapaciteten.
 Bestemmelsen i stk. 2 forpligter brugere af det kollektive  

 elforsyningsnet til, efter regler fastsat af den systemansvarlige virksomhed,  

 at anmelde omfanget af planlagt elproduktion, elforbrug og elhandel for det  

 følgende driftsdøgn, hvor elproduktionen, elforbruget eller  

 elhandlen påtænkes at skulle finde sted.
De regler, som den systemansvarlige virksomhed kan  

 fastsætte i medfør af bestemmelsen, vil bl.a. kunne indeholde  

 nærmere retningslinier for, hvilke brugere der skal anmelde produktion,  

 forbrug og handel til den systemansvarlige virksomhed.
For forbrugere, der  

 ikke har markedsadgang, vil anmeldelsen typisk blive foretaget af en  

 forsyningspligtig virksomhed.
Endvidere kan reglerne indeholde bestemmelser  

 om, efter hvilke retningslinier brugerne skal anmelde omfanget af deres  

 forbrug, produktion og handel, herunder tidspunkter for anmeldelse og  

 godkendelse heraf.
Der ændres ikke ved de eksisterende regler  

 vedrørende prioritering af decentral og industriel kraftvarme baseret  

 på naturgas og affaldsbaserede elproduktionsanlæg samt  

 vindmøller.
Den systemansvarlige virksomhed er derfor fortsat  

 forpligtet til at aftage elektricitet fra disse anlæg til  

 gældende afregningspriser og varetage balanceansvaret for disse  

 producenter.
I praksis følger det heraf, at disse producenter ikke vil  

 være forpligtet til dagligt at anmelde deres produktion til den  

 systemansvarlige virksomhed.
Det forudsættes, jf. bestemmelsen i stk. 3, at den  

 systemansvarlige virksomhed inden starten af det følgende  

 driftsdøgn skal godkende de anmeldte planer for forventet  

 elproduktion, elforbrug og elhandel.
Den systemansvarlige virksomhed vil  

 kunne kræve omlægninger i forhold til anmeldt produktion,  

 elforbrug og elhandel efter de i stk. 4 beskrevne kriterier.  

 Omlægninger kan også kræves, selv om de anmeldte planer er  

 godkendt, men i så fald vil der altid skulle ydes betaling herfor, jf.  

 stk. 4. Brugerne kan ikke i selve driftsdøgnet ændre  

 produktionsomfanget i forhold til fremsendte oplysninger uden den  

 systemansvarlige virksomheds forudgående accept.
Den systemansvarlige virksomheds beslutninger om  

 omlægninger i de anmeldte planer kan efter stk. 4, inden planerne er  

 godkendt, kræves gennemført uden betaling, hvis  

 omlægningen sker for at undgå at overskride den af den  

 systemansvarlige virksomhed offentliggjorte overføringskapacitet i  

 elforsyningsnettet, eller hvis det er nødvendigt for at bringe balance  

 i brugernes planlagte elproduktion, elforbrug og elhandel. Øvrige  

 omlægninger kan kun kræves mod betaling.
Dog ydes der ikke  

 betaling i nødsituationer, hvor der er overhængende risiko for  

 netsammenbrud samt under netsammenbrud og genopbygning af nettet.
Den  

 systemansvarlige virksomhed vil i sådanne særlige situationer,  

 jf. stk. 7, på ethvert tidspunkt i driftsfasen kunne kræve de  

 nødvendige omlægninger af planlagte transaktioner uden  

 kompensation for brugerne.
Prisen for omlægninger mod betaling  

 fastsættes som udgangspunkt som prisen på markedet for  

 regulerkraft.
Såfremt der ikke er fastsat en pris for regulerkraft,  

 fastsættes prisen ved aftale.
Den systemansvarlige virksomhed skal ved  

 fastlæggelsen af omlægningerne i overensstemmelse med  

 elforsyningslovens formål, jf. §1, prioritere den miljøvenlige  

 elproduktion samt tage nødvendigt hensyn til kraftvarmeværker,  

 hvis produktion er bestemt til at levere fjernvarme.
Det vil i praksis sige  

 store kraftvarmeanlæg, der forsyner større byområder.
En omlægning kan betyde, at en producent må  

 regulere sin planlagte produktion enten ned eller op på nærmere  

 angivne produktionsenheder, herunder om muligt omplacere sin produktion.
En  

 omlægning kan også bevirke, at elhandler over  

 "flaskehalse" i transmissionsnettet må reduceres eller i  

 værste fald må undlades.
Det er den systemansvarlige virksomhed, der i  

 driftsdøgnet har ansvaret for forsyningssikkerheden og udligner  

 uforudsete hændelser.
Da den systemansvarlige virksomhed ikke selv  

 besidder produktionskapacitet kan de på ethvert tidspunkt mod betaling  

 rekvirere nødvendig regulerings- og reservekapacitet til  

 opretholdelsen af den tekniske kvalitet og balance.
Den systemansvarlige  

 virksomhed vil i øvrigt efter bestemmelsen i stk. 4 mod rimelig  

 betaling kunne påbyde produktionsvirksomheder at ændre  

 produktionsomfang eller igangsætte produktion, herunder holde en  

 nærmere angivet produktionskapacitet driftsklar som "rullende  

 reserve", såfremt det er nødvendigt til varetagelsen af  

 forsyningssikkerheden.
Prisen for omlægninger mod betaling  

 fastsættes som udgangspunkt som prisen på markedet for  

 regulerkraft.
Ved udvælgelse af leverandører tilses, at  

 købs- og salgsomkostningerne bliver mindst mulige for den  

 systemansvarlige virksomhed.
Den mest almindelige omlægning i driftsdøgnet  

 er op- og nedregulering på grund af prognosefejl i forbrug og  

 prioriteret produktion.
En omlægning kan også være  

 nødvendig i forbindelse med større havarier eller udfald af  

 udlandsforbindelser.
Den systemansvarlige virksomhed vil i sidstnævnte  

 tilfælde almindeligvis have mulighed for at kunne aktivere de reserver,  

 som den systemansvarlige virksomhed ifølge aftale kan disponere over  

 efter bestemmelsen i § 27a.
Brugerne af det kollektive elforsyningsnet har det  

 økonomiske ansvar for ubalancer i forholdet mellem den faktiske  

 produktion og det faktiske forbrug og de til den systemansvarlige virksomhed  

 fremsendte oplysninger om produktion og forbrug, jf. stk. 5. Det betyder, at  

 den enkelte bruger er forpligtet til at betale til den systemansvarlige  

 virksomhed for uoverensstemmelser mellem på den ene side det faktiske  

 forbrug henholdsvis den faktiske produktion og på den anden side det  

 planlagte forbrug henholdsvis den planlagte produktion, som den  

 systemansvarlige virksomhed har ansvaret for at udligne.
Den systemansvarlige  

 virksomhed vil have mulighed for at tarifere afregningen sådan, at  

 brugerne tilskyndes til at minimere ubalancer.
Et økonomisk overskud  

 herfra vil kunne bruges til at reducere den systemansvarlige virksomheds  

 øvrige tariffer.
Energitilsynet påser i medfør af  

 elforsyningslovens §§ 76-77, at de tariffer, som den systemansvarlige  

 virksomhed har fastsat, indebærer, at der opkræves en rimelig  

 betaling for ubalancer, som den enkelte bruger har forårsaget.
Stk. 7-8 indeholder retningslinier for udarbejdelsen af de  

 regler, som den systemansvarlige virksomhed kan fastsætte i  

 medfør af § 27c, stk. 2. Disse regler skal i overensstemmelse med de  

 generelle krav til den systemansvarlige virksomhed, som elforsyningsloven  

 opstiller, jf. § 28, stk. 2, være objektive og ikkediskriminerende.  

 Derudover fastsættes det i stk. 8, at reglerne skal være  

 tilgængelige for brugere og potentielle brugere af elforsyningsnettet.  

 Reglerne skal anmeldes til miljø- og energiministeren, der kan  

 fastsætte nærmere retningslinier for reglernes indhold og  

 udarbejdelsen af reglerne, jf. den foreslåede bestemmelse i § 27d.  

 Klager over reglerne kan efter stk. 8 indbringes for miljø- og  

 energiministeren, der også både på grundlag af en klage og  

 af egen drift kan give pålæg om ændringer af reglerne.
Det  

 forventes at bemyndigelsen til at behandle klager delegeres til  

 Energistyrelsen.
Klager over afgørelser truffet på baggrund af  

 de af den systemansvarlige virksomhed udarbejdede regler, vil kunne  

 indbringes for Energitilsynet i medfør af den almindelige klageadgang,  

 der følger af elforsyningsloven.
Miljø- og energiministeren kan i medfør af §  

 27d fastsætte nærmere regler om de i §§ 27a   27c nævnte  

 forhold.
Ministeren vil herunder bl.a. kunne fastsætte regler for  

 omfanget af produktionskapaciteten, så der i de sammenhængende  

 forsyningssystemer er tilstrækkelig kapacitet til opretholdelse af en  

 acceptabel leveringspålidelighed.
Til nr. 7 I beskrivelsen af den systemansvarlige virksomheds opgaver  

 i elforsyningsloven er det ikke udtrykkeligt anført, at den  

 systemansvarlige virksomhed skal udføre eller lade udføre  

 forsknings- og udviklingsopgaver, som er nødvendige for en fremtidig  

 effektiv og miljøvenlig transmission og distribution af elektricitet.  

 Den systemansvarlige virksomhed har i medfør af elforsyningsloven  

 ansvaret for det overordnede elforsyningsnet, herunder for den fremtidige  

 udvikling heraf.
Det har i forbindelse med elreformen været en klar  

 forudsætning, at de nævnte aktiviteter skulle varetages af den  

 systemansvarlige virksomhed.
Lovforslaget fastslår derfor, at den  

 systemansvarlige virksomhed kan indregne de nødvendige omkostninger  

 til disse aktiviteter i sine tariffer.
Tarifferne skal godkendes af  

 Energitilsynet efter elforsyningslovens § 76.
Til nr. 8 Den systemansvarlige virksomhed forpligtes med  

 bestemmelsen til ved udførelsen af sine opgaver at bidrage til at  

 sikre, at der skabes de bedst mulige betingelser for konkurrence på  

 markeder for produktion og handel med elektricitet.
 Den systemansvarlige virksomhed vil bl.a. i henhold til  

 stk. 2 kunne indgå aftaler om op- og nedregulering med henblik på  

 at imødegå effekten af kapacitetsbegrænsninger i det  

 kollektive elforsyningsnet.
De i bestemmelsen nævnte foranstaltninger forventes  

 normalt kun anvendt i kortere perioder, hvor den fysiske  

 overføringskapacitet ikke er tilstrækkelig eller midlertidigt  

 reduceret, eksempelvis på grund af vedligeholdelsesarbejder på  

 transmissionsnettet eller unormal overbelastning af elforsyningsnettet.
Med  

 bestemmelsen skabes grundlag for, at den systemansvarlige virksomhed kan  

 foretage en afvejning udfra samfundsøkonomiske overvejelser mellem  

 forskellige muligheder for at imødegå kapacitetsrestriktioner.  

 Mere vedvarende kapacitetsbegrænsninger bør søges  

 løst gennem en udbygning af transmissionsnettet.
Den systemansvarlige virksomhed får med bestemmelsen  

 i stk. 3 adgang til efter miljø- og energiministerens  

 forudgående godkendelse at indtræde som medejer i den nordiske  

 elbørs Nord Pool, når muligheden foreligger.
I dag er de  

 systemansvarlige virksomheder i Norge og Sverige alene om ejerskabet.
Et  

 udvidet ejerskab vil støtte den videre udvikling af det nordiske  

 kraftmarked.
Nord Pools bestyrelse har anbefalet, at de systemansvarlige  

 virksomheder i Finland og Danmark indgår i ejerkredsen bag  

 børsselskabet Nord Pool Nordisk Elspot.
De nordiske energiministre  

 konkluderede på det nordiske energiministermøde i Ilulissat den  

 31. august 2000, at de er positive over for denne anbefaling.
Den systemansvarlige virksomhed bør ikke  

 påtage sig økonomiske risici, der kan bringe opfyldelsen af dens  

 forpligtelser i fare.
Derfor foreslås det, at den systemansvarlige  

 virksomhed kun kan indtræde som medejer af Nord Pool efter  

 forudgående godkendelse fra miljø- og energiministeren.
Hvis den  

 systemansvarlige virksomhed indtræder som ejer af Nord Pool, er det  

 forudsat, at også eventuelle senere udvidelser eller  

 indskrænkninger af ejerandelen kræver ministerens  

 forudgående godkendelse.
Som det fremgår af Energistyrelsens udredning om  

 VE-bevismarkedet af december 1999, som er sendt til Folketingets  

 Energipolitiske udvalg, er det hensigten, at de systemansvarlige virksomheder  

 skal varetage en række væsentlige funktioner i forbindelse med  

 udstedelse og omsætning af VE-beviser.
Det foreløbige arbejde  

 med introduktion af VE-bevismarkedet har gjort det klart, at det vil  

 være hensigtsmæssigt at oprette et register, som indeholder  

 oplysninger om ejerskabet til de til enhver tid eksisterende VE-beviser,  

 ligesom det kan komme på tale at oprette en virksomhed til  

 omsætning af disse beviser.
Det vil være naturligt at skabe  

 mulighed for, at disse opgaver løses af de to systemansvarlige  

 virksomheder - gerne i et samarbejde.
Miljø- og energiministeren kan i sin godkendelse  

 stille krav til virksomheden, således at der sikres den bedst mulige  

 koordination med de regler om VE-beviser, som ministeren skal udstede efter  

 bestemmelsen i elforsyningslovens § 60, stk. 2. For at sikre  

 uafhængighed både hvad angår opgavevaretagelse og  

 økonomi, er der endvidere givet mulighed for, at miljø- og  

 energiministeren kan stille krav om, at opgavevaretagelsen sker i  

 selvstændige virksomheder med begrænset ansvar.
Der vil  

 således kunne stilles krav om, at VE-bevisregisteret og virksomheden  

 til omsætning heraf skal placeres i en eller flere selvstændige  

 virksomheder med begrænset ansvar.
 Den systemansvarlige virksomhed kan indregne udgifter  

 forbundet med varetagelsen af de i § 31 nævnte opgaver i  

 tarifferne.
 Miljø- og energiministeren kan efter stk. 5  

 fastsætte nærmere regler for de dispositioner, som den  

 systemansvarlige virksomhed kan foretage efter bestemmelsen i stk. 2.
Til nr. 9 En række tidligere distributionsselskaber har efter  

 ikrafttrædelsen af elforsyningsloven valgt at organisere sig på  

 en sådan måde, at netvirksomheden placeres under et  

 holdingselskab.
Efter § 40, stk. 3, indebærer denne løsning, at  

 netvirksomheden anses for at opfylde kravene til forbrugerindflydelse i  

 medfør af § 40, stk. 1, såfremt disse krav opfyldes af  

 holdingselskabet.
Det er derfor nødvendigt, at de vedtægtskrav  

 om stemmevægtning, mindretalsbeskyttelse m.v., som ministeren har  

 fastsat for netvirksomheder i standardvedtægten i medfør af §  

 44, stk. 2, også skal gælde holdingselskaber.
Stk. 3 giver ministeren bemyndigelse til at bestemme, at  

 holdingselskabets vedtægter skal udarbejdes inden for rammerne af en af  

 ministeren fastlagt standardvedtægt, således at de i  

 standardvedtægten fastsatte krav kan opfyldes uanset valg af  

 selskabskonstruktion.
Det er hensigten, at standardvedtægten for  

 holdingselskaber skal indeholde bestemmelser, som svarer til indholdet af  

 standardvedtægten, som er udarbejdet for netvirksomheder og  

 forsyningspligtige virksomheder, herunder at alle forbrugere skal have samme  

 indflydelse i selskabet, uanset forbrugets størrelse og regler om  

 mindretalsbeskyttelse.
En sådan standardvedtægt kan herudover  

 ekspempelvis indeholde bestemmelser om regler om afholdelse af valg til  

 virksomhedens øverste ledelse, og regler om de valgmetoder der kan  

 anvendes.
De af ministeren fastsatte regler vil kunne indeholde  

 regler om anmeldelse og godkendelse af holdingselskabernes vedtægter  

 samt af ændringer heri.
Vedtægterne vil ikke i deres helhed  

 skulle godkendes, men det vil blive påset, om de ligger inden for de  

 rammer, som standardvedtægten opstiller.
 Dette samme foreslås at gælde for  

 holdingselskaber, som ejer en forsyningspligtig virksomhed, jf.  

 elforsyningslovens § 43, stk. 2.
Det betyder, at bemyndigelsen vil blive udnyttet overfor  

 holdingselskaber, der opfylder indflydelseskravet i § 40, stk. 3, jf. § 40,  

 stk. 1, om, at kun fleretallet af bestyrelsen skal vælges af  

 forbrugere.
Derimod er det ikke tanken at holdingselskaber, hvor flertallet  

 af bestyrelsesmedlemmerne vælges af kommuner/amtskommuner eller af  

 kommuner/amtskommuner og forbrugere i forening, skal udarbejde  

 vedtægter indenfor rammerne af standardvedtægten.
 Det er hensigten at udforme standardvedtægten i  

 overensstemmelse med den allerede udarbejdede standardvedtægt for  

 henholdsvis netvirksomheder og forsyningspligtige virksomheder.
 Med bestemmelsen i stk. 4 foreslås, at det  

 gøres til en betingelse for meddelelse af bevilling til netvirksomhed,  

 at de krav, der følger af regler fastsat i medfør af den  

 foreslåede bestemmelse i stk. 3, er opfyldt.
 En tilsvarende betingelse gælder for et  

 holdingselskab, som opfylder indflydelseskravet for en forsyningspligtig  

 virksomhed, jf. lovens § 43, stk. 2. Med bestemmelsen sikres det, at  

 holdingselskabets opfyldelse af kravene i standardvedtægten vil  

 være en betingelse for meddelelse af bevilling til forsyningspligtig  

 virksomhed uanset valg af selskabskonstruktion.
Til nr. 10 Efter den gældende bestemmelse i § 68, stk. 2, kan  

 miljø- og energiministeren fastsætte regler om, at de kollektive  

 elforsyningsvirksomheder skal administrere bl.a. de regler om afregning af  

 VE-elektricitet, som er fastsat efter bestemmelsen i elforsyningslovens § 59,  

 stk. 1. I forlængelse heraf foreslås det, at der gives mulighed  

 for, at miljø- og energiministeren kan beslutte, at den  

 systemansvarlige virksomhed herudover skal administrere de regler om  

 pristillæg for de elværksejede vindkraftanlæg og decentrale  

 værker, der anvender naturgas og biomasse ved elproduktion, som vil  

 blive fastsat efter bestemmelsen i elforsyningslovens § 58 stk. 3. Reglerne  

 for pristillæg til de elværksejede vindkraftanlæg efter §  

 58, stk. 3, vil i øvrigt blive forelagt for Folketingets  

 Energipolitiske Udvalg, inden disse udstedes.
Til nr. 11 Der er i medfør af elforsyningsloven adgang til at  

 klage til Energitilsynet.
Der er imidlertid ikke fastsat en frist for  

 indbringelse af klager for tilsynet.
Det foreslås derfor, at der  

 indsættes en bemyndigelse for miljø- og energiministeren til at  

 fastsætte frister for indbringelse af klager for tilsynet.
Bestemmelsen  

 agtes generelt udnyttet i de tilfælde, hvor der i loven eller i regler  

 udstedt i medfør af loven er klagemulighed til Energitilsynet.
Som  

 eksempel kan nævnes klager over de af netvirksomheden trufne  

 afgørelser om prisafregning for elektricitet produceret af  

 vindmøller og afgørelser om omkostningsfordeling mellem en  

 vindmølleejer og netvirksomheden.
Fristen påtænkes som  

 udgangspunkt fastsat til 4 uger, ligesom klagefristen for klager efter lovens  

 § 89a, jf. § 89a, stk. 4. En længere klagefrist end 4 uger kan dog  

 komme på tale, hvis det i særlige tilfælde findes mere  

 hensigtsmæssigt.
Til nr. 12 Der er i medfør af elforsyningsloven adgang til at  

 klage til Energiklagenævnet.
Der er imidlertid ikke fastsat en frist  

 for indbringelse af klager for nævnet.
Det foreslås derfor, at  

 fristen for klage til Energiklagenævnet fastsættes til 4 uger fra  

 den dato, hvor afgørelsen er meddelt, ligesom klagefristen for klager  

 efter lovens § 89a, jf. § 89a, stk. 4.
 Da ikke alle de sager nævnet skal behandle efter  

 elforsyningsloven eller regler udstedt i henhold til elforsyningsloven, i  

 forhold til lovens formål nødvendigvis kræver  

 stillingtagen fra et samlet nævn, foreslås det, at der i stk. 3  

 gives formanden mulighed for efter aftale med de øvrige  

 nævnsmedlemmer selv at træffe afgørelse i nogle sager  

 eller typer af sager.
Til § 2 Europa-Kommissionens godkendelse af nye  

 prisafregningsregler er kun meddelt med hensyn til eksisterende anlæg,  

 der producerer elektricitet ved anvendelse af vedvarende energi, herunder  

 biobrændsler.
Ophævelse af elproduktionstilskuddet til alene at  

 omfatte elektricitet produceret af eksisterende anlæg kan med den  

 gældende hjemmel kun ske for vindmøller og ikke for de  

 øvrige vedvarende energianlæg.
Den foreslåede bestemmelse  

 giver således mulighed for delvis ophævelse af  

 elproduktionstilskuddet for så vidt angår elektricitet produceret  

 på nærmere angivne kategorier af vedvarende energianlæg,  

 eksempelvis alle eksisterende anlæg eller alle anlæg inden for en  

 bestemt kategori.
Der henvises i øvrigt til de almindelige  

 bemærkninger.
Til § 3 Det foreslås, at tidspunktet for lovens  

 ikrafttræden fastsættes af miljø- og energiministeren med  

 mulighed for, at dele af loven kan sættes i kraft før andre.  

 Loven forventes sat i kraft umiddelbart efter Folketingets vedtagelse.
Det er  

 dog fundet mest hensigtsmæssigt at åbne mulighed for delvis  

 ikrafttræden, da det ikke er muligt at forudse, om der vil melde sig et  

 behov for at sætte enkelte bestemmelser i kraft før andre.
Bilag 1 Lovforslaget sammenholdt med gældende lov Gældende formuleringer Lovforslaget I lov nr. 375 af 2. juni 1999 om elforsyning, som senest ændret ved  

 lov nr. 448 af 31. maj 2000 foretages følgende ændringer:
 1. § 9, stk. 1, nr. 1 affattes således:
 1)   Den systemansvarlige virksomheds nødvendige omkostninger til  

 dækning af de opgaver, som denne er pålagt efter bestemmelserne i  

 § 28, stk. 3, nr. 4, § 29, § 30, § 56 og § 57, stk. 1.
» 2. I § 9, stk. 1, indsættes efter nr. 2 som nyt  

 nummer:
» 3. I § 17 indsættes som stk. 5 og 6:
» Stk. 6. Miljø- og energiministeren kan dog  

 beslutte, at de i stk. 5 nævnte omkostninger, der afholdes til  

 aktiviteter, der kan være af væsentlig betydning for fremtidige  

 projekter, dækkes som angivet i § 9, stk. 1.«.
 4. I § 26 indsættes efter stk. 1 som nyt  

 stykke:
» Stk. 2 bliver herefter stk. 3.
 Stk. 2. Miljø- og energiministeren kan fastsætte  

 nærmere regler herom, herunder bestemme, at visse tekniske krav og  

 standarder skal fastlægges af den systemansvarlige virksomhed.
 5. § 26, stk. 2, der bliver stk. 3, affattes  

 således:
» 6. Efter § 27 indsættes:
» 1)	opretholde den tekniske kvalitet og balance inden for det  

 sammenhængende elforsyningssystem og 2)	sikre tilstedeværelsen af en tilstrækkelig  

 produktionskapacitet i det sammenhængende elforsyningssystem.
 Stk. 2. Den systemansvarlige virksomhed kan indhente  

 nødvendige oplysninger hos brugerne af nettet.
§ 27b.
Transmissionsanlæg stillet til den  

 systemansvarlige virksomheds rådighed og elproduktionsanlæg med  

 en kapacitet på mere end 25 MW kan ikke afbrydes uden godkendelse fra  

 den systemansvarlige virksomhed.
Med henblik på opretholdelsen af  

 forsyningssikkerheden kan den systemansvarlige virksomhed mod rimelig  

 betaling kræve godkendte afbrydelser udskudt eller fremrykket.
Stk. 2. Af hensyn til varetagelsen af  

 forsyningssikkerheden, jf. § 27a, stk. 1, skal produktionsvirksomheder efter  

 anvisning fra den systemansvarlige virksomhed meddele, hvilke anlæg med  

 en kapacitet på mere end 25 MW som produktionsvirksomheden i en periode  

 på op til 4 uger forventer at holde i driftsklar stand i periodens  

 driftsdøgn.
Produktionsvirksomheder skal senest dagen før  

 driftsdøgnet underrette den systemansvarlige virksomhed om, hvilke  

 produktionsanlæg med en kapacitet på mere end 25 MW der forventes  

 sat i drift i driftsdøgnet.
§ 27c.
Den systemansvarlige virksomhed offentliggør for  

 det følgende døgn oplysninger om overføringskapaciteten  

 i det transmissionsnet, der er stillet til rådighed for den  

 systemansvarlige virksomhed.
 Stk. 2. Brugere af det kollektive elforsyningsnet skal  

 efter regler fastsat af den systemansvarlige virksomhed og på baggrund  

 af den i stk. 1 nævnte offentliggørelse anmelde planer for  

 elproduktion, elforbrug og elhandel for det følgende  

 driftsdøgn.
Stk. 3. Planer for forventet elproduktion, elforbrug og  

 elhandel, som er anmeldt til den systemansvarlige virksomhed efter stk. 2,  

 skal godkendes af den systemansvarlige virksomhed inden starten af det  

 følgende driftsdøgn.
Den systemansvarlige virksomhed kan af  

 hensyn til forsyningssikkerheden forlange omlægninger i de i henhold  

 til stk. 2 anmeldte planer for elproduktion, elforbrug og elhandel.
 Stk. 4. Såfremt den systemansvarlige virksomhed i  

 henhold til stk. 3 forlanger omlægninger i forhold til anmeldte planer  

 for elproduktion, elforbrug og elhandel, ydes der en rimelig betaling herfor,  

 med mindre omlægningerne forlanges inden de anmeldte planer er  

 godkendt, og omlægningerne er nødvendige for ikke at overskride  

 den i stk. 1 nævnte overføringskapacitet eller for at bringe  

 balance i brugernes planlagte elproduktion, elforbrug og elhandel.
 Stk. 5. Såfremt en brugers faktiske elproduktion,  

 elforbrug eller elhandel i et driftsdøgn ikke svarer til det, som er  

 godkendt efter stk. 3, kan den systemansvarlige virksomhed kræve, at  

 der ydes rimelig betaling herfor.
 Stk. 6. Den systemansvarlige virksomhed kan mod rimelig  

 betaling påbyde produktionsvirksomheder at ændre  

 produktionsomfang eller igangsætte produktion, såfremt dette er  

 nødvendigt til varetagelse af den i § 27a, stk. 1 nævnte  

 opgave.
 Stk. 7. Ved risiko for netsammenbrud, under netsammenbrud  

 og genopbygning heraf kan den systemansvarlige virksomhed uden betaling  

 kræve de nødvendige omlægninger af produktion, handel og  

 forbrug.
Stk. 8. De regler, som den systemansvarlige virksomhed  

 fastsætter i medfør af stk. 2, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til miljø- og  

 energiministeren.
Klager over reglerne kan indbringes for miljø- og  

 energiministeren.
Miljø- og energiministeren kan give  

 pålæg om ændring af reglerne.
§ 27d.
Miljø- og energiministeren kan fastsætte  

 nærmere regler om de i §§ 27a, 27b og 27c nævnte forhold.«.
 1) Opretholde den tekniske kvalitet og balance inden for det  

 sammenhængende elforsyningssystem, herunder sørge for, at den  

 nødvendige forsyningskapacitet til systemets fysiske regulering er til  

 stede.
 7. § 28, stk. 3, nr. 1, ophæves og i stedet  

 indsættes:
» 8. § 31 affattes således:
§ 31. Den systemansvarlige virksomhed kan med henblik på  

 varetagelsen af systemets døgn- og balanceplanlægning og til  

 opfyldelse af sine forpligtelser 2)	kræve de nødvendige omlægninger af planlagte  

 transaktioner, herunder nødvendige reguleringer af produktionen i  

 såvel selve driftsdøgnet som umiddelbart forinden.
» Stk. 2. Til løsning af den i stk. 1 nævnte  

 opgave kan den systemansvarlige virksomhed indgå aftaler om op- og  

 nedregulering med henblik på at imødegå effekten af  

 kapacitetsrestriktioner i det kollektive elforsyningsnet.
 Stk. 3. Den systemansvarlige virksomhed kan  

 indtræde som ejer i den nordiske elbørs, Nord Pool, og i  

 datterselskaber ejet af Nord Pool.
 Stk. 4. Miljø- og energiministeren kan  

 fastsætte nærmere regler for de aftaler, som den systemansvarlige  

 virksomhed kan indgå efter bestemmelsen i stk. 2.«.
 9. I § 44 indsættes efter stk. 2 som stk. 3 og  

 4:
» Stk. 4. Det er en betingelse for meddelelse af bevilling  

 til netvirksomheder og forsyningspligtige virksomheder, som ejes af en  

 juridisk person, for hvilken de i medfør af stk. 3 fastsatte regler  

 finder anvendelse, at denne juridiske persons vedtægter er udarbejdet  

 inden for rammerne af standardvedtægten.«.
 Stk. 2. Miljø- og energiministeren kan fastsætte regler  

 om, at de kollektive elforsyningsvirksomheder administrerer regler fastsat i  

 medfør af stk. 1 og § 59, stk. 1, samt træffer afgørelse  

 i forhold, der er reguleret af regler, der er fastsat i medfør af  

 disse bestemmelser.
 10. I § 68, stk. 2, indsættes efter »i medfør af stk. 1«:
»,§58, stk. 3,«.
 11. I § 78 indsættes som stk. 8:
» 12. I § 89 indsættes som stk. 3 og 4:
» Stk. 4. Energiklagenævnets formand kan efter  

 nærmere aftale med nævnet træffe afgørelse på  

 nævnets vegne i sager, der behandles efter denne lov eller regler  

 udstedt i henhold til loven. «.
 I lov nr. 377 af 2. juni 1999 om ændring af lov om tilskud til  

 elproduktion foretages følgende ændring:
 Stk. 2. Miljø- og energiministeren kan med virkning for  

 elektricitet produceret på vindmøller bestemme, at § 1, nr. 2,  

 skal træde i kraft før lovens øvrige bestemmelser.
 1. § 2, stk. 2, affattes således:
