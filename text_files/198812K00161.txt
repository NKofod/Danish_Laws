Nr LSF 161 Forslag til Lov om åben uddannelse (erhvervsrettet voksenuddannelse -  

 deltidsuddannelser og enkeltfagskurser) Fremsat af undervisnings- og forskningsministeren (Bertel Haarder) den 11. januar 1989 Vedtaget ved tredjebehandling den 9. maj 1989 Lov nr. 347 af 24/05/1989 Kapitel 1 Formål § 1. Lovens formål er at fremme et bredt tilbud af erhvervsrettede  

 kompetencegivende deltidsuddannelser og enkeltfagskurser til den voksne  

 befolkning.
 Stk. 2. Der skal ved tilrettelæggelsen af uddannelsestilbudene tages  

 hensyn til voksnes forudsætninger og praktiske muligheder for at kombinere  

 uddannelse og erhverv.
Kapitel 2 Godkendelse m.v. af deltidsuddannelser og enkeltfagskurser § 2. Erhvervsrettede kompetencegivende deltidsuddannelser og  

 enkeltfagskurser i henhold til denne lov skal godkendes af undervisningsog  

 forskningsministeren.
 Stk. 2. Det er en betingelse for godkendelsen, at uddannelserne og  

 kurserne er tilrettelagt, så de kan følges af personer med fuldtidsarbejde.  

 Undervisnings- og forskningsministeren kan dog godkende, at uddannelserne og  

 kurserne tilrettelægges på heltid.
Stk. 3. Undervisnings- og forskningsministeren godkender, hvilke  

 institutioner der kan tilbyde uddannelserne og kurserne.
Ministeren kan  

 pålægge uddannelsesinstitutioner at tilbyde erhvervsrettet voksenuddannelse.
§ 3. Undervisnings- og forskningsministeren kan fastsætte nærmere regler  

 om de enkelte deltidsuddannelser og enkeltfagskurser.
Uddannelserne og  

 kurserne kan være dele af eksisterende uddannelser.
Stk. 2. Undervisnings- og forskningsministeren kan bestemme, at  

 gennemførelse af deltidsuddannelser og enkeltfagskurser efter denne lov samt  

 kombination heraf sidestilles med gennemførelse af uddannelse efter anden  

 lovgivning.
Tilsvarende gælder kombination med andre uddannelser og med  

 beskæftigelse.
 Stk. 3. Der skal til uddannelserne og kurserne være knyttet prøver eller  

 anden bedømmelse med eksterne censorer.
 Stk. 4. Undervisnings- og forskningsministeren kan fastsætte bestemmelser  

 om optagelse på de enkelte uddannelser og kurser.
Kapitel 3 Prøver m.v. for selvstuderende § 4. Studerende, der ikke har deltaget i undervisningen (selvstuderende),  

 kan aflægge prøver og deltage i anden bedømmelse, der indgår i  

 deltidsuddannelser og enkeltfagskurser udbudt efter denne lov.
Prøver og  

 anden bedømmelse kan tilrettelægges særskilt for selvstuderende.
Prøverne  

 aflægges ved de uddannelsesinstitutioner, der udbyder uddannelserne og  

 kurserne.
Stk. 2. Undervisnings- og forskningsministeren kan godkende, at  

 selvstuderende aflægger andre prøver og deltager i anden bedømmelse, som  

 indgår i uddannelser ved uddannelsesinstitutioner under Undervisnings- og  

 Forskningsministeriet.
Prøver eller bedømmelse kan tilrettelægges særskilt  

 for selvstuderende.
 Stk. 3. Undervisnings- og forskningsministeren kan fastsætte nærmere  

 regler om ordningerne efter stk. 1 og 2.
Kapitel 4 Tilskud m.v.
 § 5. Staten yder tilskud til delvis dækning af undervisningsudgifter ved  

 deltidsuddannelser og enkeltfagskurser, der udbydes efter denne lov, jf. dog  

 § 8, stk. 2. Tilskuddet bestemmes ud fra antallet af årselever ved  

 uddannelserne og kurserne og et gennemsnitligt tilskud pr. årselev fastlagt i  

 de årlige finanslove for større grupper af uddannelser og kurser.
 Stk. 2. Undervisnings- og forskningsministeren træffer beslutning om  

 placering af de enkelte uddannelser og kurser i grupper og fastsætter regler  

 om opgørelse af antallet af årselever.
 § 6. Undervisnings- og forskningsministeren kan yde tilskud og lån til  

 gennemførelsen af forsøgs- og udviklingsarbejde samt til køb af apparatur og  

 undervisningsmateriel i forbindelse hermed.
 Stk. 2. Undervisnings- og forskningsministeren kan efter forhandling med  

 finansministeren fastsætte nærmere regler om vilkår for ydelse og afvikling  

 af lån.
 § 7. Undervisningen kan tilrettelægges som fjernundervisning.  

 Undervisnings- og forskningsministeren kan fastsætte nærmere bestemmelser  

 herom.
Kapitel 5 Deltagerbetaling § 8. Uddannelsesinstitutionen opkræver betaling for deltagelse i  

 undervisningen.
Undervisnings- og forskningsministeren kan fastsætte nærmere  

 regler om betalingen.
 Stk. 2. Uddannelsesinstitutionen kan tilbyde deltidsuddannelser og  

 enkeltfagskurser efter denne lov som indtægtsdækket virksomhed.
 § 9. Uddannelsesinstitutionen kan opkræve betaling hos den selvstuderende  

 til dækning af udgifterne til afholdelse af prøve eller anden bedømmelse  

 efter § 4. Undervisnings- og forskningsministeren kan fastsætte nærmere  

 regler om betalingen.
Kapitel 6 Forskellige bestemmelser § 10. Undervisnings- og forskningsministeren kan fastsætte særlige regler  

 for styrelsen af deltidsuddannelser og enkeltfagskurser, der udbydes efter  

 denne lov.
 Stk. 2. Undervisnings- og forskningsministeren kan fravige  

 styrelsesbestemmelser i anden lovgivning, herunder lov om styrelse af højere  

 uddannelsesinstitutioner.
Kapitel 7 Ikrafttræden m.v.
 § 11. Loven træder i kraft den 1. januar 1990.
 Stk. 2. Følgende bestemmelser ophæves:
1) § 6, stk. 1, 2. pkt., i lov om godkendelse af handelsskoler,  

 tekniske skoler og tilskud m.v. til disse skoler, jf. lovbekendtgørelse nr.  

 178 af 2. april 1987, og 2) § 3, stk. 2, i lov nr. 232 af 22. april 1987 om videregående  

 teknikeruddannelser m.v.
 § 12. Loven gælder ikke for Færøerne og Grønland.
Oprindeligt fremsat forslag Kapitel 1 Formål § 1. Lovens formål er at fremme et bredt tilbud af erhvervsrettede  

 kompetencegivende deltidsuddannelser og enkeltfagskurser til den voksne  

 befolkning.
 Stk. 2. Der skal ved tilrettelæggelsen af uddannelsestilbuddene tages  

 hensyn til voksnes forudsætninger og praktiske muligheder for at kombinere  

 uddannelse og erhverv.
Kapitel 2 Godkendelse m.v. af deltidsuddannelser og enkeltfagskurser § 2. Erhvervsrettede kompetencegivende deltidsuddannelser og  

 enkeltfagskurser i henhold til denne lov skal godkendes af undervisningsog  

 forskningsministeren.
 Stk. 2. Det er en betingelse for godkendelsen, at uddannelserne og  

 kurserne er tilrettelagt, så de kan følges af personer med fuldtidsarbejde.  

 Undervisnings- og forskningsministeren kan dog godkende, at uddannelserne og  

 kurserne tilrettelægges på heltid.
Stk. 3. Undervisnings- og forskningsministeren godkender, hvilke  

 institutioner der kan tilbyde uddannelserne og kurserne.
Ministeren kan  

 pålægge uddannelsesinstitutioner at tilbyde erhvervsrettet voksenuddannelse.
§ 3. Undervisnings- og forskningsministeren kan fastsætte nærmere regler  

 om de enkelte deltidsuddannelser og enkeltfagskurser.
Uddannelserne og  

 kurserne kan være dele af eksisterende uddannelser.
Stk. 2. Undervisnings- og forskningsministeren kan bestemme, at  

 gennemførelse af deltidsuddannelser og enkeltfagskurser efter denne lov samt  

 kombination heraf sidestilles med gennemførelse af uddannelse efter anden  

 lovgivning.
Tilsvarende gælder kombination med andre uddannelser og med  

 beskæftigelse.
 Stk. 3. Der skal til uddannelserne og kurserne være knyttet prøver eller  

 anden bedømmelse med eksterne censorer.
 Stk. 4. Undervisnings- og forskningsministeren kan fastsætte bestemmelser  

 om optagelse på de enkelte uddannelser og kurser.
Kapitel 3 Prøver m.v. for selvstuderende § 4. Studerende, der ikke har deltaget i undervisningen (selvstuderende),  

 kan aflægge prøver og deltage i anden bedømmelse, der indgår i  

 deltidsuddannelser og enkeltfagskurser udbudt efter denne lov.
Prøver og  

 anden bedømmelse kan tilrettelægges særskilt for selvstuderende.
Prøverne  

 aflægges ved de uddannelsesinstitutioner, der udbyder uddannelserne og  

 kurserne.
Stk. 2. Undervisnings- og forskningsministeren kan godkende, at  

 selvstuderende aflægger andre prøver og deltager i anden bedømmelse, som  

 indgår i uddannelser ved uddannelsesinstitutioner under Undervisnings- og  

 Forskningsministeriet.
Prøver eller bedømmelse kan tilrettelægges særskilt  

 for selvstuderende.
 Stk. 3. Undervisnings- og forskningsministeren kan fastsætte nærmere  

 regler om ordningerne efter stk. 1 og 2.
Kapitel 4 Tilskud m.v.
 § 5. Staten yder tilskud til delvis dækning af undervisningsudgifter ved  

 deltidsuddannelser og enkeltfagskurser, der udbydes efter denne lov, jf. dog  

 § 8, stk. 2. Tilskuddet bestemmes ud fra antallet af årselever ved  

 uddannelserne og kurserne og et gennemsnitligt tilskud pr. årselev fastlagt i  

 de årlige finanslove for større grupper af uddannelser og kurser.
 Stk. 2. Undervisnings- og forskningsministeren træffer beslutning om  

 placering af de enkelte uddannelser og kurser i grupper og fastsætter regler  

 om opgørelse af antallet af årselever.
 § 6. Undervisnings- og forskningsministeren kan yde tilskud og lån til  

 gennemførelsen af forsøgs- og udviklingsarbejde samt til køb af apparatur og  

 undervisningsmateriel i forbindelse hermed.
 Stk. 2. Undervisnings- og forskningsministeren kan efter forhandling med  

 finansministeren fastsætte nærmere regler om vilkår for ydelse og afvikling  

 af lån.
 § 7. Undervisningen kan tilrettelægges som fjernundervisning.  

 Undervisnings- og forskningsministeren kan fastsætte nærmere bestemmelser  

 herom.
Kapitel 5 Deltagerbetaling § 8. Uddannelsesinstitutionen opkræver betaling for deltagelse i  

 undervisningen.
Undervisnings- og forskningsministeren kan fastsætte nærmere  

 regler om betalingen.
 Stk. 2. Uddannelsesinstitutionen kan tilbyde deltidsuddannelser og  

 enkeltfagskurser efter denne lov som indtægtsdækket virksomhed.
 § 9. Uddannelsesinstitutionen kan opkræve betaling hos den selvstuderende  

 til dækning af udgifterne til afholdelse af prøve eller anden bedømmelse  

 efter § 4. Undervisnings- og forskningsministeren kan fastsætte nærmere  

 regler om betalingen.
Kapitel 6 Forskellige bestemmelser § 10. Undervisnings- og forskningsministeren kan fastsætte særlige regler  

 for styrelsen af deltidsuddannelser og enkeltfagskurser, der udbydes efter  

 denne lov.
 Stk. 2. Undervisnings- og forskningsministeren kan fravige  

 styrelsesbestemmelser i anden lovgivning, herunder lov om styrelse af højere  

 uddannelsesinstitutioner.
Kapitel 7 Ikrafttræden m.v.
 § 11. Loven træder i kraft den 1. august 1989.
 Stk. 2. Følgende bestemmelser ophæves:
1) § 6, stk. 1, 2. pkt., i lov om godkendelse af handelsskoler, tekniske  

 skoler og tilskud m.v. til disse skoler, jf. lovbekendtgørelse nr. 178 af 2.  

 april 1987, og 2) § 3, stk. 2, i lov nr. 232 af 22. april 1987 om videregående  

 teknikeruddannelser m.v.
 § 12. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets formål Det er paradoksalt, at der i dag er fri adgang til med massiv offentlig  

 støtte at søge almen undervisning på højskoler, aftenskoler, enkeltfagskurser  

 osv., mens adgangen til at dygtiggøre sig og forberede sig til jobskifte  

 eller avancement gennem erhvervsrettede kurser er betydelig mere begrænset.
 Dette forslag indfører de nødvendige hjemler og tilskudsmuligheder til  

 etablering af erhvervsrettet deltidsundervisning mod delvis betaling.
Der er i det danske uddannelsessystem tradition for, at væsentlige dele af  

 et menneskes formelle uddannelse ligger i de unge år, inden den pågældende  

 indtræder på arbejdsmarkedet.
Dette gælder især uddannelse, der sigter mod  

 kvalificering til arbejdslivet.
Endvidere er der en række jobrettede undervisningstilbud inden for både  

 Undervisnings- og Forskningsministeriets og Arbejdsministeriets område.
Der  

 eksisterer statslige og kommunale institutioner for efteruddannelse af  

 offentligt ansatte, og der organiseres og udbydes også efteruddannelse på  

 helt privat initiativ.
En kort oversigt over det samlede uddannelsestilbud  

 til voksne er givet i afsnit 2.
I de kommende år vil det være nødvendigt at udbygge tilbuddene til den  

 voksne befolkning om uddannelse, der sigter mod nye og ændrede  

 arbejdsopgaver.
Et løft i arbejdsstyrkens kvalifikationer vil bidrage til at  

 formindske økonomiens balanceproblemer.
Den samlede beskæftigelse vil kunne  

 øges, og virksomhederne vil kunne få mulighed for at trække på mere  

 kvalificeret arbejdskraft.
I 1990'erne vil de faldende ungdomsårgange for  

 alvor sætte ind, og størsteparten af den arbejdsstyrke, der er på  

 arbejdsmarkedet i dag, vil derfor indgå i den arbejdsstyrke, produktionen  

 skal bygge på langt ind i næste årtusinde.
Det økonomiske råds formandskab  

 har i en rapport i juni 1988 om strukturer og tilpasningsmekanismer på det  

 danske arbejdsmarked understreget behovet for øget efter- og videreuddannelse  

 af den del af arbejdsstyrken, der allerede er på arbejdsmarkedet.
Uddannelsestilbuddene til den voksne befolkning må hurtigt kunne omstilles  

 og fornyes, og de bør gennemføres på den økonomisk mest forsvarlige måde.
Det  

 er derfor vigtigt, at det samlede rådgivningssystem bliver i stand til at  

 opfange og bearbejde behov for fornyelser, der kan sikre et  

 uddannelsesmæssigt følgeskab mellem uddannelsessystemet og den teknologiske  

 og markedsmæssige udvikling.
Valg af, hvilke uddannelsesområder og fag der  

 skal tilbydes befolkningen, må derfor hvile på en bred faglig rådgivning.
I den erhvervsrettede voksenuddannelse forventes udbudt en række fag, som  

 også tilbydes som led i samlede grunduddannelser.
For sådanne fag er den  

 faglige rådgivning gennemført, og de vil uden videre kunne udbydes uden  

 yderligere faglig rådgivning.
Skal der imidlertid ske en særlig tilpasning  

 til en voksen målgruppe, vil der klart være behov for en fornyet rådgivning.  

 Også udviklingen af nye uddannelsestilbud samt forslag til, hvilke fag der  

 skal udbydes i medfør af lovforslaget, vil stille krav til faglig rådgivning.
Lovens område dækker over et bredt felt af uddannelser med forskellig  

 rådgivningsstruktur, og en lang række rådgivende organer dækker hver dele af  

 det fagområde, som lovforslaget omfatter.
Alle disse organer vil blive  

 inddraget i den faglige rådgivning i overensstemmelse med dansk tradition,  

 men hensynet til den tværgående fleksibilitet og voksnes særlige behov vil  

 antagelig medføre behov for en mere rationel og smidig rådgivningsstruktur,  

 hvor også »spydspidsvirksomheder«, faglige organisationer og  

 enkeltpersoner vil kunne stille forslag til faglig udvikling og prioritering.  

 Den endelige beslutning om uddannelsestilbud i medfør af loven vil imidlertid  

 være Folketingets ved vedtagelsen af de årlige finanslove.
Dette lovforslag har til formål at samordne og udbygge et bredt og  

 varieret tilbud af kompetencegivende deltidsuddannelser og  

 enkeltfagskurser til den voksne befolkning.
Uddannelsestilbuddene skal  

 som hovedprincip tilrettelægges, så der tages hensyn til voksnes  

 forudsætninger og praktiske muligheder for at kombinere uddannelse og  

 erhverv.
Herved udbygges de allerede eksisterende muligheder for  

 længerevarende, kompetencegivende uddannelsesforløb, som kan følges uden tab  

 af arbejdsfortjeneste eller tab af arbejdsproduktion.
Lovforslaget udvider den enkeltes mulighed for ved en personlig indsats og  

 i et omfang, som den enkelte selv fastlægger, at forbedre sine  

 kvalifikationer på arbejdsmarkedet.
Også f.eks. ledige, herunder som led i  

 omskoling, husmødre og selvstændige skal have adgang til at følge tilbuddene  

 mod betaling.
Med formålet om at fremme et bredt tilbud af erhvervsrettet  

 voksenuddannelse er det hensigten, at der i videst muligt omfang skal  

 tilstræbes fri adgang, således at erhvervsaktive og deres ansættelsessteder  

 kan planlægge sammenhængende uddannelses- og erhvervsforløb og ikke kommer i  

 klemme, fordi den enkelte institution, der tilbyder en bestemt  

 deltidsuddannelse eller et enkeltfagskursus, ikke har midler til at optage  

 alle ansøgere.
Uddannelsespladsernes art og antal skal altså være  

 efterspørgselsstyret ud fra brugernes præferencer, og institutionerne  

 modtager et finanslovbundet tilskud ud fra takster fastlagt i finansloven og  

 de faktiske deltagertal.
Men samtidig indebærer lovforslaget, at brugerne gennem deltagerbetaling  

 er med til at finansiere en del af uddannelsesomkostningerne.
Hermed sikres  

 finansieringen af en ekspansion af den erhvervsrettede voksenuddannelse, så  

 fagviften løbende kan udvides i overensstemmelse med brugernes behov.  

 Deltagerbetalingen sikrer også, at der bliver tale om seriøse tilmeldinger,  

 og at brugerne gennem betalingen, der fastlægges af institutionerne, selv -  

 ved deres valg af tilbud - kan være med til at bestemme serviceniveau og  

 standard i undervisningen.
Allerede i dag opkræves der deltagerbetaling ved en væsentlig del af de  

 erhvervsrettede voksenuddannelsestilbud.
Lovforslaget indebærer en økonomisk  

 ligestilling af uddannelserne og en sammenhængende reform og harmonisering af  

 ordningerne med henblik på, at den erhvervsrettede voksenuddannelse samlet  

 kan udvikles ud fra brugernes efterspørgsel.
 2. Den erhvervsrettede voksenuddannelses placering i det samlede  

 voksenuddannelsessystem.
Uddannelsestilbuddene til den voksne befolkning er meget brede og  

 varierede.
De er opstået over en lang historisk periode, hvilket til dels  

 forklarer, at stort set fagligt identiske uddannelsestilbud kan have vidt  

 forskellige finansierings- og styringsregler.
Uddannelsestilbuddene til  

 voksne vil fremover blive søgt systematiseret og samlet i en række  

 overskuelige grupper, så vidt muligt med ensartede betingelser for hver  

 gruppe.
 De eksisterende uddannelsestilbud for voksne kan groft opdeles i 2  

 hovedgrupper.
Den ene hovedgruppe af uddannelser er de offentligt regulerede  

 uddannelser.
De sigter mod at dække nationalt prioriterede behov for  

 uddannelse af voksne.
Der sker derfor en udvælgelse af, hvilke fag og emner  

 der er omfattet, og der fastsættes - med vekslende grad af detaljering - i  

 love og bekendtgørelser mål og rammer for uddannelserne.
Ved uddannelsens  

 afslutning kan den studerende melde sig til en eksamen, og bedømmelsen sker  

 under medvirken af censorer.
Den studerende kan således opnå et  

 eksamensbevis, der har gyldighed i hele landet, og som også vil kunne indgå i  

 et kommende EF-system for godkendelse af eksaminer.
Der er formelle  

 adgangskrav ved optagelse til disse uddannelser, men voksnes reelle  

 kvalifikationer må naturligvis veje tungt i den samlede bedømmelse om  

 optagelse.
De regulerede uddannelser kan igen deles op i almene og  

erhvervsrettede fag.
Eksempler på almene fag er de  

 prøveforberedende enkeltfag på folkeskole og HF-niveau.
Kulturministeren vil  

 i indeværende samling fremsætte forslag til Lov om almen voksenuddannelse,  

 som omfatter en omstrukturering af denne del af voksenuddannelsessystemet, og  

 undervisnings- og forskningsministeren vil i den kommende samling fremsætte  

 forslag til lov om HF-enkeltfag.
Erhvervsrettede, regulerede fag er f.eks. merkonom- og  

 teknonomuddannelsen, det erhvervsøkonomiske diplomstudium (HD) og den  

 erhvervssproglige diplomuddannelse (ED) m.v.
Det er bl.a. fag af denne type,  

 som dette lovforslag omhandler.
Den anden del af det åbne voksenuddannelsessystem kan karakteriseres som  

 de frie uddannelsestilbud.
De har til formål at møde lokale og individuelt  

 definerede behov for uddannelse.
Det kan enten være det enkelte individ, som  

 søger sine uddannelsesbehov dækket inden for den brede vifte af tilbud, som  

 udbydes i henhold til lov om fritidsundervisning, eller det kan være en  

 virksomhed, som i et samarbejde med lokale uddannelsesinstitutioner søger at  

 få dækket behov for efteruddannelse af sine medarbejdere f.eks. ved hjælp af  

 efteruddannelsestilbud, der er udviklet i medfør af lov om efteruddannelse.  

 Også kommunale og statslige institutioner til efter- og videreuddannelse af  

 offentligt ansatte samt private og faglige organisationers udbud af  

 efteruddannelse kan langt overvejende beskrives som frie uddannelsestilbud.
 Set i forhold til den regulerede del af det åbne voksenuddannelsessystem,  

 er den frie del karakteriseret ved, at der ikke ved love og bekendtgørelser  

 foregår en rammestyring af uddannelsesindholdet.
Der kan ikke stilles formelle adgangskrav (men nok vejledes om ønskelige  

 forudsætninger). Eventuelle prøver vil være lokalt tilrettelagte.
Sådanne  

 uddannelsesforløb vil altid skulle vurderes særskilt ved fortsat uddannelse.
Uden for det åbne voksenuddannelsessystem eksisterer der et særligt  

 arbejdsmarkedsuddannelsessystem, som sorterer under arbejdsministeren.
Dette  

 uddannelseskompleks , der er finansieret via AUD, er ikke søgt samordnet med  

 de principper, der søges etableret for det åbne voksenuddannelsessystem  

 finansieret via direkte statstilskud og brugerbetaling.
Dette lovforslag omhandler alene den regulerede, kompetencegivende del af  

 det åbne voksenuddannelsessystem.
Det sigter mod at tilbyde den voksne  

 befolkning en række erhvervsrettede deltidsuddannelser og enkeltfagskurser  

 som efter- og videreuddannelse med henblik på at fastholde og forbedre den  

 enkeltes beskæftigelsesmuligheder.
Fagene er udvalgt efter overordnede,  

 nationale behov, og de kan alle afsluttes med en offentligt anerkendt  

 eksamen.
Udgangspunktet for lovforslagets virkefelt vil være de eksisterende  

 deltidsuddannelser og enkeltfagskurser, som umiddelbart omfattes af  

 lovforslaget.
Det drejer sig om følgende uddannelser og kurser:
Datanomkursus Merkonomkursus Teknonomkursus Kursus til handelsskolernes statskontrollerede enkeltfagsprøver Tekniske skolers enkeltfag Ejendomsmæglerkursus Værkstedsfunktionæruddannelsen Kursus for ledere af mindre håndværksvirksomheder Det erhvervsøkonomiske diplomstudium (HD) Den erhvervssproglige diplomuddannelse (ED) Et-sproglig korrespondent Udover helt nye deltidsuddannelser og enkeltfagskurser vil det også være  

 muligt under dette lovforslag at tilbyde eksisterende heltidsuddannelser som  

 deltidsuddannelse og enkeltfagskurser.
Det kan f.eks. være dele/elementer af  

 vekseluddannelser som lærlinge- og efg-uddannelser eller af videregående  

 uddannelser.
Det kan være dele af kandidatuddannelser til bachelorniveau.  

 Eller det kan være overbygningstilbud til bacheloruddannede og andre med en  

 mellemuddannelse, som ikke ønsker at opgive deres arbejde og studere på  

 heltid med SU-støtte.
Længerevarende deltidsuddannelser forventes også  

 fremover udbudt som enkeltfag.
3. Tilrettelæggelsen af erhvervsrettet voksenuddannelse En række af de uddannelseselementer, som forventes tilbudt som  

 erhvervsrettet voksenuddannelse, tilbydes også som led i samlede  

 ungdomsuddannelser og videregående uddannelser.
Såvel for disse  

 uddannelseselementer som for andre uddannelseselementer gælder, at der ved  

 tilrettelæggelsen for voksne må tages udgangspunkt i voksnes erfaringsverden  

 og kvalifikationer.
Uddannelsestilrettelæggelsen må også bygge på, at den voksne jævnsides med  

 uddannelse kan opretholde sin tilknytning til arbejdsmarkedet og i praksis  

 kan kombinere uddannelse og erhverv.
Dette kan f.eks. ske ved at  

 tilrettelægge undervisning uden for normal arbejdstid, som  

 weekend-undervisning eller feriekurser, og ved en øget anvendelse af  

 fjernundervisning, som muliggør, at der kan tages hensyn til den enkeltes  

 arbejdsmæssige og familiemæssige situation.
Kombinationer af længerevarende  

 deltidsforløb med kortere heltidsforløb vil også kunne tænkes.
De erhvervsrettede voksenuddannelsestilbud vil i starten blive udbudt på  

 grundlag af gældende bekendtgørelser og studieordninger.
Men det er hensigten  

 løbende at tilpasse bekendtgørelser m.v., så det bliver muligt for den  

 studerende kun at melde sig til - og betale for - den del af en uddannelse,  

 som han eller hun skønner at have behov for.
Der vil fortsat være mulighed  

 for at sammenstykke enkeltfagskurser til »uddannelsespakker«  

 svarende til et nærmere defineret uddannelsesniveau, og den studerende vil  

 ved tilmelding få mulighed for at »reservere plads« til en samlet  

 uddannelsespakke.
Den enkelte kan således fortsat selv vælge, om han eller  

 hun vil sigte mod et givet niveau, men binder sig ikke på forhånd til en  

 samlet uddannelse.
En uddannelsesmodel som den her skitserede findes allerede  

 i dag b1.a. i opbygningen af merkonomuddannelserne.
Da undervisningen skal tilrettelægges, så det er muligt at kombinere  

 uddannelse og erhverv, vil det ikke være muligt at modtage statens  

 uddannelsesstøtte til kurser omfattet af denne lov.
Arbejdsledige, der følger  

 kurserne, vil pr. definition stå til rådighed for arbejdsmarkedet samtidig  

 med deltagelse i kurserne.
 4. Økonomiske og adminstrative konsekvenser.
Lovforslaget vil være udgiftsneutralt.
De indtægter, der forventes ved, at  

 deltagerbetalingen ved erhvervsrettet voksenuddannelse harmoniseres og gøres  

 generel, tænkes anvendt til finansiering af et bredere udbud af uddannelser  

 og kurser, til at undgå begrænsning af adgangen i tilgangen til  

 erhvervsvigtige uddannelser og kurser samt til dækning af  

 udviklingsomkostninger af forskellig type, herunder eventuelle investeringer  

 i forbindelse med fjernundervisning.
For 1989 vil forslag til tilskudstakster for de uddannelser, som  

 umiddelbart omfattes af lovforslaget, blive beregnet således, at taksterne  

 som hovedregel dækker 80 pct. af bruttoudgifterne.
Indtægterne skønnes  

 således at skulle dække de resterende 20 pct.
Fremover vil dækningsgraden  

 blive fastlagt i forbindelse med takstfastsættelsen på de årlige finanslove,  

 jf. bemærkningerne til § 6.
I nedenstående skema er de nuværende årlige totaludgifter ved  

 erhvervsrettet voksenuddannelse opgjort til knap 350 mill. kr., og de  

 nuværende indtægter ved deltagerbetaling til knap 25 mill. kr.
Ved 20 pct.'s  

 deltagerbetaling vil indtægten udgøre knap 70 mill. kr.
Det merprovenu, der  

 opstår, når alle deltagere er inddraget i betalingsordningen, udgør således  

 årligt ca. 45 mill. kr.
Dette provenu ved deltagerbetalingen vil blive  

 indregnet i den samlede tilskudsbevilling, således at etableringen af nye  

 uddannelser og udviklingsomkostninger kan finansieres.
Der opnås altså  

 selvfinansiering af ekspansion og nyudvikling, foreløbig inden for en ramme  

 på ca. 45 mill. kr. årligt.
Lovforslaget indebærer, at institutionerne får et øget økonomisk og  

 administrativt ansvar for gennemførelsen af erhvervsrettede  

 voksenuddannelsestilbud ud fra efterspørgslen i lokalområdet, herunder for  

 udbud af kurser, undervisningstilrettelæggelse og fastlæggelse af  

 deltagerbetalingens størrelse svarende til den ønskede servicestandard i  

 undervisningen.
Denne øgede selvforvaltning er et led i Undervisnings- og  

 Forskningsministeriets generelle decentraliseringspolitik, som forudsætter en  

 styrkelse af ledelsen ved de enkelte institutioner og en administrativ  

 systemudvikling.
For Undervisnings- og Forskningsministeriet indebærer lovforslaget en øget  

 tværgående koordinering og prioritering inden for den erhvervsrettede  

 voksenundervisning for så vidt angår takstfastsættelsen, udbud af uddannelser  

 og kurser samt udviklingen af nye tilbud.
Samtidig bortfalder en del  

 detailstyring, således at den samlede administrative indsats kan koncentreres  

 om opgaver af overordnet betydning for udvikling af erhvervsrettet  

 voksenuddannelse.
FL-1988 niveau Ved en årselev forstås en elev, der gennemfører uddannelse af 1 års  

 normeret varighed på fuldtidsbasis.
For enkeltfag skønnes, hvor mange fag en  

 elev kan klare på et år med rimeligt udbytte, hvis eleven brugte sin fulde  

 arbejdstid (38 timer om ugen i 40 uger) på at følge timerne, læse, løse  

 opgaver osv.
Skønnet over omregningen til årselever er foreløbigt og skal  

 tages op til nærmere vurdering i forbindelse med systemets iværksættelse, jf.  

 bemærkningerne til § 6.
 Omregning til årselever:
2 HD-studerende udgør en årselev 2 ED/1-sproglig korrespondentstuderende udgør en årselev 6 Handelsskole-enkeltfagskursister udgør en årselev (et fag omfatter 4  

 ugentlige timer) 8 Datanomfagkursister udgør en årselev (et kursus omfatter 48 lektioner) 6 Teknisk skole- enkeltfagskursister udgør 1 årselev (under forudsætning  

 af, at 1 fag omfatter 4 ugentlige timer) 8 Merkonomfagkursister udgør en årselev (et fag omfatter 2 ugentlige  

 lektioner) 8 Teknonomfagkursister udgør en årselev (et fag omfatter 2 ugentlige  

 lektioner) * Der opkræves i dag et indskrivningsgebyr på 250 kr. pr.  

 deltager.
 Der opkræves i dag et deltagergebyr på 16 pct. af bruttoudgiften pr. elev.
Bemærkninger til de enkelte bestemmelser Til § 1 Der henvises til de almindelige bemærkninger.
Til § 2 Til stk. 1 Åbne voksenuddannelsestilbud, der giver mulighed for at opnå nationalt  

 anerkendte eksaminer, findes i en række lande på institutioner særligt  

 oprettede til formålet.
Sædvanligvis følger sådanne institutioner den  

 traditionelle aldersopdeling i uddannelsessystemet for unge.
Således er åbne  

 voksenuddannelsestilbud på universitetsniveau organiseret i særskilte åbne  

 universiteter - ofte med samme status som traditionelle universiteter, og  

 åbne uddannelsestilbud på mellemuddannelsesniveau er udskilt i andre  

 selvstændige institutioner.
I England er f.eks. både oprettet et Open  

 University og et Open College som 2 selvstændige institutioner til at  

 varetage hver sin del af uddannelsessystemet.
 Det er et hovedsigte i forslaget om en kompetencegivende åben  

 voksenuddannelse i Danmark, at deltidsuddannelser og enkeltfagskurser kan  

 udbydes ved alle de institutioner, der også udbyder heltidsuddannelser.  

 Herved vil allerede foretagne investeringer i bygninger og  

 undervisningsudstyr kunne udnyttes mere effektivt, og der kan opnås meget  

 stor faglig bredde i tilbuddene og geografisk spredning.
 Ved at bringe de forskellige institutioner sammen under et fælles regelsæt  

 vil der kunne etableres et sammenhængende og åbent uddannelsesnetværk på  

 tværs af institutionsområder, hvor barriererne fra grunduddannelserne  

 fjernes, og hvor den voksne derfor frit kan vælge at sammensætte et  

 uddannelsesforløb, hvori der indgår elementer fra forskellige dele af  

 udddannelsessystemet.
For at sikre denne valgfrihed skal den enkelte studerende have mulighed  

 for at skaffe sig et overblik over alle de uddannelsesmuligheder, som er  

 omfattet af det åbne voksenuddannelsessystem.
Der tænkes derfor etableret en  

 oversigt over, hvilke uddannelser og kurser som er godkendt i henhold til §  

 2, stk 1, og hvor de udbydes.
 Tilmelding, registrering og konkret studievejledning forudsættes foretaget  

 ved den institution, der udbyder den pågældende uddannelse eller kursus.
 Bestemmelsen fastsætter, at alle uddannelser og kurser, der modtager  

 tilskud i henhold til denne lov, skal godkendes i Undervisnings- og  

 Forskningsministeriet, og at alle institutioner, der vil udbyde de pågældende  

 uddannelser/kurser, skal have tilladelse hertil.
Godkendelsesbeføjelserne er imidlertid udformet så fleksibelt, at der i  

 det samlede tilbud både kan indgå kurser, hvor ministeriet kun har bedømt og  

 godkendt det forslag, der er fremsendt, og uddannelser/kurser, hvor der  

 udstedes uddannelsesbekendtgørelser gældende for alle de institutioner, der  

 udbyder de pågældende uddannelser eller kurser.
Tilsvarende kan tilladelser  

 til de enkelte institutioner både være for et eller flere år og være  

 tidsubegrænsede.
 Initiativ til oprettelse af nye tilbud vil bl.a. kunne komme fra  

 uddannelsesinstitutioner, rådgivende organer, virksomheder og organisationer  

 samt enkeltpersoner.
En godkendelsesbeføjelse er nødvendig, bl.a. fordi det hermed skal sikres,  

 at der er tale om uddannelsestilbud, der har landsdækkende kompetence og  

 betydning, og ofte med indhold og varighed, der kan ækvivalere  

 fuldtidsuddannelse.
Godkendelsesproceduren giver samtidig mulighed for at  

 prioritere forslagene og fastlægge antallet af uddannelsessteder under hensyn  

 til behov og søgning.
Undervisnings- Forskningsministeriet vil - som omtalt under de almindelige  

 bemærkninger - indhente faglig rådgivning ved tilpasning af eksisterende  

 uddannelser og kurser tilrettelagt for voksne, ved prioritering af, hvilke  

 fag der skal udbydes, og ved stillingtagen til forslag om nye uddannelser og  

 kurser.
I rådgivningen vil man afhængigt af uddannelsernes niveau og  

 erhvervsmæssige sigte inddrage eksisterende rådgivende organer, som f.eks.  

 Erhvervsuddannelsesrådet, Teknikerrådet, Ingeniørrådet og de faglige  

 landsudvalg, netop fordi et hovedsigte med voksenuddannelse er at sikre  

 uddannelsestilbud for erhvervsaktive voksne, der ækvivalerer  

 erhvervsuddannelse og videregående uddannelse på fuldtidsbasis.
Undervisnings- og Forskningsministeriets opgaver vil omfatte et løbende  

 ajourført katalog over uddannelsestilbud, der er godkendt efter den  

 indhentede faglige rådgivning, og en stilligtagen een gang årligt til, hvilke  

 institutioner der kan tilbyde de enkelte uddannelser og kurser.
Der må  

 herunder hele tiden være mulighed for indpasning af nye tilbud og  

 institutioner inden for tilskudsrammen.
Til stk. 2 Uddannelserne i den erhvervsrettede voksenuddannelse skal som hovedregel  

 tilrettelægges, så de kan følges af personer med fuldtidsarbejde.
Det  

 betyder, at en overvejende del af den undervisning, der tilrettelægges som  

 konfrontationsundervisning, bør udbydes uden for normal arbejdstid og/eller i  

 ferieperioden.
Ved tilrettelæggelse af undervisningen som fjernundervisning  

 har den studerende sædvanligvis mulighed for at følge undervisningen uden for  

 normal arbejdstid.
En række erhvervsgrupper har imidlertid en anden tilrettelæggelse af deres  

 normalarbejdstid og arbejder således ikke i dagtimerne på ugens 5 hverdage.  

 For disse grupper vil det derfor være mere hensigtsmæssigt at tilrettelægge  

 mere koncentrerede uddannelsesforløb på heltid i dagtimerne.
Sådanne grupper  

 er f.eks. søfolk, fiskere, ansatte på boreplatforme, ansatte ved hospitaler,  

 vægtere og andre med natarbejde.
 Også ledige, der i medfør af de nye jobtilbudsregler tilbydes uddannelse,  

 vil kunne følge kurser i dagtimerne.
Til stk. 3 Ifølge bestemmelsen skal undervisnings- og forskningsministeren godkende,  

 hvilke institutioner der kan tilbyde deltidsuddannelser og enkeltfagskurser  

 godkendt i henhold til stk. 1 og 2.
 Bestemmelsen har yderligere til formål at sikre den voksne befolkning  

 reelle muligheder for et bredt udbud af erhvervsrettede  

 voksenuddannelsestilbud.
Til § 3 Til stk. 2 Bemyndigelsen i stk. 2 har til formål at sikre de uddannelsessøgende, at  

 de kvalifikationer, der er opnået ved at følge deltidsuddannelser og  

 enkeltfagskurser, godskrives de uddannelsessøgende under fortsat uddannelse  

 og ved indtræden på arbejdsmarkedet.
Som eksempel kan tænkes, at gennemførelse af en række enkeltfagskurser på  

 universiteterne sidestilles med en samlet uddannelse.
Eller at gennemførelse  

 af enkeltfagskurser på erhvervsskolerne i kombination med relevant  

 beskæftigelse sidestilles med en erhvervsuddannelse i henhold til  

 erhvervsuddannelsesloven.
Til stk. 3 Den erhvervsrettede voksenuddannelse giver den studerende mulighed for at  

 opnå en nationalt godkendt eksamen.
For at sikre, at uddannelsen  

 kvalitetsmæssigt svarer til den tilsvarende uddannelse i  

 heltidsuddannelsessystemet, forudsættes det, at der også i den  

 erhvervsrettede voksenuddannelse afholdes prøver under medvirken af eksterne  

 censorer.
Samtlige enkeltfagskurser, der udbydes som afsluttede enheder, skal  

 have en evaluering, hvori eksterne censorer medvirker.
 For selvstuderende henvises til bemærkningerne til § 4.
Til stk. 4 Bestemmelsen har for det første til formål at sikre, at de studerende ved  

 optagelse har et relevant adgangsgrundlag for at opnå en effektiv  

 undervisning og mindske frafaldet.
Sædvanligvis vil adgangskravene svare til  

 adgangskravene ved de tilsvarende heltidsuddannelser.
Ved opdeling af  

 uddannelser i enkeltfagskurser vil der være baggrund for at afgrænse  

 adgangskravene tilsvarende samt udvide mulighederne for hensyntagen til de  

 reelle kvalifikationer, som voksne studerende har erhvervet i arbejdslivet og  

 på anden måde.
 Denne vurdering forudsættes i lighed med optagelsespraksis ved  

 heltidsuddannelserne tillagt uddannelsesinstitutionen.
Bestemmelsen bemyndiger desuden ministeren til at regulere tilgangen til  

 uddannelserne, hvor det er nødvendigt.
Hovedprincippet om fri adgang kan  

 naturligvis ikke gennemføres i alle situationer.
I nogle tilfælde kan beskæftigelsesmulighederne begrunde, at der  

 fastsættes regler om begrænsning af adgangen til en deltidsuddannelse eller  

 et erhvervsrettet enkeltfagskursus.
Det gælder primært, hvis der er tale om  

 uddannelsestilbud, hvor modsvarende fuldtidsuddannelser har kraftig  

 adgangsbegrænsning ud fra beskæftigelsesmæssige hensyn, eller ved mere  

 specifikke kurser, rettet mod små, men vigtige beskæftigelsesnicher.
Ofte kan  

 man ikke ved etableringen af en ny uddannelse eller et kursus forudbedømme  

 søgning og erhvervsmuligheder.
 Søgningen til et uddannelsessted kan også blive så lav, at det ikke er  

 økonomisk forsvarligt at etablere et hold på det pågældende uddannelsessted,  

 og der kan være rent kapacitetsmæssige grænser i form af f.eks.  

 lokalebegrænsninger og lærerrekruttering.
Til § 4 Til stk. 1 Bestemmelsen åbner mulighed for, at studerende, der ad anden vej har  

 erhvervet tilstrækkelige kundskaber, kan indstille sig til eksamen uden  

 nødvendigvis at have deltaget i undervisningen.
Muligheden for at indstille  

 sig som privatist findes i dag ved de almene kompetencegivende  

 voksenuddannelser samt ved handelsskolernes deltidsuddannelser og  

 enkeltfagskurser.
Forslaget muliggør, at den voksne overalt i det  

 kompetencegivende voksenuddannelsessystem vil kunne indstille sig til eksamen  

 som privatist.
 For uddannelseselementer, hvor prøverne efter studieordningen er tæt  

 knyttet til undervisningsforløbet, skal der for privatister tilrettelægges  

 prøveformer, som reelt gør det muligt at indstille sig som privatist.
Prøverne kan alene aflægges ved de uddannelsesinstitutioner, der er  

 godkendt til at udbyde uddannelserne og kurserne.
Privatister aflægger  

 sædvanligvis prøve sammen med ordinære kursusstuderende og har ikke krav på  

 at kunne indstille sig til eksamen uden for de ordinære eksamensterminer.
Til stk. 2 Bestemmelsen åbner mulighed for, at selvstuderende også kan indstille sig  

 til prøve for dele af heltidsuddannelser uden at være indskrevet som  

 heltidsstuderende ved uddannelsesinstitutionen.
Herved gives mulighed for, at  

 studerende i det erhvervsrettede voksenuddannelsessystem ud fra et  

 individuelt behov vil kunne sammenstykke kompetencegivende enkeltfag ud fra  

 en fagvifte, der er bredere end den, der udbydes i medfør af denne lov.
Til § 5 Det foreslås i bestemmelsen, at staten yder finanslovbundne tilskud til  

 delvis dækning af udgifter ved undervisningen ved deltidsuddannelser og  

 enkeltfagskurser, der tilbydes efter denne lov.
Herved sikres institutionerne  

 økonomisk dækning i forbindelse med de faktiske optagelser til de godkendte  

 deltidsuddannelser og enkeltfagskurser.
Det har hidtil været forbundet med store problemer med givne  

 bevillingsrammer at undgå begrænsning af optagelsen til f.eks.
HD- og  

 merkonomuddannelserne.
Ved HD-uddannelserne har man opretholdt den frie  

 adgang, men det er ofte gået ud over undervisningsstandarden.
Ved  

 merkonomkurserne har bevillingsstyringen ofte givet sig udtryk i  

 begrænsninger i antallet af oprettede hold og heraf afledt  

 adgangsbegrænsning.
Disse former for bevillingsstyring har været forbundet  

 med alt for stor usikkerhed set fra både skolernes, de enkelte  

 uddannelsessøgendes og deres ansættelsessteders synsvinkel.
Det er vigtigt at  

 begrænse denne usikkerhed, fordi kompetencegivende deltidsuddannelser og  

 -kurser bør kunne indgå som et led i virksomhedernes interne  

 uddannelsesprogrammer.
Derfor foreslås adgangen til erhvervsrettet  

 voksenuddannelse nu sikret gennem finanslovbundne tilskud.
Der vil bl.a.  

 gennem godkendelsen af uddannelser/kurser og uddannelsessteder, jf. § 2, og  

 fastsættelsen af tilskuddenes størrelse kunne foretages en økonomisk styring  

 af udgiftsudviklingen fra år til år.
Til stk. 1 Tilskuddene bestemmes efter forslaget ud fra objektive kriterier, d.v.s.  

 uafhængigt af den enkelte institutions anvendelse af tilskuddene,  

 tilrettelæggelse af undervisningen og opkrævning af deltagerbetaling, jf. §  

 8.
Det foreslås, at der i de årlige finanslove fastlægges tilskudstakster pr.  

 årselev for forskellige større grupper af uddannelser.
En årselev vil svare  

 til en elev, der gennemfører et års fuldtidsuddannelse.
 Taksterne skal kunne dække alle udgifter ved undervisningen (incl. moms),  

 men fraregnet normal deltagerbetaling, jf. § 8.
Til stk. 2 Bestemmelsen medfører, at undervisnings- og forskningsministeren  

 indplacerer de enkelte uddannelser/kurser i takstgruppe og bestemmer,  

 hvorledes opgørelsen af årselever foretages.
Indplaceringen i takstgrupper skal tage udgangspunkt i uddannelsernes  

 udgiftsbehov.
Der kan således være brug for forskellige takstgrupper for  

 henholdsvis tekniske og merkantile uddannelser.
Der skal desuden være  

 mulighed for forskellig udgiftsdækning i takstgrupperne, således at der for  

 uddannelser med samme udgiftsbehov kan arbejdes med forskellige tilskud under  

 hensyn til uddannelsernes erhvervsmæsssige betydning.
Der muliggøres herved  

 et bredere udbud af uddannelser og kurser.
 Ved at bruge begrebet årselever som målestok for elevbelastningen ved alle  

 godkendte deltidsuddannelser og enkeltfagskurser kan uddannelser og kurser af  

 forskellig udstrækning og tilrettelæggelse indplaceres i samme takstgrupper.  

 Samtidig vil aktivitet og økonomisk standard ved deltidsuddannelserne  

 umiddelbart kunne sammenlignes med fuldtidsuddannelserne.
I uddannelsesbestemmelserne eller ved godkendelsen af enkeltfagskurser  

 fastsættes den normerede uddannelsestid regnet på fuldtidsbasis for de  

 enkelte deltidsuddannelser/kurser.
For HD-uddannelsen, der varer 4 år, er  

 f.eks. fastsat, at den normerede studietid på fuldtidsbasis er 2 år.
Ved  

 moduliserede kurser, som f.eks. merkonomuddannelsen, fastsættes en normeret  

 tid pr. modul.
Opgørelsen af årselever ved de enkelte institutioner vil blive baseret på  

 administrative systemer af forskellig type, f.eks. det skoleadministrative  

 system, der er under opbygning ved erhvervsskolerne.
Deltagerbetalingen, jf.  

 § 8, vil medvirke til, at der kan opnås en pålidelig registrering baseret på  

 seriøse tilmeldinger.
Til § 6 Bestemmelsen giver ministeren hjemmel til at yde tilskud og lån til  

 dækning af udviklingsomkostninger ved tilpasning af eksisterende  

 heltidsuddannelsestilbud til voksne og ved udvikling af nye uddannelsestilbud  

 til voksne, som ikke findes i heltidsuddannelsessystemet.
Det vil antageligt  

 også være nødvendigt med en vis efteruddannelse af lærere, som skal medvirke  

 ved undervisning, der støttes i ny teknologi, og medvirke i  

 fjernundervisningskurser.
Mulighederne for udvikling af sådanne  

 efteruddannelseskurser på fælles europæisk basis undersøges i øjeblikket.
Långivning må baseres på, at det årlige tilskud til uddannelserne og  

 deltagerbetalingen, der begge afhænger af antallet af tilmeldte studerende,  

 skal give grundlag både for afholdelse af undervisningsudgifter og  

 tilbagebetaling af lån.
Der må altså foretages undersøgelser af, hvor stort  

 behovet for uddannelsestilbuddet er, og af de forventede omkostninger,  

 herunder om investeringer f.eks. i forbindelse med udvikling af  

 fjernundervisningssystemer på længere sigt giver mulighed for nedsættelse af  

 de løbende udgifter, jf. bemærkningerne til § 7.
Til § 7 Fjernundervisning kan være nødvendig for at sikre en geografisk spredning  

 af uddannelsestilbuddene.
Desuden kan fjernundervisning gennem anvendelse af  

 ny undervisningsteknologi fremme uddannelsesformer, der er i overensstemmelse  

 med erhvervsaktives muligheder for at deltage i undervisning.
Hvis der er  

 tale om uddannelser med mange studerende, vil fjernundervisning baseret på ny  

 teknologi eventuelt også kunne nedbringe undervisningsudgifterne på længere  

 sigt.
 Fjernundervisning kan midlertid kræve væsentlige investeringer både i  

 undervisningsmateriale og udstyr, før undervisningen kan iværksættes, og kan  

 måske kun betale sig, hvis flere institutioner samarbejder om  

 fjernundervisningen.
Derfor ønskes der hjemmel til, at undervisnings- og forskningsministeren  

 kan træffe nærmere bestemmelse om fjernundervisningen.
Bemyndigelsen tænkes  

 anvendt til at sikre, at investeringer i forbindelse med fjernundervisning  

 bliver rentable, og at flere (små og store) institutioner kan deltage i et  

 udviklingsarbejde om fjernundervisning.
Samarbejdet kan f.eks. organiseres  

 gennem en særlig statsvirksomhed for fjernundervisning.
Dele af fjernundervisningsprogrammerne vil forventelig skulle udvikles i  

 et internationalt samarbejde bl.a. i EF-regie og nordisk regie, fordi  

 udviklingsomkostninger for fjernundervisningsprogrammer af høj kvalitet kan  

 være store.
En eventuel statsvirksomhed vil på sædvanlige forretningsmæssige  

 vilkår kunne indgå i et sådant samarbejde såvel ved medfinansiering af  

 internationale udviklingsprojekter som ved direkte køb af udenlandsk  

 udviklede kursuselementer, der skønnes egnede til at indgå som led i et dansk  

 tilrettelagt fjernundervisningsforløb.
Til § 8 Til stk. 1 Deltagerbetalingen har tre formål: For det første at finansiere en  

 ekspansion af de erhvervsrettede, kompetencegivende voksenuddannelsestilbud.  

 Hensigten er både at etablere nye kompetencegivende tilbud, at sikre en  

 geografisk spredning af tilbuddene baseret på nye undervisningsformer og at  

 sikre flere adgang til tilbuddene.
 For det andet skal betalingen sikre, at der bliver tale om seriøse  

 tilmeldinger til de udbudte uddannelser/kurser.
Endelig skal deltagerbetalingen give mulighed for, at brugerne selv kan  

 være med til at bestemme serviceniveau og standard i undervisningen.  

 Bestemmelsen fastslår, at den enkelte institution selv fastlægger  

 deltagerbetalingen, mens det finanslovbundne tilskud fastlægges i  

 finansloven, jfr. § 5. Det betyder, at en institution både kan vælge at  

 udbyde »billige« kurser med lav deltagerbetaling, f.eks. fordi der  

 undervises på store hold, og »dyre« kurser med højere  

 deltagerbetaling, f.eks. fordi der undervises på små hold.
Søgningen til de  

 enkelte tilbud vil så være en indikator for, hvad brugerne foretrækker.  

 Systemet muliggør også, at nye undervisningsformer baseret på  

 fjernundervisning kan tages i anvendelse inden for samme tilskud, som ydes  

 til traditionelle undervisningstilbud, men således at økonomiske forskelle  

 ved forskellige undervisningsformer udlignes over brugerbetalingen.
 Det er imidlertid ikke meningen, at en institution skal kunne udnytte  

 deltagerbetalingssystemet vilkårligt til at finansiere uvedkommende formål.  

 Derfor skal undervisnings- og forskningsministeren kunne fastlægge regler om  

 deltagerbetalingen og om styrelsen af deltidsuddannelser og enkeltfagskurser,  

 jf. § 10.
Normalforudsætninger om deltagerbetalingen vil indgå ved den årlige  

 fastsættelse af takster i finansloven inden for de enkelte takstgrupper, jf.  

 § 5, og der fastlægges ikke på forhånd et bestemt niveau for  

 betalingsandelen.
Netop fordi et deltagerbetalingssystem som det beskrevne er  

 et led i regeringens ønsker om at afprøve nye brugerbetalingssystemer og at  

 fremme erhvervsrettet, kompetencegivende voksenuddannelse samt nye  

 undervisningsformer, er det vigtigt på forhånd at sikre fleksibilitet i  

 ordningen.
Ved nogle af de uddannelser, der falder inden for ordningen, f.eks.  

 merkonomkurserne, er der deltagerbetaling i forvejen.
Ved andre uddannelser,  

 f.eks.
HD-uddannelsen, er der ikke betaling.
Betalingsordningen vil betyde en  

 samordning, således at der ydes tilskud og opkræves deltagerbetaling ved alle  

 uddannelser og kurser, der er omfattet af denne lov.
For 1989 vil forslaget  

 til tilskudstakster på eksisterende uddannelser og kurser blive beregnet ud  

 fra, at taksterne som normalforudsætning skal dække ca. 80 pct. af  

 bruttoudgifterne.
De forventede besparelser herved vil blive afsat på  

 tilskudsrammebevillingen, som undervisningsministeren kan disponere indenfor  

 til erhvervsrettet voksenuddannelse.
Besparelsen planlægges udnyttet til at  

 sikre flere adgang ved eksisterende uddannelser/kurser, forsøgsmæssig  

 etablering af nye tilbud og til udviklingsomkostninger af forskellig type.
Til stk. 2 Der kan i medfør af denne bestemmelse tilbydes deltidsuddannelser og  

 enkeltfagskurser omfattet af denne lov efter Finansministeriets regler om  

 indtægtsdækket virksomhed.
Det betyder, at institutionen kan opkræve fuld  

 deltagerbetaling, og at der ikke ydes finanslovbundet tilskud i medfør af  

 forslagets § 5. Lovforslagets øvrige bestemmelser om godkendelse m.v. finder  

 dog anvendelse.
Godkendelse i henhold til forslagets § 2 er således en  

 forudsætning for, at de studerende kan opnå en nationalt godkendt eksamen.  

 Godkendelse er dog ikke nødvendig, såfremt institutionen allerede har fået  

 tilladelse til at tilbyde den pågældende uddannelse eller kursus.
 Bestemmelsen tager sigte på, at f.eks. virksomheder skal kunne købe kurser  

 omfattet af lovforslaget til hold med medarbejdere mod fuld betaling.
Til § 9 Bestemmelsen giver mulighed for at opkræve betaling hos selvstuderende for  

 deltagelse i eksamen, jf. § 4. Der forudsættes ved tilmelding som privatist  

 ingen faglig bedømmelse af den studerendes sandsynlige mulighed for at bestå  

 eksamen, og der stilles heller ikke formelle adgangskrav.
Omkostningerne ved eksamen med deltagelse af ekstern censur kan være  

 relativt høje.
Bestemmelsen har til formål at sikre, at alene studerende, der  

 har en rimelig chance for at bestå eksamen, tilmelder sig denne.
Der  

 forudsættes ikke fastsat en øvre grænse for, hvor mange gange en studerende  

 som privatist kan melde sig til en eksamen.
Til § 10 Bestemmelsen, der bemyndiger undervisnings- og forskningsministeren til at  

 fastsætte særlige regler for styrelsen af deltidsuddannelser og  

 enkeltfagskurser, skal sikre, at der kan gennemføres en effektiv  

 undervisningstilrettelæggelse og en økonomisk styring af virksomheden i  

 overensstemmelse med brugernes behov og interesser.
Ved erhvervsskolerne vil Forslag til lov om erhvervsskoler entydigt  

 placere ansvaret for deltidsuddannelser og kurser hos skolens bestyrelse og  

 skoleleder.
Denne styrelsesform vil kunne tilgodese brugerinteresserne inden  

 for såvel grunduddannelser som voksenuddannelser.
 Tilsvarende styrelsesform kan ikke umiddelbart gennemføres ved højere  

 uddannelsesinstitutioner og andre institutioner med internt, kollegialt  

 selvstyre.
Voksne, erhvervsaktive uddannelsessøgende vil imidlertid sjældent have  

 mulighed for at deltage aktivt i arbejdet i studienævn, institutråd,  

 fakultetsråd og konsistorium, og deres tilknytning til  

 uddannelsesinstitutionen er typisk af kortere varighed end ved  

 fuldtidsstudierne.
Fjernstuderende vil reelt være helt uden indflydelse i det  

 kollegiale styrelsessystem.
Alligevel er det af særlig vigtighed for den  

 erhvervsaktive gruppe, at der er tale om en effektiv  

 undervisningstilrettelæggelse tilpasset deres behov, og at deltagerbetalingen  

 tilpasses den af brugerne ønskede undervisningsstandard.
Derfor giver  

 bestemmelsen undervisnings- og forskningsministeren mulighed for at fravige  

 styrelseslovens bestemmelser.
En mulighed er f.eks., at der til styring af den virksomhed ved en  

 institution, som er omfattet af denne lov, udnævnes en administrativ  

 studieleder og en bestyrelse med repræsentanter for faglige og branchemæssige  

 organisationer.
Bestyrelsens opgave vil være at fastlægge de overordnede  

 retningslinier for virksomheden, herunder budgettet og deltagerbetalingen,  

 mens studielederen inden for de retningslinier, der fastlægges af  

 bestyrelsen, skal tilrettelægge undervisningen i samarbejde med de berørte  

 institutter ved institutionen.
 Etableringen af sådanne særlige styrelsesordninger vil blive forhandlet  

 med de pågældende institutioner.
Til § 11 Til stk. 2 Som en konsekvens af dette lovforslags tilskudsregler foreslås det, at  

 reglen i § 6, stk. 1, 2. pkt., i tilskudsloven for erhvervsskoler vedrørende  

 84 pct. tilskud ophæves.
Det foreslås endvidere, at § 3, stk. 2, i lov om videregående  

 teknikeruddannelser m.v ophæves.
Ifølge denne bestemmelse kan undervisningen  

 i henhold til teknikerloven tilrettelægges på anden måde end som  

 heltidsundervisning.
Dette er naturligvis i overensstemmelse med dette  

 lovforslag, men ifølge teknikerlovens § 15 afholdes udgifterne til  

 undervisningen i medfør af tilskudsloven for handelsskoler og tekniske  

 skoler.
Formålet med en ophævelse af § 3, stk. 2, er at undgå en lovkonflikt  

 og at fastslå, at videregående teknikeruddannelser eller dele heraf, der  

 tilbydes på anden måde end som heltidsuddannelse, hører under bestemmelserne  

 i dette lovforslag og således får tilskud efter reglerne i dette.
