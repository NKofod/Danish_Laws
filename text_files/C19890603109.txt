 Det meddeles herved, at Finansministeriet og Statsansattes Kartel,  

 Tjenestemandssektionen, den 16.januar 1989 har indgået medfølgende aftale om  

 arbejdsbestemte tillæg.
 Bemærkninger til aftalens enkelte paragraffer:
 Aftalens §§ 1-3 afløser §§ 7-9 i aftale af 21.marts 1983 mellem  

 finansministeren og Statstjenestemændenes Centralorganisation I om  

 omklassificering af tjenestemandsstillinger, arbejdsbestemte tillæg mv.
 Aftalens §§ 4-6 afløser §§ 4 og 6 i aftalen af 5. juli 1985 mellem  

 finansministeren og Statstjenestemændenes Centralorganisation I om  

 omklassificering af tjenestemandsstillinger, arbejdsbestemte tillæg mv.
 Bestemmelserne i aftalens §§ 7-9 er nye, mens §§ 10 og 11 er forhøjelser  

 og justeringer af satser i eksisterende aftaler.
 Det er mellem Finansministeriet og Statsansattes Kartel aftalt, at aftalen  

 endvidere har virkning for de overenskomster inden for Statsansattes Kartels  

 område, hvor der i overenskomster findes direkte henvisning til ovennævnte  

 bestemmelser for tjenestemænd, eller hvor tilsvarende bestemmelser  

 forefindes, eksempelvis i Finansministeriets overenskomster med  

 Specialarbejderforbundet i Danmark for specialarbejdere mfl. i statens  

 tjeneste (LP. nr. 86/87) og specialarbejdere under Københavns Lufthavnsvæsen  

 (LP.nr. 49/87).
 Eventuelle tvivlsspørgsmål forelægges for Finansministeriet.
Finansministeriet Administrations- og Personaledepartementet Den 18.januar 1989 P.M.V.
 E.B.
Claus Nielsen AFTALE MELLEM FINANSMINISTERIET OG STATSANSATTES KARTEL,  

 TJENESTEMANDSSEKTIONEN, OM ARBEJDSBESTEMTE TILLÆG.
 I henhold til tjenestemandslovens § 45, stk. 1, aftales følgende  

 vedrørende tjenestemandsstillinger og stillinger på tjenestemandslignende  

 vilkår, jf. § 2, stk. 1, nr (2) og stk. 2, i hovedaftalen af 27.oktober 1969:
A.
Spørgsmål vedr. flere ministerier og styrelser mv.
 § 1.  Til tjenestemandsansatte lastbilchauffører, af  

 hvem der kræves kørekort til anhænger, ydes for de timer, hvori de pågældende  

 beskæftiges ved kørsel med lastbiler over 3,5 tons, et ureguleret tillæg på  

 5,32 kr. pr. time.
 § 2.  Til tjenestemænd, som i henhold til  

 Arbejdsministeriets bekendtgørelse nr. 136 af 28.marts 1978 om  

 gaffeltruckførercertifikat har certifikat, ydes for de timer, hvori de  

 pågældende kører gaffeltruck, et ureguleret tillæg på 1,87 kr. pr. time.
 § 3.  Til tjenestemænd, som i henhold til  

 Arbejdsministeriets bekendtgørelse nr. 509 af 15.oktober 1976 med senere  

 ændringer har kranførercertifikat, ydes for de timer, hvori de pågældende  

 betjener kraner, et ureguleret tillæg på 1,87 kr. pr. time.
B.
Spørgsmål vedr. enkelte ministerier og styrelser mv.
 DSB (2.01).
 § 4.  Til førere af universalkøretøjer til anvendelse  

 på skinner og vejnet ydes et tillæg på 1,87 kr. pr. time, hvori køretøjet  

 betjenes.
 § 5.  Til førere af troljer fra banetjeneste, hvorpå  

 der er monteret kran, ydes et tillæg på 1,87 kr. pr. time, hvori køretøjet  

 betjenes.
 Lufthavne (2.04 og 2.05).
 § 6.  Til tjenestemænd i lufthavne, som fører sweeper,  

 sneslynge og friktionsmålevogn, ydes et ureguleret tillæg på 1,87 kr. pr.  

 time, hvori køretøjet betjenes.
 § 7.  Til tjenestemænd i Københavns Lufthavn, der fast  

 fører specialbusser, ydes et ureguleret tillæg på 500,00 kr. pr. måned.
 Forsvarsministeriet (22.03.71).
 § 8.  I forbindelse med omlægningen af sejlads med  

 fartøjet »Gerda IV«, Dragør, ydes til en distriktsassistent og en  

 distriktsfyrpasser et kuttertillæg på 6.746,90 kr. årlig (oktober  

 1984-niveau).
 § 9.  Til en overmatros ved Farvandsvæsenets værksted  

 i Korsør ydes et kedelpassertillæg på 1.037,75 kr. årligt grundbeløb (oktober  

 1984-niveau). Tillægget er personligt.
 § 10.  Tillæggene for meteorologiske observationer,  

 udført af ansatte ved Farvandsvæsenets fyrstationer, forhøjes med 14 pct.
 § 11.  Tillæggene for dykkerarbejde i den mellem  

 Forsvarsministeriet og Statstjenestemændenes Centralorganisation I indgåede  

 aftale af 4.juli 1974 forhøjes med virkning fra 1.april 1988 med 5 pct.  

 Tillæggene reguleres endvidere med virkning fra 1.april 1989 som  

 tjenestemændenes særlige tillæg.
 Ikrafttræden.
 § 12.  Aftalen har virkning fra 1.april 1988.
København, den 16. januar 1989 Statsansattes Kartel tjenestemandssektionen E.
Nygaard Jespersen Finansministeriet P.M.V.
 E.B.
