 Den 26. oktober 1992 undertegnedes i Moskva en overenskomst om udvikling  

 af økonomisk, industrielt, videnskabeligt og teknisk samarbejde mellem  

 Kongeriget Danmark og Den Russiske Føderation.
 Overenskomstens danske tekst har følgende ordlyd:
OVERENSKOMST OM UDVIKLING AF ØKONOMISK, INDUSTRIELT, VIDENSKABELIGT OG  

 TEKNISK SAMARBEJDE MELLEM KONGERIGET DANMARK OG DEN RUSSISKE FØDERATION  

 Kongeriget Danmarks regering og Den Russiske Føderations regering, herefter  

 omtalt som »de kontraherende parter«, som - med udgangspunkt i de kapacitetsmæssige muligheder på det økonomiske,  

 videnskabelige, tekniske og produktionsmæssige område i Kongeriget Danmark og  

 Den Russiske Føderation; - ønsker at bidrage til en yderligere styrkelse og intensivering af det  

 økonomiske, industrielle, videnskabelige og tekniske samarbejde på grundlag  

 af lige rettigheder og til gensidig fordel for derved at udvide og sprede  

 samhandelen mellem de to lande; - anerkender hinandens internationale forpligtelser i deres indbyrdes  

 samhandel; - tager hensyn til betydningen af langsigtede foranstaltninger med henblik  

 på at sikre et fast grundlag for en yderligere udvikling af de venskabelige  

 forbindelser mellem landene; er blevet enige om følgende:
Artikel 1 De kontraherende parter vil fremme økonomisk, industrielt, videnskabeligt  

 og teknisk samarbejde samt kontakter mellem interesserede organisationer,  

 sammenslutninger, virksomheder og selskaber i overensstemmelse med begge  

 landes lovgivning.
Artikel 2 De kontraherende parter er enige om følgende målsætninger for økonomisk,  

 industrielt, videnskabeligt og teknisk samarbejde:
tilvejebringelse af betingelserne for en dynamisk udvidelse og fremme af  

 det økonomiske, industrielle, videnskabelige og tekniske samarbejde; udvikling af det eksisterende samarbejde og af nye tendenser og former for  

 samarbejde mellem organisationer, virksomheder, selskaber og videnskabelige  

 institutioner; samvirke om gennemførelsen af fælles projekter af gensidig interesse på  

 det økonomiske, industrielle, videnskabelige og tekniske område og på  

 tjenesteydelsesområdet; bedre udnyttelse af natur- og råstofressourcer, af resultater på det  

 videnskabelige, teknologiske, industrielle og landbrugsmæssige område og af  

 andre sektorer til gavn for den økonomiske og sociale fremgang i begge lande.
Artikel 3 De kontraherende parter skal identificere områder, som de på det  

 pågældende tidspunkt finder det ønskværdigt at udvikle samarbejdet om under  

 hensyntagen til udviklingsmulighederne og behovet i begge lande på udstyrs-,  

 teknologi- og råvareområdet og inden for forskningen på det videnskabelige og  

 tekniske område.
Artikel 4 De kontraherende parter udtrykker deres særlige interesse i udviklingen af  

 samarbejdet mellem organisationer og virksomheder i Danmark og deres partnere  

 i Den Russiske Føderations Østersøområde.
Artikel 5 På baggrund af den økonomiske struktur i de to lande vil der kunne findes  

 lovende områder for økonomisk samarbejde inden for sektorerne  

 industriproduktion, landbrug, fødevareindustri, skovbrug, fiskeri, energi,  

 infrastruktur, transport og logistik, kommunikation, informatik, sundhed,  

 byggeri, rådgivning og andre tjenesteydelser, finanssektoren, fag- og  

 erhvervsuddannelser, miljøbeskyttelse, turisme samt udvikling af den  

 offentlige sektor.
 Andre områder af fælles interesse kan identificeres af de kontraherende  

 parter.
Artikel 6 Der er mulighed for følgende former for samarbejde:
Artikel 7 I overensstemmelse med gældende love og bestemmelser i de to lande og  

 deres internationale forpligtelser vil de kontraherende parter bistå med  

 indgåelse og gennemførelse af aftaler og kontrakter, herunder  

 langtidsarrangementer mellem organisationer, selskaber og virksomheder i  

 begge lande med henblik på at skabe det bedst mulige grundlag for udviklingen  

 af gensidigt fordelagtige handelsforbindelser og økonomiske forbindelser  

 mellem de to lande.
Artikel 8 I erkendelse af finansieringens betydning ved gennemførelsen af  

 samarbejsprojekter skal de kontraherende parter bistå med at finde gensidigt  

 acceptable løsninger.
 De kontraherende parter skal tage såvel nationale som internationale  

 finansieringskilder i betragtning.
Artikel 9 Til gennemførelse og overvågning af den løbende implementering af denne  

 overenskomst nedsættes et dansk-russisk regeringsråd for økonomisk  

 samarbejde, hvis to dele er sammensat af repræsentanter for behørige  

 statslige myndigheder såvel som for centrale erhvervsorganisationer inden for  

 handel, industri og finanssektoren.
 Inden for rammerne af sine muligheder skal regeringsrådet for økonomisk  

 samarbejde:
behandle forslag, som fremlægges for regeringsrådet, og forestå udførelsen  

 af en økonomisk analyse af disse; fastslå nye muligheder for langsigtet samarbejde mellem Danmark og Rusland  

 på det økonomiske, industrielle, videnskabelige og tekniske område; skabe gunstige betingelser for samarbejdet og fjerne hindringer, som måtte  

 opstå under nærværende overenskomsts opfyldelse; udarbejde nødvendige anbefalinger og henlede behørige virksomheders,  

 selskabers og organisationers opmærksomhed på konkrete muligheder og  

 projekter, som måtte have indflydelse på udviklingen af samhandelen og  

 samarbejdet; behandle spørgsmål om implementeringen af denne overenskomst og mulige  

 uoverensstemmelser.
 Regeringsrådet vil kunne nedsætte arbejdsgrupper og benytte sig af  

 eksperter til behandling af særlige spørgsmål.
Regeringsrådet skal normalt mødes een gang om året skiftevis i Danmark og  

 i Rusland.
Ekstraordinære møder vil kunne indkaldes efter aftale mellem de  

 kontraherende parter.
På begæring af en af siderne vil der kunne afholdes  

 møder mellem medformændene for regeringsrådet.
Artikel 10 Hver af de kontraherende parter skal udpege et permanent sekretariat for  

 sin del af regeringsrådet for økonomisk samarbejde.
Artikel 11 Denne overenskomst træder i kraft på datoen for undertegnelsen.
 Overenskomsten vil kunne opsiges af en af parterne med 6 måneders  

 skriftlig varsel.
 Opsigelse af overenskomsten har ingen indflydelse på opfyldelsen af  

 kontrakter og aftaler, der er indgået i henhold til bestemmelserne i  

 nærværende overenskomst.
 Med virkning fra datoen for undertegnelsen af denne overenskomst ophæves  

 overenskomsten af 17. juli 1970 om økonomisk og teknisk-videnskabeligt  

 samarbejde mellem Kongeriget Danmark og Unionen af Socialistiske  

 Sovjetrepublikker og overenskomsten af 28. august 1975 om udvikling af  

 økonomisk, industrielt, videnskabeligt og teknologisk samarbejde mellem  

 Kongeriget Danmark og Unionen af Socialistiske Sovjetrepublikker i  

 relationerne mellem Kongeriget Danmark og Den Russiske Føderation.
 Udfærdiget i Moskva den 26. oktober 1992 i to eksemplarer hver på dansk og  

 russisk, idet begge tekster har samme gyldighed.
For Kongeriget Danmarks regering Uffe Ellemann-Jensen For Den Russiske Føderations regering Petr Aven Ved overenskomstens ikrafttræden den 26. oktober 1992 ophævedes følgende  

 overenskomster i relationerne mellem Kongeriget Danmark og Den Russiske  

 Føderation: Overenskomst af 17. juli 1970 om økonomisk og  

 teknisk-videnskabeligt samarbejde mellem Kongeriget Danmark og Unionen af  

 Socialistiske Sovjetrepublikker, overenskomst af 28. august 1975 om udvikling  

 af økonomisk, industrielt, videnskabeligt og teknologisk samarbejde mellem  

 Kongeriget Danmark og Unionen af Socialistiske Sovjetrepublikker,  

 langtidsprogram af 16. juni 1978 for udvidelse af det økonomiske og  

 industrielle samarbejde mellem Danmark og Sovjetunionen og protokol af 21.  

 oktober 1986 med Sovjetunionen om præcisering og udvidelse af  

 langtidsprogrammet af 16. juni 1978 for udvidelse af det økonomiske og  

 industrielle samarbejde.
Der henvises til Udenrigsministeriets  

 bekendtgørelser nr. 75 af 28. august 1970, nr. 123 af 23. oktober 1975, nr.  

 18 af 23 marts 1987 og nr. 26 af 3. april 1987, Lovtidende C.
