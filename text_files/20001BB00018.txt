Fremsat den 11. oktober 2000 af  

 Ole M.
Nielsen (KRF)  

  Jens Ove Kjeldsen (KRF),  

 Flemming Kofod-Svendsen (KRF) og Jann Sjursen (KRF) Forslag til folketingsbeslutning om nedsættelse af en kommission, der skal kulegrave  

 de kommunale bloktilskud og udligningsordninger Regeringen pålægges at nedsætte en  

 kommission bestående af uvildige eksperter og repræsentanter for  

 kommunerne og staten, der skal kulegrave de kommunale tilskuds- og  

 udligningsordninger samt komme med forslag til et nyt kommunalt tilskuds- og  

 udligningssystem.
Målet med et nyt system skal være at sikre større gennemskuelighed og enkelhed, sikre kommunernes økonomiske bæredygtighed, bevare kommunernes incitamenter til at påvirke egne  

 udgiftsbehov og bevare kommunernes ret til selvstændigt at udskrive skat og  

 bevare deres incitamenter til at påvirke egne  

 beskatningsgrundlag.
Bemærkninger til forslaget Mange kommuner har vanskeligheder ved at  

 få økonomien til at hænge sammen.
Forventninger fra  

 Folketinget og borgerne til den kommunale service, især  

 vedrørende offentlig dagpasning, folkeskole og ældreservice  

 medvirker til et stigende udgiftspres for kommunerne.
Konsekvensen bliver, at  

 kommuner med en ugunstig økonomisk udvikling og dermed stagnation i  

 skattegrundlaget i særlig grad får økonomiske problemer.  

 Fra år 2001 forventer knap 80 kommuner at skulle sætte skatten op  

 for at få økonomien til at hænge sammen.
Samtidig har det været påpeget bl.a. fra  

 foreningen Forslagsstillerne finder på den baggrund, at der er  

 behov for at få analyseret, hvorfor en række kommuner oplever  

 økonomiske problemer.
Er det, fordi de eksisterende tilskuds- og  

 udligningsordninger er skruet sammen på en måde, der over tid  

 fører til øget ulighed mellem rige og fattige kommuner? Er det,  

 fordi den økonomiske udvikling i Danmark er koncentreret om visse  

 geografiske områder, mens andre områder oplever økonomisk  

 stagnation eller tilbagegang? De kommunale tilskuds- og udligningsordninger er i dag  

 hverken gennemskuelige eller enkle, hvilket begrunder, at der er behov for at  

 arbejde for et mere gennemskueligt system.
Det må endvidere sikres, at det kommunale selvstyre  

 bevares.
Kommunerne skal selv kunne vælge deres serviceniveau og  

 skatteudskrivning.
Kommuner, der ønsker et højt serviceniveau,  

 må også betale via et højere skatteniveau.
Kommuner med et  

 ringe skattegrundlag skal derimod have mulighed for at opretholde et rimeligt  

 serviceniveau gennem mellemkommunal udligning.
 Det er ikke forslagsstillernes hensigt med dette  

 beslutningsforslag at åbne diskussionen om  

 kommunesammenlægninger, idet dette emne efter forslagsstillernes  

 opfattelse er de berørte kommuners anliggende.
 I kommuneaftalen for 2001 nævnes, at  

 Indenrigsministeriets Finansieringsudvalg skal foretage en vurdering af det  

 kommunale tilskuds- og udligningssystem i forhold til de udsatte dele af  

 landet.
Forslagsstillerne mener, der er behov for en mere generel  

 undersøgelse af, hvordan det kommunale tilskuds- og udligningssystem  

 fungerer, og ikke kun en undersøgelse af de udsatte dele af landet.  

 Dertil kommer, at der er behov for at inddrage uvildige eksperter og  

 repræsentanter for de kommuner, der til daglig berøres af  

 systemet, bliver repræsenteret i udvalgsarbejdet.
I det nuværende  

 udvalgsarbejde har repræsentanter for ministerierne for stor  

 vægt.
 En række eksempler viser, at det eksisterende  

 kommunale tilskuds- og udligningssystem fungerer uhensigtsmæssigt.
Den 1. januar 1999 trådte  

 finansieringsomlægningen af førtidspensionen i kraft.  

 Omlægningen medfører, at den statslige refusion af kommunernes  

 udgifter falder fra 50 pct. til 35 pct.
Kommunerne kompenseres under  

 ét for de kommunale merudgifter via den kommunale budgetgaranti, der  

 medfører, at det kommunale statstilskud korrigeres for den  

 løbende ændring i bl.a. de kommunale udgifter til  

 kontanthjælp og førtidspension.
Kompensationen via  

 bloktilskuddet indebærer, at rige kommuner får en større  

 kompensation end fattige kommuner.
Der er dog indført en  

 overgangsordning fra 2001 til 2003, der medfører, at særlig  

 vanskeligt stillede kommuner får et tilskud, der finansieres af  

 bloktilskuddet.
Nakskov Kommune oplyser, at man taber 6 mio. kr. om  

 året på finansieringsomlægningen på  

 førtidspensionsområdet.
Nakskov Kommune er i den paradoksale situation, at  

 investeringer i nye arbejdspladser fører til en stigning i den  

 kommunale skatteprocent.
Dette kan henføres til, at kommunen taber  

 mere via bortfald af tilskud og udligninger, end den får i øgede  

 skatteindtægter som følge af, at flere beskæftigede  

 betaler skat til kommunen, når der kommer flere arbejdspladser.
 Nakskov Kommune vurderer endvidere, at man på det  

 sociale område er blevet underkompenseret med 37 mio. kr. fra 1995 til  

 2001.
 Som en konsekvens heraf har Nakskov været  

 nødt til at spare på de kommunale kerneområder såsom  

 folkeskole, børnepasning og ældre, områder, hvor kommunens  

 udgiftsniveau i forvejen ligger under landsgennemsnittet.
Som en konsekvens af de ændrede betalingsregler for  

 vidtgående specialundervisning, der trådte i kraft den 1. august  

 2000, pålægges kommunerne øget betaling for  

 vidtgående specialundervisning og dermed en større  

 økonomisk byrde, der kompenseres ved et øget bloktilskud til  

 kommunerne på omkring 1 mia. kr.
En overgangsordning begrænser  

 kommunernes tab ved omlægningen.
De enkelte kommuner modtager deres  

 andel af bloktilskuddet i forhold til skattegrundlaget i kommunen, så  

 rige kommuner får et større tilskud og fattigere kommuner  

 får en mindre del af bloktilskuddet i forhold til deres faktiske  

 udgifter.
Konsekvensen for en fattig kommune kan være, at den må  

 give børnene en ringere specialundervisning fremover.
En del mindre kommuner har i de senere år fået  

 et stigende antal kontanthjælpsmodtagere.
For Arden Kommune har det  

 ført til en ekstraudgift på omkring 4 mio. kr. i 2000 i forhold  

 til 1999. Kontanthjælpsmodtagere i storbyerne bor typisk i almennyttige  

 boliger, hvortil staten giver tilskud.
Når de flytter til en mindre  

 kommune, typisk uden almennyttige boliger, overtager kommunen en  

 større del af finansieringen til boliger.
 I Hørsholm Kommune er der ikke et  

 tilstrækkeligt incitament til at sikre en mere effektiv skatteligning,  

 idet man skal betale op til 90 pct. af merprovenuet i mellemkommunal  

 udligning til de fattigere kommuner.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af en kommission, der skal kulegrave de kommunale bloktilskud og  

 udligningsordninger.
(Beslutningsforslag nr.
B 18).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
