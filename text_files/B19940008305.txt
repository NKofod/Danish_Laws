 I medfør af § 2, stk. 2, i lov om garantier for lån til bygning af mindre  

 fragtskibe, jf. lovbekendtgørelse nr. 91 af 28. februar 1986, og efter aftale  

 med finansministeren fastsættes følgende:
 § 1.  For garantier for lån i Danmarks Skibskreditfond  

 til danske rederes bygning og ombygning af mindre fragtskibe betales en  

 risikopræmie.
 Stk. 2.  Præmien fastsættes således, at indtægter under  

 ordningen dækker udgifter til administration og indfrielser for staten.
Stk. 3.  Risikopræmien for den enkelte garanti  

 fastsættes efter en konkret vurdering af risikoen i det pågældende  

 låneforhold.
Ved afgørelsen af præmiens størrelse, bør det bl.a. indgå om  

 statens garanti udgør mere end 40 pct. af det samlede lån, og om der er tale  

 om en særlig risikoakkumulering.
 Stk. 4.  Risikopræmien, der opkræves af Kongeriget  

 Danmarks Hypotekbank og Finansforvaltning, betales kvartalsvis forud.
Stk. 5.  Risikopræmierne med fradrag af  

 administrationsomkostningerne indsættes på en særlig konto i Danmarks  

 Nationalbank.
Indfrielsen af garantier, for hvilke der er opkrævet præmie,  

 dækkes forlods af denne konto.
 § 2.  Sekretariatet for Skibsfinansiering fastsætter  

 risikopræmien efter indstilling fra Industriministeriets rådgivende  

 Skibsgarantiudvalg.
 § 3.  Bekendtgørelsen træder i kraft den 15. februar  

 1994 og finder anvendelse på garantier, der stilles efter dette tidspunkt.  

 Samtidig ophæves bekendtgørelse nr. 99 af 13. februar 1992.
