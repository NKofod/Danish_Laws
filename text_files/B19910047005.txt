 I medfør af § 3, stk. 1, i lov nr. 353 af 6. juni 1991 om ophævelse af lov  

 om Lokalradiofonden m.v. fastsættes:
 § 1.  Der kan for perioden fra 1. april til 31.  

 december 1991 ydes støtte til de lokalradioer, der for januar kvartal 1991  

 har modtaget støtte fra Lokalradiofonden.
 Stk. 2.  Støtten udbetales efter reglerne i denne  

 bekendtgørelse.
 § 2.  Støtteordningen administreres af Udvalget vedr.  

 Lokal Radio og TV, der træffer den endelige administrative afgørelse i sager  

 om udbetaling af støtte, jf. lovens § 3, stk. 3.
 § 3.  Støtteperioden er kvartalet.
 Stk. 2.  For april, juli og oktober kvartal udgør  

 støtten henholdsvis 75 pct., 50 pct. og 25 pct. af det beløb, lokalradioen  

 har modtaget fra Lokalradiofonden for januar kvartal 1991.
 Stk. 3.  En lokalradio, der ophører med at udøve lokal  

 programvirksomhed, mister adgangen til støtte fra og med det kvartal, hvori  

 radioen er ophørt med programvirksomheden.
 Stk. 4.  Retten til støtte bortfalder ikke, fordi  

 radioens tilladelse midlertidigt inddrages i medfør af § 15 f, i lov om  

 radio- og fjernsynsvirksomhed.
§ 4.  Lokalradioer, der ønsker at søge støtte, skal  

 senest 1 måned efter udløbet af kvartalet indsende ansøgning på et særligt  

 skema til Udvalget vedr.
Lokal Radio og TV.
 Stk. 2.  Før ansøgningen indsendes til udvalget, skal  

 den påtegnes af det lokale radionævn, som skal attestere, at radioen ikke er  

 ophørt med at udøve lokal programvirksomhed i løbet af kvartalet, jf. § 3,  

 stk. 3 og 4.
 § 5.  Bekendtgørelsen træder i kraft den 1. juli 1991.
