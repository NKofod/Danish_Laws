 I medfør af § 64, stk. 1, i lov nr. 284 af 10. juni 1981 om visse  

 selskabers aflæggelse af årsregnskab m.v. (årsregnskabsloven), § 154, stk. 3,  

 1. pkt., i lov nr. 370 af 13. juni 1973 om aktieselskaber som ændret senest  

 ved lov nr. 282 af 9. juni 1982 (aktieselskabsloven) og § 124, stk. 2, 1.  

 pkt., i lov nr. 371 af 13. juni 1973 om anpartsselskaber som ændret senest  

 ved lov nr. 283 af 9. juni 1982 (anpartsselskabsloven) fastsættes:
Anvendelsesområde § 1.  Denne bekendtgørelse finder anvendelse på alle  

 selskaber, der omfattes af aktieselskabsloven og anpartsselskabsloven,  

 bortset fra banker, forsikringsaktieselskaber og selskaber, der omfattes af  

 lov om visse kreditinstitutter.
 Indsendelse af årsregnskaber m.v.
 § 2.  Til aktieselskabs-registeret skal indsendes:
 1. For alle aktie- og anpartsselskaber, der omfattes  

 af bekendtgørelsen: Godkendt årsregnskab, herunder et eventuelt  

 koncernregnskab, forsynet med revisionspåtegning, tilligemed årsberetning.
2. For de selskaber, der i medfør af  

 årsregnskabslovens § 55 udarbejder færre noter til årsregnskabet eller i  

 medfør af nævnte lovs § 62, stk. 2, ikke indsender årsberetning, yderligere:  

 En erklæring underskrevet af selskabets bestyrelse om, at betingelserne i  

 nævnte lovs § 55, stk. 2-5, er opfyldt.
Erklæringen skal attesteres af  

 selskabets revisor.
 3. For de selskaber, der på den ordinære  

 generalforsamling har besluttet ændringer af årsregnskabet m.v., herunder af  

 den foreslåede fordeling af overskud eller dækning af tab, og som ikke har  

 indarbejdet ændringerne i det indsendte årsregnskab eller årsberetningen,  

 yderligere: En bekræftet afskrift af forhandlingsprotokollen for den ordinære  

 generalforsamling, udvisende de foretagne ændringer.
4. For filialer af udenlandske aktieselskaber og andre  

 udenlandske selskaber med begrænset ansvar: Godkendt årsregnskab for det  

 udenlandske selskab med tilhørende bekræftelse eller påtegning fra selskabets  

 revisor samt årsberetning for filialvirksomheden.
Er selskabet et  

 datterselskab, kan i stedet for et årsregnskab indsendes moderselskabets  

 koncernregnskab, hvis der samtidig indsendes en af moderselskabets bestyrelse  

 underskrevet erklæring om, a) at datterselskabet ikke aflægger årsregnskab i  

 medfør af hjemlandets lovgivning, b) at selskabets aktiver, passiver og  

 resultat indgår i moderselskabets koncernregnskab, og c) at moderselskabet i  

 alle forhold hæfter for datterselskabets forpligtelser.
 5. For selskaber under likvidation: En revideret  

 resultatopgørelse for tiden fra udløbet af det sidste år, for hvilket  

 årsregnskab er aflagt, til likvidationens indtræden (dato for beslutning af  

 likvidationen), en revideret balance optaget på sidstnævnte tidspunkt samt  

 den i aktieselskabslovens § 122, stk. 2, henholdsvis anpartsselskabslovens §  

 91, stk. 2, nævnte redegørelse.
 Stk. 2.  De i stk. 1, nr. 1-4, omhandlede dokumenter  

 indsendes inden syv måneder efter regnskabsårets udgang, dog senest en måned  

 efter årsregnskabets godkendelse på den ordinære generalforsamling.
Stk. 3.  De i stk. 1, nr. 1-3, omhandlede dokumenter  

 skal indsendes samtidigt.
Hvis årsregnskab, årsberetning og et eventuelt  

 koncernregnskab ikke er sammenfattet i et dokument, skal de være  

 sammenhæftede.
 Stk. 4.  De i stk. 1, nr. 5, omhandlede dokumenter skal  

 indsendes snarest muligt og senest 14 dage efter udfærdigelsen af regnskabet.
§ 3.  Dokumenterne indsendes i original eller i  

 bekræftet kopi eller genpart, der gengiver samtlige underskrifter og  

 eventuelle påtegninger.
Indsendes et dokument i kopi eller genpart, skal  

 navn, stilling og bopæl for den person, der har bekræftet kopien eller  

 genparten, fremgå af bekræftelsen.
Er flere dokumenter i kopi (genpart)  

 sammenhæftede, skal det af påtegningen fremgå, hvorvidt bekræftelsen omfatter  

 alle de sammenhæftede kopier (genparter).
Stk. 2.  Dokumenterne skal være udfærdiget således, at  

 de egner sig til gengivelse ved mikrofotografering.
På de enkelte sider skal  

 der være bred margen til den hæftede side.
De enkelte sider i dokumenterne må  

 ikke være klæbet sammen, men skal blot hæftes sammen, medmindre regnskabet er  

 trykt på falsede ark.
Såfremt det skønnes, at et dokument ikke opfylder  

 ovenstående krav, kan aktieselskabs-registeret forlange et nyt dokument, der  

 opfylder kravene, indsendt i stedet.
Det kan forlanges, at dokumentet  

 udfærdiges på ensfarvet hvidt papir i A-4 format, trykt eller maskinskrevet  

 med tydelig sort skrift.
§ 4.  Bortset fra årsregnskaber eller  

 koncernregnskaber for udenlandske selskaber skal dokumenterne være affattet  

 på dansk og med beløbene angivet i danske kroner.
Aktieselskabs-registeret  

 kan dog tillade, at et dokument ikke affattes på dansk, såfremt det skønnes,  

 at brugerne af registerets oplysninger i almindelighed uden oversættelse kan  

 forstå dokumentets indhold.
 § 5.  Selskabets (filialens) fulde navn og  

 registreringsnummer samt vedkommende regnskabsår, der skal være i  

 overensstemmelse med selskabets registrerede vedtægter, jfr. § 4, stk. 1, nr.  

 10, i aktieselskabsloven og anpartsselskabsloven, skal fremgå af  

 dokumenterne.
§ 6.  Årsregnskabet og en eventuel særskilt  

 årsberetning skal have påtegning om dato for den ordinære generalforsamlings  

 godkendelse af årsregnskabet m.v.
For anpartsselskaber, hvori anpartshaverne  

 er enige om en anderledes godkendelsesprocedure, skal oplyses dato for  

 indførsel af godkendelsesbeslutningen i selskabets forhandlingsprotokol, jfr.  

 anpartsselskabslovens § 46.
 § 7.  § 2, stk. 1, gælder ikke for selskaber, hvis bo  

 er taget under konkursbehandling, jfr. § 125 i konkursloven, eller som  

 skifteretten er anmodet om at opløse.
Offentliggørelse § 8.  Datoen for dokumenternes modtagelse i  

 aktieselskabs-registeret noteres på dokumenterne.
Stk. 2.  Dokumenter, der ikke opfylder formkravene i  

 kapitel 2, tilbagesendes med anmodning om, at dokumenterne berigtiges inden  

 for en af registeret angivet frist.
Indsendes dokumenterne ikke rettidigt i  

 berigtiget stand, anses de uanset den ovennævnte notering som ikke modtaget.
§ 9.  Dokumenter, der opfylder formkravene i kapitel  

 2, mikrofotograferes.
Mikrofilmene opbevares i registernummerorden.
De  

 originale dokumenter opbevares ikke, men destrueres efter endt behandling.
 Stk. 2.  Når et selskab slettes af registeret, udskilles  

 mikrofilmene og arkiveres sammen med selskabets aktmappe.
 § 10.  Det bekendtgøres mindst en gang ugentligt i  

 Statstidende, hvilke aktie- og anpartsselskaber samt filialer af udenlandske  

 selskaber der har indsendt dokumenter i behørig stand efter kapitel 2.
 Stk. 2.  Disse dokumenter kan herefter på forlangende  

 gennemses i mikrofilm i registeret, ligesom bekræftet eller ubekræftet  

 fotokopi eller ubekræftet aftryk i mikrofilm skriftligt kan rekvireres i  

 registeret mod betaling af det herfor fastsatte gebyr.
 Stk. 3.  Fotokopi eller aftryk i mikrofilm kan også  

 tages ved selvbetjening af kopieringsapparater opstillet i registeret mod  

 betaling af det herfor fastsatte gebyr.
 Stk. 4.  Bestemmelserne i stk. 2 og 3 omfatter ikke  

 regnskaber vedrørende regnskabsår, der er udløbet senest 31. december 1972,  

 og hvor regnskabet er indgivet inden 30. juni 1973 med gyldigt forbehold mod,  

 at regnskabet gøres offentligt tilgængeligt.
 § 11.  Aktieselskabs-registeret kontrollerer, om  

 dokumenterne i øvrigt er i overensstemmelse med kravene i lovgivningen og  

 vedtægterne.
§ 12.  Er modtagelsen af et årsregnskab m.v.  

 offentliggjort i henhold til § 10, kan nyt, omgjort årsregnskab m.v. ikke  

 antages til offentliggørelse, medmindre aktieselskabs-registeret skønner, at  

 offentliggørelse af det nye årsregnskab m.v. er i regnskabslæserens interesse  

 som en nødvendig rettelse af væsentlige eller åbenbare fejl eller som  

 berigtigelse af ulovlige forhold.
Et omgjort årsregnskab m.v., der modtages  

 efter udløbet af det følgende regnskabsår, kan ikke antages til  

 offentliggørelse, men eventuelle nødvendige rettelser må optages i  

 årsregnskabet m.v. for det sidstnævnte regnskabsår.
Stk. 2.  Antages et omgjort årsregnskab m.v. til  

 offentliggørelse, skal det tydeligt fremgå for offentligheden, at der er tale  

 om et omgjort årsregnskab m.v.
Det gamle årsregnskab m.v. skal være  

 offentligt tilgængeligt tillige med det omgjorte.
 Stk. 3.  Et årsregnskab m.v., der ikke har kunnet  

 antages til offentliggørelse, jfr. stk. 1, kan ikke danne grundlag for  

 udarbejdelse af årsregnskab m.v. for det følgende år.
Ikrafttrædelsesbestemmelser § 13.  Bekendtgørelsen træder i kraft den 1. februar  

 1983, således at den finder anvendelse på årsregnskaber m.v. for regnskabsår,  

 der er påbegyndt 1. februar 1982 eller senere.
For filialer af udenlandske  

 selskaber samt for selskaber under likvidation træder bekendtgørelsen dog i  

 kraft den 1. januar 1983.
