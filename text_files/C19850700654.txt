 På grundlag af resultaterne af de af statens levnedsmiddelinstitut  

 foretagne supplerende undersøgelser af kviksølvindholdet i prøver af torsk og  

 skrubbe fra Øresund samt efter forhandlinger med bl.a.  

 levnedsmiddelinstituttet og repræsentanter for de fiskere, der er særlig  

 berørte af fiskeriministeriets bekendtgørelsen nr. 552 af 14. november 1984  

 om forbud mod fiskeri m.v. af torsk og skrubbe ved København, meddeler  

 fiskeriministeriet herved dispensation indtil videre fra  

 forbudsbestemmelserne i nævnte bekendtgørelses § 1, stk. 1-2, for så vidt  

 angår den del af det i bekendtgørelsens § 1, stk. 1, angivne forbudsområde,  

 som er beliggende syd for Sjællandsbroen og vest for en ret linie fra  

 Aflandshage til den sydligste af de gule bøjer, der afgrænser skydeplads nr.  

 10 (»Aflandshage«).
 Det bemærkes, at fiskeriministeriet forbeholder sig til enhver tid at  

 tilbagekalde den i nærværende skrivelse meddelte midlertidige dispensation,  

 såfremt forholdene måtte give anledning dertil, hvorved man bl.a. har taget i  

 betragtning, at en fjernelse af stigbords- og sluseanlægget ved Kalvebåd  

 Brygge vil medføre ændrede strømforhold i Københavns Havn og kan indebære  

 øget tilførsel af organisk materiale, bundmateriale og næringssalte fra  

 havnen til Øresund og Køge Bugt, hvilket formentlig vil betyde forværring af  

 forureningssituationen, bl.a. med hensyn til kviksølv.
P.
M.
V.
 E.B.
