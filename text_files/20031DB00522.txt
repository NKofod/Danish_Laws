Betænkning afgivet af Sundhedsudvalget den 28. april 2004 Betænkning over Forslag til folketingsbeslutning om indførelse af ensartede  

 regler for  

  

 hygiejnestandarder på danske sygehuse [af Lone Møller (S) m.fl.] 1. Udvalgsarbejdet Beslutningsforslaget blev fremsat den 12. december 2003 og var  

 til 1. behandling den 25. februar 2004. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV og KD) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget skal understrege, at  

 100.000 årligt bliver syge på de danske sygehuse.
Hygiejnen er så dårlig, at  

 hver 10. patient bliver syg af snavset.
Det forlyder, at en ny undersøgelse foretaget af Statens  

 Seruminstitut, viser at 10 pct. af de indlagte på landets sygehuse pådrager  

 sig  

 en infektion som følge af dårlig hygiejne.
Infektionerne dækker over et bredt  

 spektrum fra harmløse mavelidelser til alvorlige stafylokokinfektioner.
De  

 rammer såvel spædbørn som nyopererede patienter og dødeligt syge mennesker.  

 Hvor mange der dør på grund af dårlig hygiejne, ved ingen.
Da  

 Seruminstituttet  

 for 5 år siden lavede en lignende undersøgelse, var tallet 8 pct., svarende  

 til, at 80.000 patienter blev syge.
 Det er efter Socialdemokratiets opfattelse utroligt, at der ikke  

 kan samles flertal i Folketingssalen for dette forslag, skønt alle partier  

 finder, at hygiejnestandarden skal forbedres.
Nu er det konstateret, at hygiejnen ikke er blevet forbedret,  

 men derimod forværret, så de fine udtalelser fra bl.a.
Dansk Folkeparti og  

 regeringen er desværre kun noget, der forekommer ved festlige lejligheder, og  

 dermed kan vi se frem til, at der fortsat årligt er 100.000, der bliver syge  

 af  

 at ligge på sygehusene.
 Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
Venstres medlemmer af udvalget er enige i, at antallet af  

 infektioner, patienterne pådrager sig i det danske sundhedsvæsen som følge af  

 dårlig hygiejne, er for højt.
Men hygiejnen er kun en del af en række  

 faktorer,  

 der er afgørende for, at patienterne oplever den optimale sygdomsbehandling.  

 For Venstre er det afgørende, at der skabes en samlet plan for åbenhed,  

 gennemsigtighed og kontrol i sundhedsvæsenet.
Den danske kvalitetsmodel for  

 sundhedsvæsenet er på vej til at blive implementeret på samtlige sygehuse i  

 Danmark, og allerede i 2004 kan der ske offentliggørelse af sammenlignelige  

 indikatorer for eksempelvis antallet af reoperationer, patienttilfredshed og  

 antal operationer på den enkelte afdeling.
Venstre mener, at udgangspunktet  

 for  

 bl.a. at nedbringe antallet af infektioner hos patienterne som følge af  

 dårlig  

 hygiejne skal være den danske kvalitetsmodel, og på den baggrund kan Venstre  

 ikke støtte beslutningsforslaget.
Dansk Folkepartis medlemmer af udvalget skal understrege, at  

 Dansk Folkeparti gennem de senere år har rejst problemerne med den manglende  

 hygiejnestandard på de danske sygehuse.
Problemerne er, at den manglende  

 hygiejne koster det danske samfund millioner af kroner og giver patienterne  

 en  

 forlængelse af indlæggelsestiden og en dårlig livskvalitet, hvis de rammes af  

 en infektion.
 Derfor blev Dansk Folkeparti og regeringen  

    

  

 på baggrund af Dansk Folkepartis  

 beslutningsforslag B 142 enige om, om at der skulle indføres en  

 »smiley-ordning«, hvor sygehusene tildeles smileys efter, hvor høj  

 hygiejnestandarden er på det enkelte sygehus eller sygehusafdeling, og at  

 Folketingets Sundhedsudvalg skulle have en redegørelse for status på området  

 inden udgangen af 2003.  

    

  

 Dette er også  

 sket.
Det blev yderligere aftalt, at der skulle laves en model, hvori  

 der også indgår klinisk kvalitet, patientsikkerhed, medicinering, antallet af  

 reoperationer, håndtering af udstyr samt rengøringsstandarder.
Desuden, at  

 der  

 skal ske et udbud af denne kvalitetsmodel, således at den skal være  

 igangsat  

    

  

 i år 2005, og at alle  

 offentlige sygehuse skal være omfattet af en evaluerings- og  

 akkrediteringsproces i 2006.
Dansk Folkeparti ser frem til, at hele denne proces vil fremme  

 hygiejnestandarden på de danske sygehuse, og at der naturligvis bør være den  

 klare indstilling på ethvert sygehus, at den enkelte sygehusafdeling gør alt  

 for at leve op til en høj hygiejnestandard.
På patientsikkerhedskonferencen i  

 april 2004 fremkom der udtalelser om, at såfremt det sundhedsfaglige  

 personale  

 blot havde det klare mål, at vaske deres hænder, ville standarden automatisk  

 blive hævet.
 Dansk Folkeparti kan ikke støtte beslutningsforslaget, da Dansk  

 Folkepartis eget beslutningsforslag B 142 bliver implementeret i  

 lovgivningen.
Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
Der gøres opmærksom på, at et flertal  

 eller et mindretal i udvalget ikke altid vil afspejle et flertal/mindretal  

 ved  

 afstemning i Folketingssalen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Lars Kramer Mikkelsen (S)  

    

  

 Lone Møller (S)  

    

  

 René Skau Björnsson (S)  

    

  

 Karen J.
Klint (S)  

    

  

 Lene Garsdal (SF)  

    

  

 Kamal Qureshi (SF)  

    

  

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 95 Bilagsnr.
