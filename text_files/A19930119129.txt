 Herved bekendtgøres lov nr. 510 af 30. juni 1993 om  

 folkehøjskoler, efterskoler, husholdningsskoler og håndarbejdsskoler med de  

 ændringer, der følger af lov nr. 1140 af 22. december 1993.  

 Lovbekendtgørelsen gælder først i sin helhed fra den 1. januar 1996, idet  

 bestemmelserne om § 39 i lov nr. 1140 af 22. december 1993 først træder i  

 kraft den 1. januar 1996.
Formål og virksomhed § 1.  Folkehøjskoler, efterskoler, husholdningsskoler  

 og håndarbejdsskoler (frie kostskoler) tilbyder undervisning og samvær på  

 kurser, hvis hovedsigte er folkelig oplysning.
Undervisningen er af  

 almendannende karakter.
 Stk. 2.  Skolerne skal godkendes af  

 undervisningsministeren, jf. § 10.
 § 2.  Folkehøjskoler tilbyder voksne elever kurser  

 efter § 1, stk. 1. Enkelte fag eller faggrupper kan have en fremtrædende  

 plads.
 Stk. 2.  Ungdomshøjskoler er folkehøjskoler for unge  

 voksne.
 § 3.  Efterskoler tilbyder unge elever kurser efter §  

 1, stk. 1, med henblik på elevernes hele menneskelige udvikling og modning  

 samt deres almene opdragelse og uddannelse.
 Stk. 2.  Skolerne kan afholde folkeskolens afsluttende  

 prøver efter folkeskolens regler.
 § 4.  Husholdningsskoler og håndarbejdsskoler tilbyder  

 unge og voksne elever kurser efter § 1, stk. 1. Husholdnings- og/eller  

 håndarbejdsfag skal have en fremtrædende plads i undervisningen.
 Stk. 2.  Skolerne kan afholde folkeskolens afsluttende  

 prøver efter folkeskolens regler.
Stk. 3.  Husholdningsskoler kan tilbyde uddannelser  

 inden for husholdningsfag.
Undervisningsministeren kan fastsætte regler  

 herom.
 § 5.  Skolerne kan tilbyde specialundervisning og  

 anden specialpædagogisk bistand.
 Stk. 2.  Elevens tidligere skolekommune skal yde  

 vederlagsfri pædagogisk-psykologisk rådgivning for elever på efterskoler.
Stk. 3.  På grundlag af udtalelse fra  

 pædagogisk-psykologisk rådgivning, jf. stk. 2, og godkendelse fra elevens  

 bopælskommune kan efterskoler henvise elever til specialundervisning eller  

 anden specialpædagogisk bistand i folkeskolen.
Herudover kan efterskoler  

 henvise elever til en anden fri kostskole eller fri grundskole efter aftale  

 med denne.
 Stk. 4.  En kommune kan kræve, at undervisningsudgifter  

 forbundet med henvisning i henhold til stk. 3, 1. pkt., godtgøres af elevens  

 bopælskommune.
 Stk. 5.  Stk. 2-4 gælder også elever på  

 ungdomshøjskoler, husholdningsskoler og håndarbejdsskoler, der ikke er fyldt  

 18 år ved kursets begyndelse.
 Stk. 6.  Undervisningsministeren kan fastsætte nærmere  

 regler om bestemmelserne i stk. 2-5.
§ 6.  Skolerne kan optage elever, der ikke bor på  

 skolen.
Undervisningsministeren fastsætter regler herom.
 § 7.  Skolerne udsteder efter anmodning bevis for  

 deltagelse til elever, der har afsluttet et kursus på mindst 4 uger.
§ 8.  Skolerne giver de kommuner, hvor  

 undervisningspligtige elever er tilmeldt folkeregistret, meddelelse om  

 optagelse og kursets varighed.
Meddelelse gives tillige, hvis disse elever  

 forlader skolen inden kursets afslutning eller ikke opfylder  

 undervisningspligten.
 § 9.  Undervisningsministeren kan fravige lovens  

 bestemmelser for at fremme forsøgs- og udviklingsarbejde inden for lovens  

 område.
 Godkendelse og tilsyn m.v.
 § 10.  Undervisningsministeren godkender en fri  

 kostskole, når følgende betingelser er opfyldt:
 Stk. 2.  Ministeren fastsætter nærmere regler om  

 betingelserne i stk. 1, herunder om vedtægternes indhold og om  

 ansøgningsfrister og ansøgningsprocedure.
§ 11.  Undervisningsministeren tilbagekalder  

 godkendelsen af en skole, Stk. 2.  Tilbagekaldelse efter stk. 1, nr. 3, sker efter  

 drøftelse med den pågældende skoleforms forening.
§ 12.  Den overordnede ledelse af skolen varetages af  

 en bestyrelse, der er ansvarlig over for undervisningsministeren.
Bestyrelsen  

 er tillige ansvarlig over for skolekreds/repræsentantskab.
Flertallet af  

 bestyrelsens medlemmer skal vælges på skolens generalforsamling blandt  

 skolekredsens/repræsentantskabets medlemmer.
 Stk. 2.  Den daglige ledelse varetages af en forstander,  

 som tillige har det pædagogiske ansvar.
 § 13.  Undervisningsministeren fører tilsyn med  

 skolerne og kan indhente de nødvendige oplysninger til dette brug.
 Stk. 2.  Undervisningsministeriet kan indhente  

 statistiske oplysninger og oplysninger om økonomiske forhold, herunder  

 skolernes regnskaber.
Statstilskud Tilskudsbetingelser m.v.
§ 14.  En fri kostskole skal have mindst 24 årselever,  

 jf. § 23, stk. 1, i det skoleår, der slutter i kalenderåret før finansåret,  

 eller som gennemsnit af dette skoleår og de 2 foregående skoleår, jf. dog §  

 23, stk. 1, sidste pkt.
Skoleåret går fra den 1. august til den 31. juli.  

 Undervisningsministeren kan i særlige tilfælde fravige kravet om 24  

 årselever.
Kravet nedsættes forholdsmæssigt, hvis skolen har mindre end 36  

 undervisningsuger i skoleåret.
 Stk. 2.  Eleverne skal for at kunne medregnes i  

 årselevtallet opfylde følgende betingelser ved kursets begyndelse:
Stk. 3.  Ministeren fastsætter nærmere regler om  

 beregning og opgørelse af årselevtal, herunder om opgørelsestidspunkt og om  

 begrænset medregning af elever, der ikke bor på skolen.
Elever på kurser, der  

 varer mindre end 1 uge, medregnes med følgende procentsatser:
 Stk. 4.  Ministeren kan bestemme, at de i stk. 3, nr.  

 1-4, nævnte satser også skal gælde for første og sidste kursusuge, der varer  

 mindre end 7 dage, jf. § 15, stk. 1, 3. pkt.
§ 15.  Kurset skal vare mindst 4 sammenhængende døgn  

 med mindst 4 hele undervisningsdage.
Kurser på 1 uge og derover skal  

 indeholde mindst 5 hele undervisningsdage i hver uge.
Undervisningsministeren  

 kan bestemme, at mindstekravet i 1. pkt. også skal gælde for første og sidste  

 kursusuge af længere kurser.
 Stk. 2.  Skolen skal gennemføre mindst 1 kursus på  

 mindst 20 uger eller mindst 2 kurser hver på mindst 12 uger i skoleåret.
Stk. 3.  Hvert kursus skal gennemføres med mindst de  

 samme 10 elever, der opfylder betingelserne i § 14, stk. 2, ved kursets  

 begyndelse.
Ministeren kan fastsætte særlige regler for kurser omfattet af §  

 4, stk. 3.
Stk. 4.  Kurset skal gennemføres med et flertal af  

 danske elever.
Ministeren fastsætter nærmere regler herom og kan fravige  

 kravet i særlige tilfælde.
 § 16.  Bestyrelsen skal godkende en plan for skolens  

 overordnede kursusvirksomhed og en undervisningsplan for det enkelte kursus.  

 Undervisningsministeren fastsætter regler om planerne, herunder om opgørelse  

 af ugetallet.
 Stk. 2.  For husholdningsskoler kan ministeren fastsætte  

 regler om forholdet mellem almene kurser og uddannelser omfattet af denne lov  

 og anden lovgivning.
§ 17.  For forstander og lærere skal løn- og  

 ansættelsesvilkår være i overensstemmelse med regler udarbejdet af  

 finansministeren eller den, finansministeren bemyndiger hertil.
Der skal  

 foreligge skriftlig kontrakt mellem skolen og forstander/lærere om vilkårene.
 § 18.  Skolen skal påse, at forstander og lærere  

 indmeldes i Pensionskassen for Højskoler, Landbrugsskoler og  

 Husholdningsskoler m.v. eller Efterlønskassen for Lærere i Friskolen og  

 Efterskolen, medmindre det over for pensionskassens bestyrelse er godtgjort,  

 at der på anden måde er sikret dem passende pension.
 § 19.  Skolen skal have andre indtægter end  

 statstilskud.
Stk. 2.  Skolen kan miste retten til tilskud, hvis dens  

 elevbetaling ikke er i overensstemmelse med regler om mindste elevbetaling  

 fastsat af undervisningsministeren eller er væsentligt over gennemsnittet for  

 skoleformen.
Fortabelse af retten til tilskud drøftes forinden med den  

 pågældende skoleforms forening.
§ 20.  Tilskud skal anvendes til virksomhed omfattet  

 af denne lov.
Undervisningsministeren kan fastsætte regler om, at  

 lønudgifter, jf. § 17, skal udgøre en mindste andel af driftstilskuddet i et  

 givet finansår, og at forskellen mellem skolens lønudgifter og den fastsatte  

 andel modregnes i efterfølgende tilskudsudbetaling og tilfalder staten.  

 Skolen disponerer i øvrigt frit ved anvendelsen af følgende tilskud under  

 eet, idet formålene med dem forudsættes opfyldt:
 Stk. 2.  Skolen kan opspare tilskud til følgende  

 finansår og optage lån til skole- og undervisningsvirksomhed.
Stk. 3.  Til brug for tilskudsberegningen kan  

 Undervisningsministeriet indhente de nødvendige oplysninger efter  

 ministeriets nærmere bestemmelse.
Undervisningsministeren kan fastsætte  

 regler om, hvilke oplysninger der skal meddeles i elektronisk form, og om, at  

 tilskud kan tilbageholdes, indtil nødvendige oplysninger er givet.
§ 21.  De tilskud, der er nævnt i § 20, stk. 1, nr.  

 1-4, udbetales endeligt inden for finansåret.
Undervisningsministeren kan  

 fastsætte regler om udbetaling af forskud i løbet af finansåret, indtil  

 grundlaget for tilskudsberegningen er opgjort.
 Stk. 2.  Ministeren kan for skoler, som ikke følger  

 eller opfylder bestemmelserne i denne lov eller regler fastsat af ministeren  

 eller af finansministeren, jf. § 17, tilbageholde tilskud, lade tilskud  

 bortfalde og eventuelt kræve tilskud tilbagebetalt, hvis grundlaget for  

 tilskudsberegningen har været fejlagtigt.
 Stk. 3.  Tilskud, der bortfalder eller tilbagebetales,  

 tilfalder staten.
 Stk. 4.  For meget udbetalt tilskud modregnes i kommende  

 tilskudsudbetalinger.
Tilskud til kombinerede skoler § 22.  Undervisningsministeren kan fastsætte særlige  

 regler om tilskud til kombinerede skoler omfattet af denne lov og til  

 kombinerede skoler, som består af en fri kostskole og en skoleform, der  

 støttes efter anden lovgivning.
Driftstilskud § 23.  Staten yder driftstilskud ud fra antal  

 årselever, jf. § 14. For skoler, der har været i virksomhed i hele det  

 skoleår, der slutter året før finansåret, anvendes gennemsnit af  

 årselevtallet i det skoleår, der slutter i finansåret, og skoleåret før.  

 Skolens årselevtal er summen af elever i hver undervisningsuge i skoleåret  

 divideret med 40. For øvrige skoler, anvendes finansårets årselevtal.
For  

 disse skoler er årselevtallet summen af elever i hver undervisningsuge i  

 finansåret divideret med 40.
 Stk. 2 .  Det gennemsnitlige tilskud pr. årselev  

 (takstbeløb) fastsættes for hver skoleform på de årlige finanslove.
 § 24.  Af bevillingen til driftstilskud afsættes for  

 hver skoleform på de årlige finanslove eventuelt et særligt tilskud til  

 udgifter til vikar for forstandere og lærere under længere sygdom,  

 graviditet, barsel, adoption, organisationsarbejde og kursusdeltagelse.
Stk. 2.  Undervisningsministeriet fordeler tilskud  

 omfattet af stk. 1 til skolerne efter ansøgning.
Undervisningsministeren kan  

 fastsætte nærmere regler om fordelingen og kan efter drøftelse med  

 skoleformernes foreninger fastsætte regler om, at tilskud til vikar, jf. stk.  

 1, fordeles af en vikarkasse, hvis vedtægter godkendes af ministeren.
Stk. 3 .  Bevillingen til driftstilskud med fradrag af  

 særlige bevillinger, jf. stk. 1, opdeles i en skoletilskudspulje og en  

 taxametertilskudspulje.
Fordelingen mellem de 2 puljer fastsættes på de  

 årlige finanslove.
Stk. 4.  Skoletilskudspuljen fordeles med samme beløb  

 til hver skole.
Beløbet nedsættes dog til skoler, hvis årselevtal er lavere  

 end kravet til mindste årselevtal, jf. § 14, stk. 1, 1. pkt.
Ministeren  

 fastsætter regler om, at der i en overgangsperiode af puljen til skoletilskud  

 forlods ydes en procentdel af arealtilskud samt tilskud til ejendomsskatter  

 og tilsvarende offentlige afgifter vedrørende skolens faste ejendomme ydet i  

 henhold til den tidligere støttelovgivning.
Ministeren kan fastsætte regler  

 om, at skoletilskuddet nedsættes eller bortfalder for skoler med særlig store  

 indtægter fra virksomhed, der ikke er omfattet af denne lov, samt om  

 nedsættelse for elever, der ikke bor på skolen, jf. § 6.
Stk. 5.  Til skoler, der har været i virksomhed i hele  

 det skoleår, der slutter året før finansåret, ydes taxametertilskud ud fra  

 antallet af årselever og lærernes fordeling på skalatrin (lærerlønfaktoren) i  

 dette skoleår.
Til øvrige skoler fordeles puljen ud fra antallet af årselever  

 i finansåret og den gennemsnitlige lærerlønfaktor for skoleformen.
Ministeren  

 fastsætter nærmere regler om fordelingen, herunder om lærerlønfaktorens  

 opgørelse og vægt, og kan fastsætte regler om mindste antal faste lærere pr.  

 årselev.
Stk. 6.  For skoler, der har været i virksomhed i hele  

 det skoleår, der slutter året før finansåret, reguleres taxametertilskuddet  

 med halvdelen af takstbeløbet gange forskellen i årselevtal mellem det  

 skoleår, der slutter i finansåret, og skoleåret før.
For øvrige skoler  

 reguleres tilskuddet med hele takstbeløbet gange forskellen mellem det  

 forventede og opnåede årselevtal i finansåret.
 Stk. 7.  Til skoler, der ved fordelingen af  

 skoletilskud, jf. stk. 4, ikke er godkendt til at begynde virksomhed i løbet  

 af finansåret, fastsættes tilskud ud fra antal årselever og takstbeløbet, jf.  

 § 23, stk. 2. Til skoler, der ved fordelingen er godkendt til at begynde  

 virksomhed i løbet af finansåret, afsættes et forholdsmæssigt skoletilskud  

 samt et taxametertilskud.
Bygningstilskud § 25.  Staten yder bygningstilskud med 85 pct. af  

 udgifter til:
 Stk. 2.  Til skoler med undervisning i mindre end 36  

 uger i finansåret nedsættes tilskuddet forholdsmæssigt.
 Stk. 3.  Undervisningsministeren fastsætter regler om  

 tilskud, herunder om udbetaling af forskud, og om eventuel nedsættelse af  

 tilskud efter stk. 1, nr. 2, hvis skolen har lejeindtægter fra ejendom,  

 hvortil der ydes tilskud.
 Stk. 4.  Ministeren kan efter drøftelse med  

 skoleformernes foreninger fastsætte regler om omlægning af tilskud efter stk.  

 1 til faste tilskud til renteudgifter.
 Stk. 5.  Ministeren kan efter drøftelse med  

 skoleformernes foreninger fastsætte regler om omlægning af tilskud efter stk.  

 1 eller stk. 4, så det ydes ud fra antal årselever i skoleåret før finansåret  

 og en gennemsnitlig takst pr. årselev fastsat på de årlige finanslove,  

 herunder regler om afviklingstilskud ydet forlods af  

 bygningstilskudsbevillingen.
Tilskud til undervisning af svært handicappede elever § 26.  Staten yder tilskud til dækning af  

 ekstraudgifter godkendt af Undervisningsministeriet til lærertimer og  

 hjælpemidler til elever med svære handicap.
 Stk. 2.  Tilskuddet fastsættes på de årlige finanslove  

 og reguleres ud fra antallet af elever, der ydes tilskud til, og det faktiske  

 tilskud pr. elev.
Tilskud til specialundervisning § 27.  Staten yder tilskud med en fast takst pr. elev  

 til specialundervisning og anden specialpædagogisk bistand til elever med  

 særlige behov.
Til skoler, der har et samlet særligt undervisningstilbud,  

 ydes tilskud på grundlag heraf, eventuelt med en nedsat takst pr. elev.
 Stk. 2.  Taksten pr. elev, herunder en eventuel nedsat  

 takst, fastsættes på de årlige finanslove.
 Stk. 3.  Undervisningsministeren fastsætter nærmere  

 regler om betingelser for tilskud, herunder om et eventuelt maksimum for det  

 antal elever, der ydes tilskud til på det enkelte kursus.
Tilskud til efteruddannelse § 28.  Staten kan yde tilskud til kurser til  

 efteruddannelse af forstandere og lærere.
 Stk. 2.  Staten kan yde tilskud til skolens merudgifter  

 til løn under tjenestefrihed til efteruddannelse for forstander og lærere.
 Stk. 3.  Undervisningsministeren kan fastsætte nærmere  

 regler om tilskuddene.
Tilskud til forsøgs- og udviklingsarbejde § 29.  Staten kan yde tilskud til forsøgs- og  

 udviklingsarbejde inden for lovens område, jf. § 9. Undervisningsministeren  

 kan fastsætte nærmere regler om tilskuddet.
Tilskud til pensionskasser § 30.  Pension til forstandere og lærere afholdes af  

 de pensionskasser, der er nævnt i § 18.
 Stk. 2.  Regler om pensionskasserne fastsættes i  

 vedtægter godkendt af undervisningsministeren og finansministeren.
 Stk. 3.  Staten yder tilskud til pensionskasserne efter  

 regler fastsat i vedtægterne.
 Regnskab og revision m.v.
§ 31.  Skolernes regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisningsministeren.
Regnskaberne skal revideres af en statsautoriseret  

 revisor, en registreret revisor, Kommunernes Revisionsafdeling, Direktoratet  

 for Stadens Revision eller andre kommunale revisionsorganer.
 Stk. 2.  Revisor kontrollerer skolens oplysninger til  

 brug ved beregning af statstilskud og statslig elevstøtte, herunder at beløb  

 til individuel støtte, jf. § 37, stk. 1, nr. 2, anvendes til formålet.
Stk. 3.  En eventuel vikarkasse i henhold til § 24, stk.  

 2, fører regnskab for bevillingen til tilskud til vikar, jf. § 24, stk. 1.  

 Regnskabsåret er kalenderåret.
Ministeren kan fastsætte regler om opstilling  

 og revision af regnskaberne.
Regnskaberne skal revideres af en  

 statsautoriseret revisor eller en registreret revisor, Kommunernes  

 Revisionsafdeling, Direktoratet for Stadens Revision eller andre kommunale  

 revisionsorganer.
Statslån § 32.  Staten kan yde lån med indtil 50 pct. af  

 udgiften til opførelse af bygninger og til større ombygninger og  

 forbedringer, herunder større anskaffelser af inventar og  

 undervisningsmateriel i nødvendigt omfang for at bringe skolen i tidssvarende  

 stand.
 Stk. 2.  Undervisningsministeren fastsætter efter  

 drøftelse med skoleformernes foreninger nærmere regler om vilkår for ydelse  

 og afvikling af lån.
 § 33.  Staten kan yde lån med indtil 50 pct. til køb  

 af ejendom til brug for en skole.
Stk. 2.  Købsvilkår skal være godkendt af  

 undervisningsministeren.
For lånet gælder i øvrigt betingelser og vilkår som  

 for lån i henhold til § 32.
 § 34.  Staten kan yde lån til omdannelse af en  

 godkendt privatejet skole til selvejende institution.
 Stk. 2.  For lånet gælder betingelser og vilkår som for  

 lån i henhold til § 32.
Kommunale tilskud § 35.  Den kommune eller amtskommune, hvori skolen  

 ligger, kan yde støtte til anlægsudgifter og lignende investeringsudgifter  

 ved skolens etablering og senere udbygning.
 § 36.  Den kommune, hvori skolen ligger, eller hvori  

 eleven er tilmeldt folkeregistret, kan yde tilskud til specialundervisning og  

 anden specialpædagogisk bistand.
Statslig elevstøtte § 37.  Staten yder elevstøtte til at nedsætte  

 elevbetalingen på kurser, der varer mindst 2 uger.
Støtten ydes som:
 Stk. 2.  På de årlige finanslove fastsættes for hver  

 skoleform:
 § 38.  Støtte efter § 37 ydes på følgende betingelser:
 Stk. 2.  Grundstøtte efter § 37, stk. 1, nr. 1, ydes på  

 grundlag af skriftlig oplysning fra eleven om, at vedkommende ikke modtager  

 dagpenge eller andre indkomster, der udelukker grundstøtte.
Stk. 3.  Indkomstbestemt støtte efter § 37, stk. 1, nr.  

 1, og § 41, stk. 1, ydes på betingelse af, at Styrelsen for Statens  

 Uddannelsesstøtte har Stk. 4.  Styrelsen for Statens Uddannelsesstøtte kan hos  

 offentlige myndigheder indhente de oplysninger om eleven og dennes forældre,  

 som er nødvendige for beregning af det ugentlige støttebeløb, herunder  

 oplysninger om indkomst- og formueforhold.
Undervisningsministeren kan  

 fastsætte regler om adgangen til at indhente oplysningerne, herunder om,  

 hvilke oplysninger der skal gives i elektronisk form.
 Stk. 5.  Ministeren fastsætter nærmere regler om  

 proceduren for ansøgning og udbetaling af støtten.
 Stk. 6.  Hvis revisors kontrol, jf. § 31, stk. 2, viser,  

 at betingelserne i stk. 1, nr. 1-4, ikke er opfyldt, eller hvis der ikke  

 foreligger skriftlig oplysning efter stk. 2, eller hvis eleven ikke har  

 deltaget i kurset i det anførte antal uger, modregnes den for meget udbetalte  

 støtte i skolens taxametertilskud, jf. § 24, stk. 5, og tilfalder staten.  

 Tilsvarende gælder, hvis skolens beløb til individuel støtte, jf. § 37, stk.  

 1, nr. 2, ikke er anvendt til formålet, eller hvis det af tilsynet, jf. § 13,  

 konstateres, at betingelsen i stk. 1, nr. 1, ikke er opfyldt.
 § 39.  Indkomstgrundlaget, jf. § 37, stk. 1, og § 41,  

 stk. 1, er den personlige indkomst for det andet kalenderår forud for det  

 kalenderår, hvor støtteperioden begynder, med tillæg af positiv  

 kapitalindkomst, der anvendes til beregning af indkomstskat efter  

 personskattelovens § 7, dog før de deri nævnte bundfradrag og fradrag for  

 grundbeløb, samt med tillæg af aktieindkomst, der beskattes efter  

 personskattelovens § 8 a, stk. 2.
 Stk. 2.  Skatteministeren stiller oplysninger til  

 rådighed til brug for opgørelse af indkomstgrundlaget, jf. stk. 1.
Stk. 3.  Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1.
 § 40.  Indtil udgangen af den måned, hvori eleven  

 fylder 19 år, beregnes den indkomstbestemte støtte, jf. § 37, stk. 1, nr. 1,  

 ud fra forældrenes samlede indkomstgrundlag.
 Stk. 2.  Undervisningsministeren kan fastsætte regler  

 om, at forældrenes indkomstgrundlag ikke skal sammenlægges, samt om  

 nedsættelse af forældrenes indkomstgrundlag for elevens søskende under 18 år.
 Stk. 3.  Ministeren kan fastsætte regler om nedsættelse  

 af elevens indkomstgrundlag for elevens børn under 18 år.
 § 41.  Staten kan yde støtte, jf. §§ 37 og 38, og  

 rejsegodtgørelse til deltagelse i kurser på:
 Stk. 2.  Staten kan yde rejsegodtgørelse til færøske  

 elever til deltagelse i kurser på frie kostskoler.
 Stk. 3.  Undervisningsministeren kan fastsætte nærmere  

 regler om tilskuddene, herunder at tilskud i henhold til stk. 1 forudsætter  

 fast bopæl i Danmark i en bestemt mindste periode før kursets start, samt om  

 ansøgning og udbetaling af tilskuddene.
Kommunal elevstøtte § 42.  Den kommune, hvor elever på efterskoler er  

 tilmeldt folkeregistret ved kursets begyndelse, yder elevstøtte til  

 nedsættelse af elevbetalingen.
Støtten ydes til elever, der opfylder  

 betingelserne for at få statslig elevstøtte, jf. §§ 37 og 38.
 Stk. 2.  Stk. 1 gælder også elever på ungdomshøjskoler  

 og håndarbejdsskoler, der ikke er fyldt 18 år ved kursets begyndelse.
Stk. 3.  Støtten ydes med et ugentligt beløb, der  

 fastsættes på de årlige finanslove.
Der fastsættes et nedsat beløb til  

 elever, der ikke bor på skolen.
 Stk. 4.  Undervisningsministeren fastsætter nærmere  

 regler om beregning af støtten.
 § 43.  Den kommune, hvori elever på frie kostskoler er  

 tilmeldt folkeregistret, kan yde støtte til at nedsætte elevbetalingen.
Kommunale og amtskommunale bidrag for efterskoleelever § 44.  Bopælskommunen er den kommune, hvori eleven er  

 tilmeldt folkeregistret den 5. september i kalenderåret før  

 bidragsopkrævningen.
Amtskommunen er den amtskommune, hvori bopælskommunen  

 ligger.
 § 45.  Bopælskommunen, jf. § 44, betaler bidrag til  

 staten for hver efterskoleelev, der den 5. september i kalenderåret før  

 bidragsopkrævningen er under 18 år og elev på en efterskole samt opfylder  

 betingelserne for at få statslig elevstøtte, jf. §§ 37 og 38. Bidraget  

 fastsættes på de årlige finanslove.
 Stk. 2.  Undervisningsministeren fastsætter nærmere  

 regler om fremgangsmåden ved opkrævning af bidrag.
 § 46.  Til undervisning af svært handicappede elever  

 på efterskoler betaler amtskommunen, jf. § 44, bidrag til staten, som svarer  

 til statens gennemsnitlige budgetterede tilskud pr. elev for ekstraudgifter  

 til lærertimer og hjælpemidler, jf. § 26. Bidrag ydes for elever, der  

 opfylder betingelserne for at få statslig elevstøtte, jf. §§ 37 og 38.
 Stk. 2.  Undervisningsministeren fastsætter nærmere  

 regler om beregningen og fremgangsmåden ved opkrævning af bidrag.
 § 47.  Amtskommunen kan af elevens bopælskommune kræve  

 delvis refusion af bidraget i henhold til § 46 svarende til det takstbeløb,  

 som kommunen betaler til amtskommunen i henhold til lov om folkeskolen, med  

 fradrag af kommunens bidrag til staten i henhold til § 45.
 § 48.  Bopælskommunen og amtskommunen kan kræve  

 refusion af bidrag efter §§ 45 og 46 fra en anden kommune eller amtskommune  

 for elever, som ved beregning af kommunal udligning til kommuner og  

 amtskommuner indgår i folketallet i den anden kommune eller amtskommune.
 § 49.  Kommunernes og amtskommunernes bidrag til  

 staten kan modregnes i statstilskuddet til kommunerne og amtskommunerne.
Klage § 50.  Afgørelser, som efter bemyndigelse i denne lov  

 er truffet af en eventuel vikarkasse i henhold til § 24, stk. 2, eller af  

 skolerne i henhold til § 37, stk. 1, nr. 2, samt Foreningen for  

 Folkehøjskolers vurdering i henhold til § 41, stk. 1, nr. 2, kan ikke  

 indbringes for undervisningsministeren.
Ikrafttrædelses- og overgangsbestemmelser § 51.  Loven træder i kraft den 1. januar 1994, jf.  

 dog stk. 2-4.
 Stk. 2.  For privatejede skoler har bestemmelsen i § 10,  

 stk. 1, nr. 1, om status som selvejende institution virkning fra ejerskifte.
 Stk. 3.  Bestemmelsen i § 10, stk. 1, nr. 2, gælder ikke  

 for skoler, som ved lovens ikrafttræden er godkendt uden skolekreds eller  

 repræsentantskab.
 Stk. 4.  Bestemmelsen i § 12, stk. 1, 2. og 3. pkt.,  

 gælder ikke for skoler, hvis bestyrelse ved lovens ikrafttræden er sammensat  

 på en anden måde ifølge godkendte vedtægter og/eller er godkendt uden  

 skolekreds/repræsentantskab.
§ 52.  Undervisningsministeren kan fastsætte regler om  

 overgangstilskud i 3 år fra 1. januar 1994 til skoler, hvis driftstilskud pr.  

 årselev i 1994 er nedsat væsentligt i forhold til gennemsnit af rammetilskud  

 beregnet efter regler gældende for finansårene 1991 og 1992, herunder til  

 skoler med mere end 15 pct. årselever, der ikke bor på skolen.
Ministeren kan  

 herudover fastsætte regler om overgangstilskud i 1994 efter konkret vurdering  

 til skoler, hvis årselevtal i skoleåret 1992-93 er væsentligt mindre end  

 årselevtallet ville være ved beregning af rammetilskud for 1994 efter den  

 tidligere støttelov.
Stk. 2.  Overgangstilskud afsættes af bevillingen til  

 generelt driftstilskud.
Ministeren kan dog efter drøftelse med den pågældende  

 skoleforms forening bestemme, at overgangstilskud helt eller delvis  

 finansieres ved nedsættelse af tilskud til skoler, hvis driftstilskud pr.  

 årselev i 1994 er forhøjet væsentligt i forhold til gennemsnit af  

 rammetilskud beregnet efter regler gældende for finansårene 1991 og 1992.
 § 53.  Følgende love ophæves:
 Stk. 2.  Bestemmelsen om rettighedsgivende undervisning  

 i § 1, stk. 2, i højskoleloven bevarer sin gyldighed for de 2 folkehøjskoler,  

 der har tilladelse til at tilbyde sådan undervisning ved lovens ikrafttræden.
 Stk. 3.  Bestemmelsen om skoler uden elevkollegium i §  

 5, stk. 1, 2. pkt., i højskoleloven bevarer sin gyldighed for skoler, der er  

 godkendt uden elevkollegium ved lovens ikrafttræden.
Stk. 4.  Bestemmelsen om mindste årselevtal i § 11, stk.  

 1, nr. 2, i højskoleloven bevarer sin gyldighed indtil 1. januar 1999 for  

 skoler, der er godkendt ved lovens ikrafttræden.
Dog skal årselevtallet  

 opgøres pr. skoleår, jf. § 23, stk. 1.
 Stk. 5.  Bestemmelsen om fravigelse af krav til  

 kursuslængder i § 11, stk. 3, i højskoleloven bevarer sin gyldighed for  

 skoler, der ved lovens ikrafttræden er fritaget for kravet.
 Stk. 6.  Bestemmelsen om refusionstilskud til udgifter  

 til faste lejemål i § 3 a, stk. 1, nr. 2, i støtteloven bevarer sin gyldighed  

 for lejemål godkendt ved lovens ikrafttræden, men med mulighed for omlægning  

 til faste tilskud til lejeudgifter eller tilskud ud fra antal årselever i  

 skoleåret før finansåret og en gennemsnitlig takst pr. årselev, jf. § 25,  

 stk. 5.
 Stk. 7.  Bestemmelsen om modregning i statstilskud i §  

 4, stk. 3, i støtteloven bevarer sin gyldighed for privatejede skoler.
 Stk. 8.  Regler, der er fastsat med hjemmel i de love,  

 der er nævnt i stk. 1, nr. 1 og 2, forbliver i kraft, indtil de ophæves eller  

 afløses af regler fastsat i medfør af denne lov.
§ 54.  Loven gælder ikke for Grønland og Færøerne.
Lov  

 nr. 1140 af 22. december 1993, der ændrer § 39, (* 1) indeholder følgende  

 ikrafttrædelsesbestemmelse:
 § 2.  Loven træder i kraft den 1. januar 1994. § 1,  

 nr. 9, 10 og 11, træder dog først i kraft den 1. januar 1996.
Undervisningsministeriet, den 23.  

 december 1993 Ole Vig Jensen / Ulla Kjær (* 1) Indtil ændringen lyder § 39 således:
 § 39. Indkomstgrundlaget, jf. § 37, stk. 1, og § 41, stk. 1, er  

 den personlige indkomst for det andet kalenderår forud for det kalenderår,  

 hvor støtteperioden begynder, med tillæg af positiv kapitalindkomst, der  

 anvendes til beregning af 6 pct.-indkomstskat efter personskattelovens § 8  

 før det deri nævnte bundfradrag.
 Stk. 2. Til det grundlag, der er opgjort efter stk. 1, lægges et  

 beregnet formueafkast, der opgøres som afkastsatsen efter  

 virksomhedsskattelovens § 9 for det år, der ligger til grund for  

 indkomstgrundlaget, gange summen af følgende beløb:
1) Kursværdi af danske aktier, anparter i anpartsselskaber, andelsbeviser,  

 beviser for indskud i investeringsforeninger og lignende værdipapirer  

 omfattet af § 1, stk. 1, i aktieavancebeskatningsloven bortset fra de  

 konvertible obligationer, der er nævnt i lovens § 8, 2) indestående i kontoførende investeringsforeninger, 3) værdi af fast ejendom i udlandet med fradrag af gæld vedrørende denne  

 og 4) skattepligtig udenlandsk formue i øvrigt.
Stk. 3. Formueafkastet beregnes af den formueskattepligtige værdi  

 ved udgangen af det indkomstår, der ligger til grund for opgørelsen af  

 indkomstgrundlaget.
Er den efter stk. 2 opgjorte formue negativ, fragår den i  

 den anden ægtefælles formue opgjort efter stk. 2, før det beregnede  

 formueafkast opgøres.
Det er en forudsætning, at ægtefællerne er samlevende  

 ved indkomstårets udløb, jf. kildeskattelovens § 4. Er den opgjorte formue  

 herefter negativ, sættes den til 1.
Stk. 4. I det formueafkast, der beregnes efter stk. 2 og 3,  

 fradrages det faktiske afkast.
Er dette negativt, sættes det til 0. Er en  

 ægtefælles faktiske afkast negativt, fragår det dog i den anden ægtefælles  

 positive faktiske afkast.
Det er en forudsætning, at ægtefællerne er  

 samlevende ved indkomstårets udløb, jf. kildeskattelovens § 4. Det faktiske  

 afkast er summen af 1) kapitalindkomst, som er omfattet af personskattelovens § 4, stk. 1, nr.  

 4 og 5, hvori der indeholdes udbytteskat, og 2) udenlandsk kapitalindkomst.
 Stk. 5. Hvis fradraget for det faktiske afkast efter stk. 4 er  

 større end det beregnede formueafkast efter stk. 2 og 3, sættes det beregnede  

 formueafkast til 0. Er en ægtefælles faktiske afkast større end det beregnede  

 formueafkast, overføres det overskydende beløb dog til den anden ægtefælle.  

 Det er en forudsætning, at ægtefællerne er samlevende ved indkomstårets  

 udløb, jf. kildeskattelovens § 4.
Stk. 6. Det beregnede formueafkast med fradrag af det faktiske  

 afkast reduceres yderligere med negativ kapitalindkomst.
Beløbet kan ikke  

 reduceres til mindre end 0. En resterende negativ kapitalindkomst kan dog  

 overføres til den anden ægtefælle.
Det er en forudsætning at ægtefællerne er  

 samlevende ved indkomstårets udløb, jf. kildeskattelovens § 4.
 Stk. 7. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 1-6.
Stk. 8. Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-6.
