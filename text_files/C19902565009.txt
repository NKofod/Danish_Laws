Hendes Majestæt Dronningen har den 13. juli 1990 bifaldet følgende bestemmelser for tildeling m.v. af Hendes Majestæt Dronningens æressabel/æresdolk til kadetter ved officersskolernes officersgrunduddannelse.
 § 1.  En kadet, der ved afgangseksamen fraen  

 officersskoles officersgrunduddannelseshold har opnået mindst 10,7 eller  

 derover i den gennemsnitskarakter, hvorved udnævnelsesrækkefølgen fastsættes,  

 vil af Hendes Majestæt Dronningen få tildelt en æressabel eller en æresdolk  

 efter følgende retningslinier:
Stk. 2.  Såfremt flere kadetter har opnået  

 gennemsnitskarakteren 10,7 eller derover, vil dog kun den, der har opnået den  

 højeste gennemsnitskarakter, få tildelt æressablen/æresdolken.
Hvis denne  

 gennemsnitskarakter er ens for flere kadetter, tildeles æressabel/æresdolk  

 til disse.
 § 2.  Æressabel, hæren, vil på skedens forside  

 (skedens mundblik) få påsat Hendes Majestæt Dronningens kronede monogram.  

 Herunder indgraveres et kronet rigsvåbenskjold, og under dette indgraveres:
AF DRONNINGEN 19 . .
 Stk. 2.  På skedens bagside øverst samt på klingen,  

 øverst under parerbøjlen, indgraveres kadettens navn.
 § 3.  Æresdolk, hæren, vil på skedens forside, foroven  

 på mundblikket, få påsat Hendes Majestæt Dronningens kronede monogram.
 Stk. 2.  På mundblikkets bagside indgraveres:
AF DRONNINGEN 19 . .
 Stk. 3.  På skedens bagside, foroven på mundblikket,  

 samt på bagsiden af dolkens parerstang indgraveres kadettens navn.
 § 4.  Æressabel, søværnet, vil på skedens forside,  

 midt mellem mundblikket og midterste beslag blive forsynet med en oval  

 messingplade, hvori indgraveres Hendes Majestæt Dronningens kronede monogram.  

 Under monogrammet indgraveres:
AF DRONNINGEN 19 . .
 Stk. 2.  På mundstykkets bagside samt på klingen, øverst  

 under parerbøjlen, indgraveres kadettens navn.
 § 5.  Æresdolk, flyvevåbnet, vil på skedens forside,  

 foroven på mundblikket, få påsat Hendes Majestæt Dronningens kronede  

 monogram.
 Stk. 2.  På mundblikkets bagside indgraveres:
AF DRONNINGEN 19 . .
 Stk. 3.  På skedens bagside, foroven på mundblikket,  

 samt på bagsiden af dolkens parerstang indgraveres kadettens navn.
§ 6.  Såfremt en kadet har opfyldt betingelserne for  

 tildeling af æressabel/æresdolk, fremsender officersskolen indberetning herom  

 til Forsvarsministeriet.
Af indberetningen skal fremgå kadettens grad og  

 fulde navn.
Ministeriet vil herefter til Hendes Majestæt Dronningen indstille  

 om tildeling af æressablen/æresdolken.
 Stk. 2.  Æressablen/æresdolken rekvireres af Hendes  

 Majestæt Dronningens Adjudantstab ved det respektive værns officersskole og  

 overrækkes den pågældende af Hendes Majestæt Dronningen ved en fremstilling.
 Ikrafttrædelse m.v.
 § 7.  Kundgørelse for Forsvaret B. 1-2 af 1. juli 1989  

 ophæves.
 P.M.V.
 E.B.
