Bekendtgørelse  

 om folkekirkens uddannelsesinstitutioner for præster I medfør af §§ 2 - 5 i lov nr. 309 af 16. maj 1990 om  

 folkekirkens institutioner til uddannelse og efteruddannelse og § 1,  

 stk. 3, i lov om ansættelse i stillinger i folkekirken m. v., jf.  

 lovbekendtgørelse nr. 8 af 3. januar 2007, fastsættes:
Terminologi § 1.  

  

 I denne bekendtgørelse anvendes  

 udtrykkene »fagudvalget for folkekirkens uddannelsesinstitutioner« om den  

 permanente arbejdsgruppe, og »bestyrelsen« om den bestyrelse vedrørende  

 folkekirkens  

 uddannelsesinstitutioner for præster, der er nævnt i §§ 3 og 4 i lov nr.  

 309 af 16. maj 1990 om folkekirkens institutioner til uddannelse og  

 efteruddannelse  

 for præster.
Afsnit I Styrelse af folkekirkens  

 uddannelsesinstitutioner for præster Kapitel 1 Bestyrelsen § 2.  

  

 Folkekirkens  

 uddannelsesinstitutioner for præster ledes af en bestyrelse på 6 medlemmer,  

 der  

 jf. § 4 i lov nr. 309 af 16. maj 1990 om folkekirkens institutioner til  

 uddannelse og efteruddannelse af præster sammensættes således:
 1)  

 	  

 En repræsentant for  

 Kirkeministeriet.
 2)  

 	  

 To biskopper, udpeget  

 af kirkeministeren efter indstilling fra biskopperne.
 3)  

 	  

 To medlemmer, udpeget  

 af Den danske Præsteforening.
 4)  

 	  

 En repræsentant for  

 Landsforeningen af Menighedsråd.
Stk. 2.  

  

 Medlemmerne  

 beskikkes for 3 år.
Genbeskikkelse kan finde sted.
 Stk. 3.  

  

 Hvis et  

 medlem på grund af sygdom eller af en anden grund er forhindret i at deltage  

 i  

 bestyrelsens møder gennem længere tid, udpeges i overensstemmelse med  

 stk. 1 en midlertidig repræsentant som medlem af bestyrelsen i  

 fraværsperioden.
 § 3.  

  

 Kirkeministeren udpeger  

 bestyrelsens formand og næstformand.
 Stk. 2.  

  

 Bestyrelsen  

 repræsenteres udadtil af formanden eller i dennes fravær af næstformanden.
Kapitel 2 Bestyrelsens møder m.v.
 § 4.  

  

 Bestyrelsens beslutninger træffes  

 i møder, dog kan bestyrelsen beslutte, at fortsat behandling af sager fra  

 bestyrelsesmøderne kan ske ved skriftlig procedure.
Stk. 2.  

  

 Bestyrelsens beslutninger træffes ved almindeligt stemmeflertal.
Ved  

 stemmelighed er formandens stemme afgørende.
 § 5.  

  

 Bestyrelsen er beslutningsdygtig,  

 når mindst 4 medlemmer er tilstede.
 Stk. 2.  

  

 Hvis der er  

 færre end 4 medlemmer tilstede, kan der dog træffes beslutning i sager, som  

 ikke  

 uden væsentlig ulempe kan udsættes eller som ikke giver anledning til tvivl.  

 Fraværende medlemmer skal så vidt muligt have lejlighed til at udtale sig,  

 inden der træffes beslutning.
 Stk. 3.  

  

 En  

 beslutning, der udsættes på grund af manglende beslutningsdygtighed, kan  

 afgøres på næste bestyrelsesmøde, selvom bestyrelsen ikke er  

 beslutningsdygtig  

 i henhold til stk. 1. i denne bestemmelse.
 Stk. 4.  

  

 Formanden  

 aflægger beretning om sager, der er afgjort efter stk. 2 og stk. 3  

 på  

 førstkommende bestyrelsesmøde.
§ 6.  

  

 Der  

 afholdes bestyrelsesmøde hvert kvartal.
Møderne ledes af formanden og i  

 dennes  

 forfald af næstformanden.
Stk. 2.  

  

 Formanden  

 bestemmer tid og sted for møderne og fastsætter udkast til dagsordenen.
På  

 dagsordenen skal optages indkomne forslag fra bestyrelsesmedlemmer og fra  

 Kirkeministeriet.
Forslagene skal være formanden i hænde inden 7 dage før  

 mødets afholdelse.
Stk. 3.  

  

 Bestyrelsesmøderne skal indkaldes med mindst 14 dages varsel.
Formanden kan  

 dog  

 indkalde til møde med kortere varsel, når der foreligger sager, der kræver  

 hurtig afgørelse.
 Stk. 4.  

  

 Ekstraordinære møder afholdes, når formanden finder det nødvendigt, eller  

 mindst 2 medlemmer begærer det.
 § 7.  

  

 Formanden sørger for, at dagsordenen og skriftligt materiale, der ønskes  

 fremlagt på bestyrelsesmøderne, så vidt muligt er medlemmerne i hænde senest  

 7  

 dage før hvert møde.
Stk. 2.  

  

 Bestyrelsens  

 referater indføres i en protokol, der underskrives af de medlemmer, der har  

 deltaget i mødet.
Bestyrelsens beslutninger skal fremgå af referaterne med  

 angivelse af, hvordan det enkelte medlem har stemt.
Ethvert medlem, der har  

 deltaget i mødet, kan forlange sin afvigende mening kort tilført protokollen,  

 såfremt denne ikke fremgår tydeligt af referatet.
 Stk. 3.  

  

 Kirkeministeriet varetager sekretariatsfunktionen for bestyrelsen og  

 eventuelle  

 udvalg.
 § 8.  

  

 Uddannelsesinstitutionernes rektorer deltager i bestyrelsens møder uden  

 stemmeret og har ret til at deltage i forhandlingerne, medmindre bestyrelsen  

 i  

 det enkelte tilfælde træffer anden beslutning.
 Stk. 2.  

  

 Under en  

 rektors forfald kan bestyrelsen tillade, at en fastansat lærer ved samme  

 uddannelsesinstitution deltager i bestyrelsens møder som rektors  

 stedfortræder.
§ 9.  

  

 Bestyrelsen træffer beslutning  

 om, hvorvidt et medlem har en sådan interesse i en sag, at den pågældende er  

 udelukket fra at deltage i forhandling og afstemning i sagen.
Et medlem skal  

 underrette bestyrelsen, hvis der foreligger forhold, som kan give anledning  

 til  

 tvivl om vedkommendes habilitet.
 Stk. 2.  

  

 Et medlem,  

 der er erklæret inhabilt, skal forlade mødelokalet under forhandling og  

 afstemning  

 i den pågældende sag.
 Stk. 3.  

  

 Bestemmelserne  

 i stk. 1 og 2 finder tilsvarende anvendelse for rektorerne og disses  

 stedfortrædere, jf. § 8.
Kapitel 3 Bestyrelsens kompetence og opgaver § 10.  

  

 Bestyrelsen har den overordnede  

 ledelse af folkekirkens uddannelsesinstitutioner for præster.
 Stk. 2.  

  

 Bestyrelsen  

 påser, at institutionerne lever op til kravet om undervisning m.v. på  

 videnskabeligt  

 niveau.
 § 11.  

  

 Bestyrelsen afgiver indstilling  

 til kirkeministeren om ændringer og ajourføringer af studieordningen for  

 uddannelsesinstitutionerne.
 Stk. 2.  

  

 Bestyrelsen kan ikke afgive  

 indstilling i henhold til stk. 1, før det i § 15 nævnte faglige  

 udvalg  

 har afgivet en udtalelse.
Kapitel 4 Ansættelse af rektorer og fastansatte lærere  

 m.v.
 § 12.  

  

 Bestyrelsen afgiver indstilling  

 til kirkeministeren om ansættelse af rektorer for uddannelsesinstitutionerne.
 Stk. 2.  

  

 Bestyrelsen  

 kan ikke afgive indstilling i henhold til stk. 1, før det i § 15  

 nævnte faglige udvalg har afgivet en skriftlig begrundet udtalelse om  

 ansøgernes faglige kvalifikationer.
 § 13.  

  

 Rektors indstilling om ansættelse  

 i faste lærerstillinger indsendes med bestyrelsens indstilling til  

 kirkeministeren.
 Stk. 2.  

  

 Rektor kan  

 ikke afgive indstilling i henhold til stk. 1, før det i § 15 nævnte  

 faglige udvalg har afgivet en skriftlig begrundet udtalelse om ansøgernes  

 faglige kvalifikationer.
 § 14.  

  

 Andet personale ansættes af  

 rektor.
Kapitel 5 Fagudvalget for de folkekirkelige  

 uddannelsesinstitutioner § 15.  

  

 Kirkeministeren nedsætter fagudvalget for de folkekirkelige  

 uddannelsesinstitutioner med følgende sammensætning:
 1)  

 	  

 Rektorerne for  

 folkekirkens uddannelsesinstitutioner for præster.
 2)  

 	  

 Et medlem udpeget  

 efter indstilling fra hvert af de teologiske fakulteter (i alt 2 medlemmer).
 3)  

 	  

 Et medlem udpeget  

 efter indstilling fra Danmarks Pædagogiske Universitet.
4)  

 	  

 Et medlem udpeget af  

 bestyrelsen.
Dette medlem må ikke være ansat ved de teologiske fakulteter,  

 Danmarks Pædagogiske Universitet eller ved uddannelsesinstitutionerne.
 Stk. 2.  

  

 De i  

 stk. 1, nr. 2  4, nævnte medlemmer beskikkes for 3 år.  

 Genbeskikkelse kan  

 finde sted.
Stk. 3.  

  

 Kirkeministeren udpeger formanden for fagudvalget blandt de i stk. 1,  

 nr.  

 1, nævnte rektorer for 3 år.
Genudpegning kan finde sted.
 § 16.  

  

 Fagudvalget skal:
1)  

 	  

 Koordinere  

 samarbejdet om undervisning og forskning mellem universiteterne og de  

 folkekirkelige  

 uddannelser, 2)  

 	  

 løbende foreslå  

 tilpasninger af de folkekirkelige uddannelser, 3)  

 	  

 stå til rådighed for  

 særlige opgaver, der pålægges af bestyrelsen, 4)  

 	  

 afgive udtalelser om  

 de faglige kvalifikationer hos ansøgere til rektorater og faste  

 lærerstillinger,  

 jf. §§ 12 og 13, og 5)  

 	  

 afgive udtalelser  

 vedrørende forslag til ændring og ajourføring af studieordningen, jf.  

 § 11.
Stk. 2.  

  

 Fagudvalget skal holde møde  

 mindst 2 gange årligt.
Formanden indkalder til møderne.
Kapitel 6 Budget og regnskab § 17.  

  

 Folkekirkens  

 uddannelsesinstitutioner for præster følger forskrifterne i den gældende  

 bekendtgørelse  

 om budget og regnskabsvæsen for fællesfonden.
 Stk. 2.  

  

 Bestyrelsen  

 er budget- og regnskabsansvarlig.
 Stk. 3.  

  

 Bestyrelsen  

 påtegner de enkelte institutioners årsrapporter og årsregnskaber.
Stk. 4.  

  

 Bestyrelsen  

 kan henlægge opgaver relateret til budget, regnskab og ledelsesrapportering  

 vedrørende de folkekirkelige uddannelsesinstitutioner til Folkekirkens  

 Administrative Fællesskab.
Disse opgaver defineres i en serviceaftale imellem  

 bestyrelsen og Folkekirkens Administrative Fællesskab.
 Stk. 5.  

  

 Bestyrelsen  

 fastlægger rammerne for driften af hver enkelt institution indenfor den af  

 Kirkeministeren  

 udmeldte ramme i henhold til gældende bekendtgørelse om budget og  

 regnskabsvæsen  

 for fællesfonden.
 § 18.  

  

 Rektor for hver enkelt  

 institution er ansvarlig for overholdelse af det budget, der er fastsat af  

 bestyrelsen.
 Stk. 2.  

  

 Rektor  

 fremlægger opgørelse over den forløbne del af regnskabsåret ved hvert af de  

 kvartalsvise  

 bestyrelsesmøder, jf. § 6. Samtidig afgiver rektor beretning om  

 institutionens virksomhed i den forløbne periode.
 Stk. 3.  

  

 Hver rektor  

 udarbejder årsregnskab og årsrapport for den enkelte institution og indsender  

 materialet i underskreven stand til bestyrelsen.
Afsnit II Folkekirkens Institut for Præsteuddannelse.
Kapitel 7 Formål § 20.  

  

 Folkekirkens Institut for  

 Præsteuddannelse har til formål på videnskabeligt grundlag at give teologiske  

 kandidater en praktisk teologisk uddannelse som forberedelse til arbejdet som  

 præst  

 i folkekirken, og ved efteruddannelsen at styrke nyansatte præsters  

 forudsætninger for arbejdet som præst i folkekirken.
 Stk. 2.  

  

 Efteruddannelsen af provster  

 skal særligt forberede provsterne til provstestillingens vejledende og  

 administrative funktioner.
Kapitel 8 Adgangsbetingelser § 21.  

  

 Teologiske kandidater fra et dansk universitet har adgang til den  

 forberedende  

 uddannelse i praktisk teologi.
 Stk. 2.  

  

 Rektor kan indføre begrænsning i  

 adgangen, hvis et meget stort antal søger om optagelse.
 Stk. 3.  

  

 Rektor kan  

 give adgang til andre, der forbereder sig på arbejdet som præst i  

 folkekirken,  

 end de i stk. 1 nævnte.
 § 22.  

  

 Præster, der ansættes første gang i folkekirken, har adgang til  

 efteruddannelsen.
 Stk. 2.  

  

 Rektor kan give adgang til andre  

 præster end de i stk. 1. nævnte.
Kapitel 9 Uddannelsens indhold § 23.  

  

 Den forberedende uddannelse i  

 praktisk teologi omhandler præstens embede og arbejdsopgaver og indeholder  

 følgende fag: Homiletik, kateketik, liturgik, hymnologi, sjælesorg, kirke- og  

 samfundskundskab, kirkemusik, kommunikation i kirkerummet, messesang, tale og  

 sang-undervisning.
 Stk. 2.  

  

 Uddannelsen varer i alt 17 uger,  

 svarende til et semester.
 § 24.  

  

 Efteruddannelsen af nyansatte  

 præster behandler følgende emner:
1)  

 	  

 Den praktiske  

 teologis fagområder, homiletik, liturgik, pædagogik, sjælesorg, ledelse og  

 administration, 2)  

 	  

 de øvrige teologiske  

 hoveddiscipliner, særligt med henblik på arbejdet som præst, og 3)  

 	  

 orientering om  

 aktuelle kirkelige, kulturelle og samfundsmæssige forhold.
 Stk. 2.  

  

 Uddannelsen består af 4  

 internatkurser af en uges varighed indenfor 5 år.
 § 25.  

  

 Uddannelsernes indhold godkendes  

 af bestyrelsen efter indstilling af fagudvalget for folkekirkens  

 uddannelsesinstitutioner.
 Stk. 2.  

  

 Rektorerne  

 er ansvarlige for tilrettelæggelse af  

 undervisningen.
Kapitel 10 Deltagelse i undervisningen.
 § 26.  

  

 Der skal fremlægges attest for  

 deltagelse i den forberedende uddannelse inden ansættelse som præst i medfør  

 af  

 § 1 stk. 1, nr. 1, i lov nr. 310 af 16. maj 1990 om ansættelse i  

 stillinger i folkekirken m.v.
 Stk. 2.  

  

 De i  

 § 22, stk. 1, nævnte præster i folkekirken skal have deltaget i  

 efteruddannelsens 4 ugekurser inden 5 år efter ansættelsen.
 Stk. 3.  

  

 Præster,  

 der ansættes i vikariater eller i stillinger på overenskomstvilkår med en  

 beskæftigelseskvote på under 50%, er undtaget fra bestemmelsen i stk. 2.
 § 27.  

  

 Rektor kan under særlige  

 omstændigheder helt eller delvist dispensere fra bestemmelserne i § 26.
 Stk. 2.  

  

 Dispensation kan være betinget  

 af, at ansøgeren underkaster sig en prøve i et opgivet pensum.
 § 28.  

  

 Der er mødepligt til  

 undervisningen.
 Stk. 2.  

  

 Rektor kan  

 under særlige omstændigheder godkende fravær fra enkelte undervisningstimer.
Kapitel 11 Efteruddannelsen af provster § 29.  

  

 Provster i folkekirken og  

 sagsbehandlere i Kirkeministeriet og i stiftsadministrationerne har adgang  

 til  

 at deltage i kurserne.
§ 30.  

  

 Rektorerne tilrettelægger  

 kurserne i samarbejde med et kursusudvalg for provster.
Uddannelsen består  

 normalt af et antal kurser af en uges varighed.
Kapitel 12 Ledelse af Folkekirkens Institut for  

 Præsteuddannelse § 31.  

  

 Folkekirkens Institut for  

 Præsteuddannelse har to afdelinger i henholdsvis København og Århus.
Stk. 2.  

  

 Hver afdeling ledes af en  

 rektor, der er ansvarlig overfor bestyrelsen.
Rektor har ansvaret for  

 tilrettelæggelse og gennemførelse af undervisningen m. v. på videnskabeligt  

 grundlag og har desuden den daglige pædagogiske, administrative og økonomiske  

 ledelse af den del af uddannelserne, der er tilknyttet hver afdeling.
 Stk. 3.  

  

 Rektor fastsætter regler om  

 disciplinære foranstaltninger over for de studerende  

.
Kapitel 13 Andre bestemmelser § 32.  

  

 Rektor kan beslutte, at de  

 kursusdeltagere, der deltager i efteruddannelsen efter § 22,  

 stk. 2,  

 helt eller delvist selv skal afholde udgifterne til ophold og undervisning,  

 såfremt de ikke er ansat som præst i folkekirken.
Afsnit III Teologisk Pædagogisk Center Løgumkloster Kapitel 14 Formål § 33.  

  

 Teologisk Pædagogisk Center Løgumkloster har til formål at styrke  

 almenteologisk, praktiskteologisk og pædagogisk virksomhed i folkekirken.
Det  

 skal på videnskabeligt grundlag give almenteologisk, praktiskteologisk og  

 pædagogisk efteruddannelse, herunder også orientering i  

 samfundsvidenskabelige,  

 filosofiske, litterære og kunstneriske forhold med henblik på varetagelse af  

 kirkens opgaver i det moderne samfund.
Kapitel 15 Opgaver § 34.  

  

 Teologisk Pædagogisk Center  

 Løgumkloster skal på videnskabeligt grundlag:
1)  

 	  

 undervise i  

 almenteologiske og praktiskteologiske fag samt hertil relevante fagområder, 2)  

 	  

 udøve og formidle  

 praktiskteologisk og pædagogisk udviklingsvirksomhed samt fungere som  

 folkekirkens videns-, rådgivnings- og koordineringscenter indenfor  

 praktiskteologi og pædagogik, 3)  

 	  

 samarbejde med  

 beslægtede institutioner og organisationer i Danmark og understøtte  

 folkekirkens  

 kontakt med skoleverdenen, og 4)  

 	  

 varetage de  

 mellemkirkelige og internationale forbindelser på det pædagogiske område på  

 folkekirkens  

 vegne.
Kapitel 16 Indhold og tilrettelæggelse § 35.  

  

 Opgaver og undervisning for Teologisk Pædagogisk Center Løgumkloster  

 fastsættes  

 i løbende programmer, der udarbejdes af rektor, meddeles bestyrelsen og  

 sendes  

 til fagudvalget for de folkekirkelige uddannelsesinstitutioner til  

 orientering.
Stk. 2.  

  

 Undervisningen kan tilrettelægges som internatkurser eller som dagskurser,  

 der  

 kan afholdes på centerets hjemsted eller andetsteds.
Kurserne kan  

 tilrettelægges i samarbejde med andre.
Ved internatkurser skal kursisterne  

 tage  

 fast ophold på kursusstedet i kursusperioden, medmindre andet er fastsat i de  

 nævnte programmer.
 Stk. 3.  

  

 Der kan  

 nedsættes arbejdsgrupper til løsning af særlige opgaver, afholdes kurser og  

 seminarer  

 for udpegede deltagere og gennemføres kursusrækker med præster og andre med  

 særlige uddannelsesbehov.
Kapitel 17 Adgangsbetingelser § 36.  

  

 Præster, sognemedhjælpere for hvem der er gejstligt tilsyn og undervisere i  

 folkekirken, samt ledere og medarbejdere i det frivillige kirkelige arbejde  

 har  

 adgang til at deltage i undervisningen på Teologisk Pædagogisk Center  

 Løgumkloster.
 Stk. 2.  

  

 Rektor  

 kan give adgang til andre end de i stk. 1 nævnte.
Kapitel 18 Ledelse af Teologisk Pædagogisk Center  

 Løgumkloster § 37.  

  

 Teologisk Pædagogisk Center Løgumkloster ledes af en rektor, der er ansvarlig  

 overfor bestyrelsen.
Rektor har ansvaret for gennemførelsen af undervisningen  

 m. v. på videnskabeligt grundlag og har desuden den daglige pædagogiske,  

 administrative og økonomiske ledelse af centeret.
 Stk. 2.  

  

 Rektor fastsætter disciplinære  

 foranstaltninger over for de studerende  

.
Kapitel 19 Andre bestemmelser § 38.  

  

 Undervisning m.v. i henhold til de nævnte programmer er gratis.
 Stk. 2.  

  

 Udgifter  

 til undervisningsmaterialer betales som udgangspunkt af kursisterne.
 Stk. 3.  

  

 For  

 folkekirkens præster afholdes udgifterne til kost og logi af centeret.
 Stk. 4.  

  

 Rektor kan  

 i særlige tilfælde lade centeret afholde udgifter til kost og logi til andre  

 end de i stk. 3 nævnte kursister.
Afsnit IV Klageadgang og ikrafttræden § 39.  

  

 Klager over rektorernes afgørelser efter denne bekendtgørelse indgives til  

 den  

 pågældende rektor.
Rektors afgørelse af klagen kan indankes til bestyrelsen.
 Stk. 2.  

  

 Fristen for  

 indgivelse af klager er 4 uger fra den dag, hvor afgørelsen er meddelt  

 klageren.
 § 40.  

  

 Denne bekendtgørelse træder i kraft den 1. september 2007.
 Stk. 2.  

  

 Følgende  

 bestemmelser ophæves:
1)  

 	  

 Bekendtgørelse nr. 42  

 af 17. januar 1991 om styrelse af folkekirkens institutioner til uddannelse  

 og  

 efteruddannelse af præster, 2)  

 	  

 bekendtgørelse nr.  

 395 af 16. juni 1993 om efteruddannelse af nyansatte præster, 3)  

 	  

 bekendtgørelse nr.  

 397 af 16. juni 1993 om uddannelse på pastoralseminarierne og 4)  

 	  

 bekendtgørelse nr.  

 309 af 3. maj 2001 om Teologisk Pædagogisk Center Løgumkloster, dog ophæves  

 § 7, stk. 3, 2. pkt. først 31. december 2007.
