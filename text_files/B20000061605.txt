Bekendtgørelse om  

 Disciplinærnævnet for Statsautoriserede Revisorer I medfør af § 18, stk. 1 og 5, i lov om statsautoriserede  

 revisorer, jf. lovbekendtgørelse nr. 501 af 30. juni 1998  

 fastsættes:
Kapitel 1 Disciplinærnævnets kompetence og  

 organisation § 1. Disciplinærnævnet behandler  

 klager over, at en statsautoriseret revisor ved udøvelsen af sin  

 virksomhed har tilsidesat de pligter, som stillingen medfører.
Klager  

 over en revisors vederlag samt kollegiale sager kan ikke indbringes for  

 Disciplinærnævnet.
§ 2. Disciplinærnævnet består af  

 en formand og to næstformænd, der alle skal være dommere,  

 samt af 6 andre medlemmer, hvoraf 3 er statsautoriserede revisorer, og 3 er  

 repræsentanter for regnskabsbrugerne.
Nævnets medlemmer udpeges  

 af Erhvervs- og Selskabsstyrelsen.
Formandskab og medlemmer udpeges for en  

 periode af 4 år.
 Stk. 2. For hvert medlem udpeges en suppleant.  

 Suppleanterne udpeges af Erhvervs- og Selskabsstyrelsen.
Stk. 3. Formanden afgør ud fra en  

 bedømmelse af den enkelte sag, hvor mange og hvilke medlemmer der skal  

 deltage i sagens behandling.
Antallet af statsautoriserede revisorer skal  

 svare til antallet af repræsentanter for regnskabsbrugerne.
 § 3. Intet af nævnets medlemmer må  

 deltage i behandlingen af en sag, når vedkommende efter retsplejelovens  

 regler ville være inhabil som dommer.
 Stk. 2. Et medlem skal give nævnet meddelelse om  

 omstændigheder, som vil kunne medføre den  

 pågældendes inhabilitet, jf. stk. 1.
 Stk. 3. Spørgsmål om et medlems habilitet,  

 bør så vidt muligt rejses, inden nævnets behandling af  

 sagen begynder.
 Stk. 4. Disciplinærnævnet afgør selv,  

 om et medlem kan deltage i en sags behandling.
 § 4. Formanden tilrettelægger  

 Disciplinærnævnets arbejde, herunder arbejdet i sekretariatet.
Stk. 2. Tid, sted og dagsorden for nævnets  

 møder fastsættes af formanden, der drager omsorg for  

 mødernes indkaldelse.
Er et møde offentligt, jf. § 9, stk.3,  

 skal dette med mindst 3 dages varsel bekendtgøres - med angivelse af  

 tid og sted for mødet - i Erhvervs- og Selskabsstyrelsens  

 edb-informationssystem eller i Statstidende.
Stk. 3. Over nævnets møder føres en  

 protokol, der skal angive tid og sted for mødet, om mødet har  

 været offentligt, hvilke medlemmer der har deltaget, samt navnene  

 på de personer, der har været til stede som parter eller på  

 disses vegne eller til deres bistand.
Protokollen føres iøvrigt  

 efter formandens nærmere bestemmelse i hver enkelt sag.
 Stk. 4. Formanden leder forhandlingerne på  

 nævnets møder.
 Stk. 5. Formanden påser, at sagerne fremmes med  

 tilbørlig hurtighed.
Stk. 6. Fordelingen af de enkelte sager mellem formand og  

 næstformand bestemmes af formanden.
Næstformanden varetager i  

 sådanne sager de beføjelser, der ved forretningsordenen er  

 tillagt formanden.
Kapitel 2 Sagens forberedelse § 5. Klage skal indgives skriftligt til  

 Disciplinærnævnet for Statsautoriserede Revisorer, Retten i  

 Gentofte, Rygårdsvænget 6, 2900 Hellerup.
Stk. 2. Klagen skal indeholde en fremstilling af de  

 forhold, der ønskes bedømt af nævnet.
En klage skal  

 være indgivet til Disciplinærnævnet senest 5 år  

 efter, at den pligtstridige handling eller undladelse, som klagen  

 vedrører, er ophørt.
Stk. 3. Med klagen skal følge et gebyr på  

 500 kr.
Medfølger gebyret ikke, fastsætter formanden en frist  

 til betalingen, og sagen afvises, hvis betalingen ikke er sket senest ved  

 fristens udløb.
 § 6. Lov om offentlighed i forvaltningen og  

 forvaltningsloven gælder for nævnets virksomhed.
 § 7. Formanden afviser klager, der ikke er  

 omfattet af nævnets kompetence, herunder klager fra personer, der ikke  

 har retlig interesse i det forhold, klagen angår, samt klager, der  

 på forhånd må skønnes åbenbart  

 grundløse.
§ 8. Disciplinærnævnet skal sende kopi  

 af klageskrivelsen med eventuelle bilag til den indklagede med opfordring om  

 at udtale sig til en fastsat frist.
Samtidig skal indklagede have oplysning  

 om, at der kan mødes for nævnet med en bisidder, eventuelt en  

 advokat, og at klagen vil kunne behandles på det foreliggende grundlag,  

 hvis indklagede ikke svarer i sagen.
Stk. 2. Indklagedes udtalelse med eventuelle bilag  

 forelægges for klageren.
Finder formanden det påkrævet,  

 skal parterne have lejlighed til at fremkomme med yderligere indlæg til  

 en fastsat frist.
Stk. 3. Formanden sørger for, at de  

 nødvendige oplysninger til sagens behandling foreligger, og at de  

 nødvendige undersøgelser er foretaget.
På ethvert  

 tidspunkt under sagens behandling kan der indhentes yderligere  

 oplysninger.
 Stk. 4. Formanden sørger for, at parterne  

 får kendskab til oplysninger fra modparten, når disse må  

 anses af betydning for sagens afgørelse, medmindre afgørende  

 hensyn til offentlige eller private interesser taler herimod, herunder hensyn  

 til klientens forretningsforhold eller økonomiske forhold.
Kapitel 3 Sagens afgørelse § 9. Sagens parter har ret til at give møde  

 for Disciplinærnævnet og afgive forklaring.
 Stk. 2. Formanden kan tillade, at andre personer  

 indkaldes for at afgive forklaring for nævnet.
Stk. 3. Disciplinærnævnets møder er  

 ikke offentlige.
Formanden kan efter parternes ønske tillade, at  

 offentligheden får adgang til nævnets møder, medmindre  

 dette vil kunne tilføje nogen unødig krænkelse, herunder  

 ved at forretnings- eller driftshemmeligheder røbes.
 § 10. En klage kan behandles ved skriftlig  

 procedure, hvis ingen af parterne ønsker at møde for  

 nævnet, og der er enighed blandt de medlemmer, der behandler  

 sagen.
 § 11. Disciplinærnævnets  

 afgørelser træffes ved almindelig stemmeflerhed.
 Stk. 2. En afgørelse skal begrundes og gengive  

 mindretallets indstilling.
 Stk. 3. Afgørelsen skal indeholde oplysning om, at  

 den senest 3 måneder efter afgørelsens meddelelse kan indbringes  

 for Revisornævnet, og at sagens indbringelse for Revisornævnet  

 har opsættende virkning.
§ 12. Henvises en sag i medfør af § 18 a,  

 stk. 2, i lov om statsautoriserede revisorer til Revisornævnet, sender  

 Disciplinærnævnet protokoludskrift med  

 henvisningsredegørelsen og alle sagens akter dertil.
I sager, hvor det  

 kan blive aktuelt at bringe rettighedsfrakendelse i anvendelse, skal  

 Disciplinærnævnet klarlægge sagens faktiske  

 omstændigheder og herunder foretage eventuelle tekniske  

 undersøgelser.
 Stk. 2. Indbringes en sag i medfør af § 18 b, stk.  

 1, i lov om statsautoriserede revisorer for Revisornævnet, sender  

 Disciplinærnævnet efter begæring fra Revisornævnet  

 alle sagens akter dertil.
Kapitel 4 Offentliggørelse og beretning m.m.
 § 13. Disciplinærnævnets  

 afgørelser indføres i en dertil indrettet protokol og skal  

 være underskrevet af formanden.
 Stk. 2. Disciplinærnævnets afgørelser  

 sendes til sagens parter, Foreningen af Statsautoriserede Revisorer,  

 skatteministeren, Finanstilsynet, anklagemyndigheden, Erhvervs- og  

 Selskabsstyrelsen, Foreningen af Registrerede Revisorer og til  

 Revisornævnet.
Stk. 3. Disciplinærnævnet kan bestemme, at en  

 afgørelse skal offentliggøres.
Offentliggørelsen sker i  

 Retsinformationsdatabasen.
Den indklagedes ønske om afgørelsens  

 offentliggørelse bør imødekommes.
Stk. 4. Får klager helt eller delvis medhold, kan  

 Disciplinærnævnet eller formanden på dets vegne  

 træffe bestemmelse om hel eller delvis tilbagebetaling af det  

 indbetalte gebyr.
Det samme gælder, hvis klagen afvises.
§ 14. Udgifterne til Disciplinærnævnet  

 afholdes af Foreningen af Statsautoriserede Revisorer.
Formanden og  

 næstformændene aflønnes dog af Erhvervs- og  

 Selskabsstyrelsen.
 Stk. 2. Disciplinærnævnet udgiver en  

 årlig beretning om sin virksomhed.
 § 15. Bekendtgørelsen træder i kraft  

 den 15. juli 2000.
 Stk. 2. Bekendtgørelse nr. 263 af 15. april 1996 om  

 Disciplinærnævnet for Statsautoriserede Revisorer  

 ophæves.
