En kvinde satte i angiveligt selvmordshensigt ild til familiens hjem  

 og forsøgte at hindre sine 3 børn i at flygte, men forgæves.
Tiltalerejsning  

 med henblik på behandlingsdom.(* 2) En kvinde satte -angiveligt i selvmordshensigt - ild til familiens hjem, en mindre landejendom, der nedbrændte.
Hendes 3  

 børn opholdt sig sovende i huset, og da de vågnede søgte hun at hindre dem i  

 at flygte.
Hun erkendte sig skyldig i drabsforsøg, og retslægerne mente at  

 hun havde befundet sig i stærk psykisk uligevægt, og at handlingen var  

 resultatet af et impulsgennembrud.
I anledning af en forespørgsel fra rigsadvokaturen om anvendelse af  

 tiltalefrafald meddelte statsadvokaten, at han fandt det rettest, at sagen  

 blev fremmet til dom, bl.a. under hensyn til at dette muliggjorde et snævrere  

 tilsyn og hurtigere adgang til tvangsmæssige indgreb i tilfælde af nye  

 depressioner.
Statsadvokaten lagde også vægt på hendes oplysninger om, at hun  

 tidligere havde overvejet mordbrand.
 Statsadvokatens indstilling blev tiltrådt, og afgørelsen faldt ud til  

 ambulant psykiatrisk behandling med mulighed for indlæggelse.
(* 1) Offentliggjort i Anklagemyndighedens Årsberetning 1980, side 47.
