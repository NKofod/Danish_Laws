 I medfør af § 27, stk. 8, i lov om lærlingeforhold, jf. lovbekendtgørelse  

 nr. 128 af 16. marts 1987 fastsættes:
 § 1.  Tvistigheder mellem parterne vedrørende  

 lærlingelovens § 3, § 8, stk. 1, § 12, § 13, § 16, § 17, § 20, stk. 3, § 21,  

 stk. 1 og 2, litra a), b) og d), § 22, stk. 1, litra b), c), f), h) og i), §  

 23, stk. 1, samt § 28, stk. 2, skal, medmindre parterne enes om en anden  

 fremgangsmåde, afgøres af en voldgiftsret efter de i lærlingelovens § 27,  

 stk. 2-8, fastsatte regler.
Stk. 2.  Voldgiftsretten består af retskredsens dommer -  

 i København en af Københavns Magistrat valgt person - som formand samt af  

 fire for hver enkelt sag valgte voldgiftsmænd, af hvilke hver af parterne -  

 for en umyndigs vedkommende værgen - udpeger to.
Voldgiftsmændene skal være  

 myndige mænd eller kvinder, der er oplært i vedkommende fag eller i en under  

 dette hørende branche.
I retskredse, hvor der er ansat mere end een dommer,  

 er forretningerne som voldgiftsrettens formand henlagt til den dommer, under  

 hvem forretningerne vedrørende strafferetsplejen henhører, i Frederiksberg  

 Birk og i Odense Byret til dommeren i rettens 1. afdeling.
Stk. 3.  Ingen må handle som voldgiftsmand eller formand  

 for voldgiftsretten i en sag, når vedkommende selv er part i sagen eller har  

 direkte interesse i dens udfald, eller når vedkommende selv er eller har  

 været lærlingens læremester, er beslægtet eller besvogret i op- eller  

 nedstigende linje eller sidelinjen så nær som søskendebørn med lærlingen  

 (værgen) eller dennes læremester, er lærlingens eller læremesterens værge,  

 adoptiv- eller plejefader (-moder), adoptiv- eller plejebarn eller en af  

 parternes ægtefælle, eller er ansat på det eller et af de læresteder, hvor  

 lærlingen er oplært.
Endvidere kan parterne eller en af disse fordre, at  

 voldgiftsrettens formand viger sit sæde, når andre omstændigheder foreligger,  

 som er egnede til at vække tvivl om formandens fuldstændige upartiskhed.
I  

 tilfælde af den sidstnævnte art kan formanden også selv, når han frygter for,  

 at parterne ikke kan have fuld tillid til ham, vige sit sæde, selvom ingen  

 indsigelse mod ham fremsættes.
Stk. 4.  Såvel voldgiftsrettens formand som ethvert af  

 dens øvrige medlemmer er pligtige at give den samlede voldgiftsret meddelelse  

 om de omstændigheder, som ifølge stk. 3 formenes at medføre vedkommendes  

 inhabilitet.
Ethvert medlem, der måtte være bekendt med sådanne  

 omstændigheder vedrørende et andet medlem, er endvidere berettiget og  

 forpligtet til at rejse spørgsmål derom, hvorefter afgørelse, for så vidt den  

 pågældende ikke frivilligt viger sin plads, træffes ved kendelse af retten,  

 uden at den pågældende er udelukket fra at deltage i påkendelsen af  

 spørgsmålet.
Stk. 5.  For så vidt en voldgiftsmand herefter anses som  

 inhabil, skal voldgiftsrettens formand anmode vedkommende part om snarest at  

 udpege en anden person til voldgiftsmand.
For så vidt formanden i medfør af  

 foranstående bestemmelser viger sit sæde eller anses som inhabil, beskikker  

 vedkommende landsrets præsident en anden dommer - i København magistraten en  

 anden formand - til at deltage i den pågældende sags påkendelse.
 § 2.  Den, som ønsker et af de spørgsmål, der er nævnt  

 i § 1, stk. 1, afgjort af voldgiftsretten, skal rette skriftlig eller  

 mundtlig henvendelse herom til underretsdommeren i den retskreds, hvori den  

 pågældende læreplads er beliggende - i retskredse, hvor der er mere end een  

 dommer, til den til formand for voldgiftsretten udpegede dommer, jf. § 1,  

 stk. 2. Den pågældende skal anføre sin påstand og en kort begrundelse for  

 denne samt vedlægge den eventuelle lærekontrakt til brug for voldgiftsretten.  

 I København rettes sådan henvendelse til magistratens 1. afdeling.
 § 3.  Voldgiftsretten sættes i den kommune, hvori den  

 pågældende læreplads er beliggende, med mindre formanden måtte træffe anden  

 bestemmelse.
Stk. 2.  Voldgiftsrettens formand forbereder sagen.  

 Straks efter at have modtaget den i § 2 nævnte henvendelse anmoder formanden  

 skriftligt begge parter - for en umyndigs vedkommende værgen om hver at  

 udpege to voldgiftsmænd og giver i forbindelse hermed den indklagede part  

 underretning om den rejste klage, ligesom den pågældende så vidt muligt skal  

 have lejlighed til at fremkomme med en skriftlig udtalelse over sagen.  

 Meddelelse om voldgiftsmændenes navn og adresse med angivelse af, at de  

 opfylder betingelserne for at virke som voldgiftsmænd, skal være formanden i  

 hænde senest 14 dage efter anmodningens fremkomst.
I modsat fald kan  

 formanden udpege det manglende antal voldgiftsmænd.
Derefter berammer  

 formanden et voldgiftsmøde til afholdelse senest 4 uger efter modtagelsen af  

 henvendelsen, samt tilsiger skriftligt med en frist af mindst 7 dage parterne  

 - for en umyndigs vedkommende tillige værgen - og voldgiftsmændene til at  

 give møde.
Samtidig med indkaldelsen skal der så vidt muligt gives oplysning  

 om voldgiftsrettens sammensætning, ligesom parterne skal opfordres til ved  

 mødet at medbringe eventuelle vidner og bevisligheder.
Forinden mødet skal  

 der så vidt muligt gives de udpegede voldgiftsmænd lejlighed til at gøre sig  

 bekendt med de til formanden fremsendte skriftlige indlæg.
§ 4.  Parterne skal give personligt møde for  

 voldgiftsretten, med mindre de har lovligt forfald, i hvilket tilfælde  

 vedkommende part kan lade møde ved en stedfortræder, der er myndig og  

 forsynet med fuldmagt.
Parterne er berettiget til at møde med bisidder.
 § 5.  I tilfælde af anmeldt gyldig udeblivelsesgrund  

 for en af parterne eller voldgiftsmændene, samt når formanden finder det  

 nødvendigt for sagens rigtige afgørelse, udsættes voldgiftsmødet for det  

 kortest mulige tidsrum efter formandens nærmere bestemmelse.
Stk. 2.  Såfremt en af parterne eller en eller flere af  

 voldgiftsmændene udebliver uden sådan anmeldelse, kan sagen afgøres af  

 formanden og de mødte voldgiftsmænd.
Udebliver samtlige voldgiftsmænd uden  

 anmeldelse, afgøres sagen af formanden.
 Stk. 3.  Dersom begge parter udebliver uden anmeldt  

 gyldig udeblivelsesgrund, bortfalder sagen.
 § 6.  Bevisførelsen i en voldgiftssag bør i videst  

 muligt omfang foregå umiddelbart for voldgiftsretten ved forklaringer af  

 parter og vidner, således at optagelse af politirapport så vidt muligt  

 undgås.
 Stk. 2.  Afhøringer af parter og vidner sker ved  

 voldgiftsrettens formand, også i tilfælde, hvor parterne eventuelt møder med  

 eller ved sagfører.
 Stk. 3.  Hvis nogen af parterne forud for mødet erklærer  

 at ville udeblive eller på anden måde viser sig uvillig til at medvirke ved  

 sagens oplysning, bør formanden gøre pågældende opmærksom på, at dette kan  

 medføre, at sagen herefter afgøres på grundlag af det af den anden part  

 anførte og de oplysninger, voldgiftsretten selv måtte have tilvejebragt.
 Stk. 4.  Vægrer et vidne sig ved at møde og afgive  

 forklaring, har voldgiftsretten adgang til at få optaget vidneforklaringer  

 ved den ordinære ret.
§ 7.  Voldgiftsretten har adgang til på ethvert punkt  

 af sagen at mægle forlig mellem parterne.
Sådanne for retten indgåede forlig  

 skal indføres i protokollen, jf. § 15.
§ 8.  Voldgiftsretten træffer med bindende virkning  

 for parterne endelig afgørelse i sagen.
Afgørelsen, som skal begrundes,  

 træffes ved stemmeflerhed.
Såfremt der ikke kan opnås flertal for nogen  

 bestemt afgørelse, er formandens stemme udslaggivende.
 § 9.  Ved voldgiftsrettens afgørelse kan  

 lærekontrakten ophæves, ligesom der kan tilkendes den skadelidte part  

 erstatning.
Stk. 2.  Har en lærling haft flere læresteder, skal  

 voldgiftsretten i tilfælde af lærlingens mangelfulde uddannelse undersøge,  

 hvem af læremestrene der bærer ansvaret herfor.
Hvis sådanne lærepladser er  

 beliggende inden for samme voldgiftskreds, anmoder formanden hver af de  

 læremestre, mod hvem der rejses klage, om at udpege voldgiftsmænd.
Afgørelsen  

 af spørgsmålet om ansvar træffes særskilt for hver læremester.
Afhøringen af  

 parter og vidner kan dog foregå under eet i overværelse af samtlige  

 voldgiftsmænd.
Skønnes den mangelfulde uddannelse helt eller delvis at kunne  

 hidrøre fra en læreplads beliggende uden for voldgiftskredsen, sendes sagen  

 med udskrift af protokollen til videre foranstaltning til formanden for  

 vedkommende voldgiftskreds.
Denne opfordrer den pågældende læremester til at  

 udvælge voldgiftsmænd, som sammen med de for lærlingen allerede udpegede  

 voldgiftsmænd deltager i sagens afgørelse.
§ 10.  Kendelse afsiges i umiddelbar fortsættelse af  

 forhandlingerne og så vidt muligt i parternes nærværelse.
Hvis forkyndelse af  

 kendelsen bliver nødvendig, vil den kunne finde sted efter de for domme  

 gældende regler.
 § 11.  Voldgiftsretten kan efter andragende  

 undtagelsesvis tillade, at en af retten afgjort sag påny foretages ved  

 retten, når der er tilvejebragt en meget stor sandsynlighed for, at en af  

 retten afgjort sag uden andragerens fejl har foreligget urigtigt oplyst, og  

 for, at der nu haves oplysninger, som vil medføre et væsentlig forskelligt  

 resultat, samt når samtlige omstændigheder i høj grad taler for bevilgelsen  

 af andragendet, derunder at det må anses for givet, at andrageren kun ad  

 denne vej vil kunne undgå eller oprette et for vedkommende indgribende tab.  

 Samtidig med at tilladelsen gives, såvel som på ethvert senere trin, kan  

 voldgiftsretten på begæring bestemme, at virkningerne af den trufne afgørelse  

 helt eller delvis skal stilles i bero mod eller uden sikkerhedsstillelse.
 § 12.  De af voldgiftsretten afsagte kendelser og de  

 for retten indgåede forlig kan eksekveres efter lovgivningens almindelige  

 regler om fuldbyrdelse af domme og forlig.
 § 13.  Spørgsmål vedrørende en voldgiftsrets  

 kompetence og en voldgiftskendelses formelle gyldighed henhører under  

 domstolenes afgørelse.
 § 14.  Det påhviler voldgiftsrettens formand og  

 medlemmer over for alle uvedkommende at bevare tavshed med hensyn til  

 forhold, der kommer til deres kundskab under udførelsen af deres hverv,  

 ligesom de ikke må udtale sig angående stemmeafgivningerne.
§ 15.  Over voldgiftsrettens forhandlinger føres en af  

 formanden autoriseret protokol, som efter hver sags afslutning underskrives  

 af formanden og de medvirkende voldgiftsmænd.
Af protokollen kan hver af  

 parterne samt de medvirkende voldgiftsmænd begære udskrifter, dog ikke  

 vedrørende stemmeafgivningen.
Endvidere påhviler det voldgiftsrettens formand  

 at drage omsorg for, at der tilstilles Arbejdsdirektoratet, vedkommende  

 arbejdsformidlingskontor og vedkommende faglige udvalg hver en udskrift af de  

 af voldgiftsretten afsagte kendelser og de for retten indgåede forlig.
Stk. 2.  I tilfælde, hvor der tillægges umyndige  

 erstatningsbeløb, som efter § 3 i lov om anbringelse og bestyrelse af  

 umyndiges midler m.v. skal bestyres i en godkendt forvaltningsafdeling, bør  

 der i kendelsen eller forliget optages en bestemmelse om, at beløbet skal  

 indbetales til den af værgen udpegede godkendte forvaltningsafdeling.
Kan det  

 ikke under voldgiftsrettens behandling af sagen uden nærmere undersøgelse  

 konstateres, hvilken forvaltningsafdeling værgen ønsker benyttet, bør  

 voldgiftsretten i kendelsen eller forliget fastsætte, til hvilken af de  

 godkendte forvaltningsafdelinger beløbet skal indbetales.
Oplyses det under  

 voldgiftsrettens behandling af sagen, at den umyndige har midler i  

 Overformynderiet, der endnu ikke er overført til bestyrelse i en  

 forvaltningsafdeling, bør der i kendelsen eller forliget optages en  

 bestemmelse om, at beløbet skal indbetales til Overformynderiet.
Det påhviler  

 i disse tilfælde voldgiftsrettens formand at sende en udskrift af kendelsen  

 eller forliget til den pågældende forvaltningsafdeling eller, hvis der  

 bestyres midler i Overformynderiet, til Overformynderiet med oplysning om  

 værgens navn og adresse.
 Stk. 3.  Udskrifter udfærdiges uden gebyr.
§ 16.  Der tilkommer ikke voldgiftsrettens medlemmer  

 vederlag eller diæter.
Dog kan der efter regler, der fastsættes af  

 Undervisningsministeriet efter forhandling med Justitsministeriet, tillægges  

 voldgiftsrettens formand vederlag af statskassen.
§ 17.  De med voldgiftsrettens virksomhed iøvrigt  

 forbundne udgifter, herunder eventuelle befordringsudgifter for formanden,  

 jf. § 3, stk. 1, samt udgifter til maskinskrivning, protokoller, papir,  

 porto, leje af lokale og lignende, afholdes af statskassen.
Derimod må hver  

 part selv afholde eventuelle befordringsudgifter for de af vedkommende valgte  

 voldgiftsmænd.
 § 18.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 165 af 7. juni 1957 af  

 regler for de i henhold til lov om lærlingeforhold nedsatte voldgiftsretters  

 virksomhed ophæves.
Undervisningsministeriet, den 10. april  

 1987 P.
M.
V.
