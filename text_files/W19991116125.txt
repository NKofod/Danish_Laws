Olie- og CO2-afgift Reference:
Mineralolieafgiftslovens § 11 Kuldioxidafgiftslovens § 9 Klagen vedrørte spørgsmålet om A A/S var berettiget  

 til godtgørelse af olie- og C02-afgift i henhold til  

 mineralolieafgiftslovens § 11 og kuldioxidafgiftslovens § 9 vedrørende  

 energi, der anvendtes til drift af varmekanoner i forbindelse med  

 tørring/affugtning ved nybyggeri og bygningsrenovering.
Det fremgik af sagens oplysninger, at A A/S, der var en  

 byggeentreprenørvirksomhed, i forbindelse med opførelse af  

 nybyggeri og renovering af eksisterende bygninger lejede varmekanoner, som  

 anvendtes i tilknytning til byggearbejdet.
Varmekanonerne anvendtes til  

 tørring af cement, træ eller andre materialer.
Selskabets revisor havde oplyst, at varmekanonerne anvendtes enten fordi  

 en konstant varme var en forudsætning for, at de anvendte materialer  

 bevarede de optimale egenskaber, eller fordi en hurtig tørring var en  

 forudsætning for, at byggearbejdet kunne ske som en kontinuerlig  

 proces.
Varmekanonerne anvendtes kontinuerligt fra byggestart til  

 rålokalerne stod færdigt.
Det var videre oplyst, at varmekanonernes størrelse og effekt  

 afhang dels af det enkelte byggeprojekts omfang, rumstørrelse og  

 tilgængelighed, dels af forceringsgraden.
Varmekanonerne anvendtes til  

 udtørring i færdige lokaler, lokaler, som var delvist  

 færdiggjorte (interimslukkede), men hvor der eksempelvis manglede  

 isætning af døre og vinduer, og endelig lokaler uden tag og  

 færdige ydervægge, hvor tildækning var sket med presenning.
Endvidere var det oplyst, at varmekanonerne anvendtes efter behov.
De  

 anvendtes oftest i kolde og/eller fugtige perioder, hvor der ikke skete en  

 naturlig indtørring af byggematerialerne, men anvendtes tillige ved  

 forceringsarbejder i andre perioder.
 Selskabets revisor havde oplyst, at varmekanonerne ikke anvendtes til  

 komfortopvarmning, dvs. opvarmning af hensyn til de medarbejdere, der  

 arbejdede på byggeprojekterne.
 I en skrivelse af 29. marts 1996 fra Told- og Skattestyrelsen til told- og  

 skatteregionerne fremgik:
"Godtgørelse af energiafgifter og CO2-afgift Til regionens orientering har styrelsen skrevet således til  

 Entreprenørforeningen:
 "Foreningen har i brev af 25. januar 1996 rejst spørgsmål om,  

 hvorvidt udtørring af bygninger under opgørelse eller  

 reparation kan anses for procesformål.
Det er oplyst, at udtørringen kan ske ved opvarmning af rummene med  

 en såkaldt varmekanon, der blæser varm luft ind i rummene.  

 varmekanoner bruger energi i form af el eller flaskegas.
Rumtemperaturen  

 bringes ikke på på 45 gr.
C ved opvarmningen med varmekanon.  

 Formålet er at bringe fugtigheden i konstruktionen ned på et  

 niveau, så der kan udføres arbejder som f.eks. lægning af  

 trægulve og malerarbejder.
 Endvidere er det anført, at entreprenører har pligt til at  

 videreføre bygge- og anlægsarbejder i vinterperioden efter  

 bestemmelserne i Bygge- og Boligstyrelsens bekendtgørelse nr. 718 af  

 5. september 1995 om bygge- og anlægsarbejder i vinterperioden.
Vi kan oplyse, at ovennævnte rumopvarmning ved flaskegas ikke  

 opfylder betingelserne for procesformål i § 11, stk. 5, nr. 2 (45 gr.  

 C-reglen) i lov om energiafgift af mineralolieprodukter mv.
Nævnte  

 opvarmning er derfor omfattet af reglerne om almindelig rumvarme, jf. lovens  

 § 11, stk. 4. Det betyder samtidig, at der ikke er adgang til  

 godtgørelse af CO2-afgift.
 Det samme gælder for rumopvarmning med el, hvor opvarmningen sker  

 ved fast installerede varmeanlæg, jf. § 11, stk. 3, i lov om afgift af  

 elektricitet.
 For løst placerede el-baserede varmeanlæg, der udelukkende er  

 opstillet for at dække et midlertidigt behov for rumvarme, kan  

 forbruget af el anses for omfattet af reglerne om procesformål.
Denne umiddelbare afgiftsforskel mellem fast installerede varmeanlæg  

 og løse varmeanlæg skyldes først og fremmest praktiske og  

 administrative hensyn, hvorved man bl.a. undgår, at der skal ske  

 særskilt opgørelse af et elforbrug, der dækker et  

 almindeligvis mere kortvarigt behov for varme.
Vi vil dog følge  

 udviklingen for at se, om afgiftsforskellen indebærer en tendens til,  

 at mere basale behov for opvarmning i stigende omfang dækkes ved  

 løse elbaserede varmeanlæg." Told- og skatteregionen havde truffet afgørelse om, at der i  

 henhold til mineralolieafgiftsloven ikke kunne indrømmes selskabet  

 tilbagebetaling af energiafgift af afgiftspligtigt brændstof, som  

 selskabet forbrugte til omhandlede formål i dets momsregistrerede  

 byggevirksomhed.
Endvidere, at der følgelig ikke var grundlag for  

 tilbagebetaling af CO2-afgift efter kuldioxidafgiftsloven.
 Regionen havde som begrundelse for afgørelsen bl.a. anført,  

 at forbruget af energi til drift af varmekanoner opstillet i interimistisk  

 overdækkede rum i bygninger under opførelse med henblik  

 på, at befordre tørringen af byggematerialer, der indgik i  

 allerede opførte/isatte bygningselementer eller dele heraf, var  

 forbrug af rumvarme, for hvilken der i henhold til mineralolieafgiftslovens §  

 11, stk. 4, ikke blev indrømmet fradrag.
 Regionen havde herved bl.a. anført, at brugen i bestemmelsen af de  

 specifikke benævnelser for rum - med angivelse af deri stedfindende  

 processer - tydede på, at lovens betegnelse "rum" i  

 sammensætningen "rumvarme", jf. § 11, stk. 4, omfattede dette begreb i  

 dets videste tekniske betydning, og altså ikke skulle opfattes  

 eksklusivt som virksomheders  komfortopvarmede "opholdslokaler" for personale  

 m.v., såsom fabriks-, værksteds-, lager-, salgs-, kontor- og  

 kantinelokaler.
 Videre havde regionen anført, at hvis antagelse af denne  

 udstrækning af det legale rumbegreb lagdes til grund ved  

 bedømmelsen af den foreliggende sag, var varmeenergi, der under  

 opførelse af bygninger tilførtes luften i disses rum, herunder  

 rum, som omsluttes af gulv, delvis opførte vægge og en  

 midlertidig overdækning af presenning medgået til rumopvarmning i  

 afgiftslovens forstand.
Regionen havde videre anført, at mineralolieafgiftslovens § 11,  

 stk. 4, 2. pkt., og stk. 5, nr. 1-2, udelukkende omhandlede fremstilling af  

 varer, der var bestemt for afsætning og som led i forarbejdningen i  

 særligt indrettede lukkede anlæg, kabiner, rum eller lokaler der  

 var underkastet nærmere betegnede processer, eller var udsat for en  

 temperaturstigning på mindst 10 gr.
C i forhold til det omgivende rum  

 eller var udsat for temperaturændringer under en behandling ved en  

 procestemperatur på mindst 45 gr.
C eller for enkelte særligt  

 nævnte varer der skulle lagres eller tørres, eller opvarmes som  

 led i en forarbejdning, der ændrede varens karakter.
Regionen havde  

 anført, at omhandlede forhold ikke var omfattet af disse bestemmelser.
 Selskabets revisor havde over for Landsskatteretten nedlagt påstand  

 om, at selskabet havde adgang til at få godtgjort olieafgift og  

 CO2-afgift vedrørende olie, der var anvendt til drift af varmekanoner,  

 som anvendtes til tørring/affugtning af lokaler i forbindelse med  

 nybygninger og bygningsrenoveringer.
 Revisoren havde til støtte for den nedlagte påstand gjort  

 gældende, at omhandlede brug af varmekanoner ikke var omfattet af de  

 begrænsninger i adgangen til godtgørelse, som fulgte af  

 bestemmelserne om rumvarme.
 Han havde dertil anført, at mineralolieafgiftslovens § 11, stk. 1,  

 fastlagde, at momsregistrerede virksomheder kunne få tilbagebetalt  

 olieafgift vedrørende de i virksomheden forbrugte varer, og at denne  

 hovedregel gjaldt for al anvendelse af olieafgiftspligtige varer, medmindre  

 forbruget var omfattet af de efterfølgende bestemmelser, herunder  

 bestemmelserne om rumvarme i mineralolieafgiftslovens § 11, stk. 4.
 Han havde videre anført, at spørgsmålet i  

 nærværende sag således kunne afgrænses til  

 spørgsmålet om, hvorvidt den energi som selskabet anvendte i  

 forbindelse med tørring af bygningsmaterialer, var omfattet af  

 hovedreglen i § 11, stk. 1, eller om energianvendelse var omfattet af  

 begrænsningen for energi, der anvendtes til rumvarme, jf. § 11, stk. 4.  

 Videre, at det centrale spørgsmål herefter var, om selskabets  

 anvendelse af energi udgør rumvarme, således som dette begreb  

 var beskrevet i § 11, stk. 4, og i forarbejderne til denne bestemmelse.
 Videre havde han anført, at begrebet rumvarme ikke var beskrevet  

 entydigt i lovteksten, man at der som anført af regionen måtte  

 indfortolkes en forholdsvis vid fortolkning af begrebet, hvilket fulgte af de  

 meget præcise definitioner i § 11, stk. 5. Han havde anført, at  

 man ikke kunne udlede af disse bestemmelser, at et forbrug af varme til  

 tørring af byggematerialer, og hvor forbruget ikke tjente til en  

 stabil opvarmning af lokaler, var omfattet af reglerne om rumvarme.
Han havde henvist til bemærkningerne til lovforslag L210 fra 1995,  

 hvor man havde defineret begrebet rumvarme.
Det fremgik heraf:
"Udgangspunktet for afgrænsningen og definitionen af rumopvarmning i  

 erhverv har været, at erhvervene skulle betale samme afgift på  

 samme type energiforbrug til opvarmning m.v., som finder sted i  

 husholdningerne.
For rumopvarmning kan man endvidere som udgangspunkt antage,  

 at forbruget er mere jævnt fordelt mellem forskellige brancher end  

 andet energiforbrug og i store træk proportionalt med  

 beskæftigelsen".
Revisoren havde anført, at rumvarme herefter - baseret på  

 ovennævnte definition og ud fra en naturlig sproglig forstå- else  

 - omfattede en direkte eller indirekte opvarmning af lokaler, hvor  

 opvarmningen i et vist omfang tjente komfortformål.
Kun dette kunne  

 begrunde, at der i bemærkningerne skete en sammenkædning af  

 varmeforbruget, beskæftigelsen i erhvervene og opvarmning i private  

 husholdninger.
Han havde videre anført, at rumvarme således ikke omfattede  

 den opvarmning, som alene skete af produktionstekniske hensyn, og som bestod  

 i en udtørring af byggematerialer i forbindelse med opførelse  

 eller renovering af lokaler.
Han havde anført, at den varme, som  

 udsendtes af varmekanonerne, ikke blev udnyttet til komfortformål og  

 ikke bibragte en stabil opvarmning af lokaler, der tjente til ophold for  

 personer.
Tværtimod ville den udviklede varme typisk ikke blive  

 udnyttet til egentlig lokaleopvarmning, hvis der var tale om  

 halvfærdige lokaler, hvor varmen "ryger ud i den blå luft".  

 Henset til formålet med energianvendelsen kunne man således ikke  

 karakterisere energien for anvendt til rumvarme.
Han havde anført, at synspunktet om, at rumvarme skulle have en vis  

 stabil karakter, indirekte fandt støtte i Told- og Skattestyrelsens  

 brev fra marts 1996 til regionerne.
Heri anførte man, at forbrug af el  

 i løst placerede el-baserede varmeanlæg, der udelukkende var  

 opstillet for at dække et midlertidigt behov for rumvarme, kunne anses  

 for at være omfattet af reglerne om procesformål.
 Han havde videre anført, at Told- og Skattestyrelsen derimod i  

 omtalen af retningslinierne for brug af varmekanoner, forbigik hovedreglen  

 om, at momsregistrerede virksomheder havde adgang til godtgørelse,  

 idet man foretog en direkte tolkning af mineralolieafgiftslovens § 11, stk.  

 5, nr. 2. Dermed undlod man at tage stilling til, om udtørring ved  

 brug af varmekanoner i det hele taget vsr omfattet af rumvarmebegrebet.
Sammenfattende havde revisoren anført, at opvarmning af  

 byggematerialer, som skete ved anvendelse af varmekanoner, som gav en direkte  

 opvarmning af de materialer, som blev tørret, og som skete i  

 forbindelse med en byggeproces, hvor opvarmningen ikke tjente  

 komfortformål, og hvor varmen som oftest ikke medførte en stabil  

 opvarmning af lokaler, ikke var omfattet af begrebet rumvarme og  

 medførte ikke, at adgangen til at få tilbagebetalt energiafgift  

 vedrørende opvarmningen var fortabt.
Forbruget var omfattet af  

 hovedreglen i mineralolieafgiftslovens § 11, stk. 1, om, at momsregistrerede  

 virksomheder havde adgang til at få tilbagebetalt afgift  

 vedrørende brug af energi.
Der var intet i mineralolieafgiftsloven  

 eller bemærkningerne, der talte for en anden opfattelse.
 Endelig havde han bemærket, at med hensyn til  

 spørgsmålet om godtgørelse af CO2-afgift, ville adgangen  

 hertil følge af adgangen til godtgørelse af  

 mineralolieafgift.
 Landsskatteretten udtalte:
 I henhold til mineralolieafgiftslovens § 11, stk. 1, kunne  

 momsregistrerede virksomheder som hovedregel få tilbagebetalt afgiften  

 af forbrugt afgiftspligtige mineralolieprodukter.
 Som en undtagelse hertil var i lovens § 11, stk. 4, angivet  

 følgende:
"Der ydes ikke tilbagebetaling for afgiften af varme og varer, der direkte  

 eller indirekte anvendes til fremstilling af varme, som leveres fra  

 virksomheden, rumvarme eller varmt vand, jf. dog stk. 5. Der ydes dog  

 tilbagebetaling for afgiften af varme og varer, der forbruges i lukkede  

 anlæg til fremstilling eller forarbejdning af varer, og som indirekte  

 bidrager til rumopvarmning, såfremt højst 10 pct. af den energi,  

 der er forbrugt i anlægget bidrager til rumopvarmning." To retsmedlemmer bemærkede, at omhandlede varmekanoner udelukkende  

 anvendtes til udtørring af byggematerialer i forbindelse med  

 byggeprocessen.
Disse medlemmer fandt det bedst stemmende med de til  

 lovforslaget fremsatte bemærkninger om rumopvarmning, at en sådan  

 varmeanvendelse ikke var omfattet af begrebet rumopvarmning, og at forholdet  

 således ikke var omfattet af mineralolieafgiftslovens § 11, stk. 4.
 Disse medlemmer fandt derfor, at selskabet var berettiget til  

 godtgørelse af omhandlede mineralolieafgift, jf.  

 mineralolieafgiftslovens § 11, stk. 2, og som følge heraf tillige af  

 kuldioxidafgiften.
Et retsmedlem (retsformanden) bemærkede, at der hverken i loven  

 eller i bemærkningerne hertil, var en nærmere definition af selve  

 begrebet rum.
Ud fra formuleringen af bestemmelserne i  

 mineralolieafgiftslovens § 11, stk. 4 og stk. 5, 1-3, måtte dette  

 retsmedlem være enig med regionen i, at begrebet rum måtte  

 opfattes i dets videste tekniske forstand.
På den baggrund fandt dette  

 retsmedlem, at omhandlede anvendelse af varmekanoner i forbindelse med  

 byggearbejde - uanset byggefasen - måtte anses at foregå i en  

 sådan lokalitet, der i mineralolieafgiftslovens forstand måtte  

 karakteriseres som rum.
 Dette retsmedlem fandt således, at omhandlede energiforbrug  

 måtte anses for medgået til rumopvarmning i relation til  

 mineralolieafgiftslovens § 11, stk. 4. Det bemærkedes herved, at  

 omhandlede energiforbrug ikke var omfattet af 2. pkt. i § 11, stk. 4, ligesom  

 undtagelsesbestemmelserne i § 11, stk. 5, 1-3, ikke fandt anvendelse.
 Dette retsmedlem fandt derfor, at selskabet ikke var berettiget til  

 godtgørelse af omhandlede mineralolieafgift, hvorfor selskabet  

 ligeledes ikke var berettiget til godtgørelse af CO2-afgift, jf.  

 kuldioxidafgiftslovens § 9, stk. 4.
 Der blev truffet afgørelse i overensstemmelse med stemmeflertallet,  

 og den påklagede afgørelse blev ændret i overensstemmelse  

 med revisorens påstand.
