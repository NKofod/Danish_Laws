Betænkning afgivet af Kommunaludvalget den 7. juni 2005 Betænkning over Forslag til lov om midlertidig binding af  

 kommunernes og  

  

 amtskommunernes overskudslikviditet [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 3 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. april 2005 og var til 1.  

 behandling den 10. maj 2005. Lovforslaget blev efter 1. behandling henvist  

 til  

 behandling i Kommunaludvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 1. april 2005 dette  

 udkast til udvalget, jf. alm. del − bilag 41. Den 4. maj 2005 sendte  

 indenrigs-  

 og sundhedsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Amtsrådsforeningen.
 Indenrigs- og sundhedsministeren har over for udvalget  

 kommenteret den skriftlige henvendelse.
Spørgsmål Udvalget har stillet 14 spørgsmål til indenrigs- og  

 sundhedsministeren og 1 spørgsmål til justitsministeren til skriftlig  

 besvarelse, som disse har besvaret.
Samråd Udvalget har stillet 2 spørgsmål til indenrigs- og  

 sundhedsministeren til mundtlig besvarelse.
Ministeren har besvaret  

 spørgsmålene i et samråd med udvalget den 7. juni 2005. Udvalget har  

 efterfølgende  

 anmodet ministeren om det talepapir, der lå til grund for ministerens  

 besvarelse af spørgsmålene.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling og vil stemme hverken for eller imod  

 de stillede ændringsforslag.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget finder, at med dette  

 lovforslag fortsætter regeringen sin centralisering i forhold til kommuner og  

 amter.
Hermed fratages kommunerne den i forvejen meget beskedne handlefrihed  

 til at ændre på skatteudskrivningen (udskrivningsprocenten,  

 grundskyldspromillen og dækningsafgiften), som en uændret skat under ét trods  

 alt har efterladt.
Nu fastlåses kommuneskatteprocenterne gennem lovgivning,  

 hvorved den kommunale ret til skatteudskrivning afskaffes for 2006. Samtidig  

 har regeringen bebudet, at skatteprocenterne for 2007 for de enkelte kommuner  

 tilsvarende vil blive fastlagt gennem lovgivning.
På trods af, at kommunerne  

 har overholdt de indgåede aftaler med regeringen om at holde uændret skat  

 under  

 ét i alle årene med skattestop, vælger regeringen alligevel gennem lovgivning  

 at fastlåse de kommunale skatter.
 Tilsvarende fastlåses de amtskommunale skatter i lovforslaget.
Regeringen bruger strukturreformen som sin formelle begrundelse  

 for indgrebet, der kom som en tyv om natten og uden forudgående forhandlinger  

 med hverken KL eller Amtsrådsforeningen.
Regeringens manglende lyst til at  

 respektere det kommunale selvstyre fremgår af den proces, der førte frem til  

 lovforslagets fremsættelse.
Ganske vist forhandlede regeringen visse dele af  

 forslaget med KL, men efterfølgende indbyggede man fastlåsningen af de  

 kommunale skatter i lovforslaget uden nogen form for forudgående  

 forhandlinger.  

 Det er en stærkt kritisabel forhandlingsmetode, at man indgår en aftale om en  

 række opstramninger af den kommunale økonomi med KL, uden overhovedet at  

 orientere om planerne for et indgreb, der skal fastlåse skatteprocenterne.
Til gengæld har der slet ikke været nogen forudgående  

 forhandlinger med Amtsrådsforeningen.
Det forekommer bemærkelsesværdigt, at  

 to  

 kommunale organisationer udsættes for en så forskellig behandling.
Indgrebet får samtidig karakter af et direkte løftebrud over for  

 de kommuner, som i de foregående år har nedsat skatten i tillid til  

 regeringens  

 løfte om, at de ikke ville blive udsat for straf, hvis de efterfølgende måtte  

 blive nødt til at forhøje skatten tilbage til niveauet i 2002. På trods af  

 dette løfte, bliver skatteprocenten også fastlåst for disse kommuner.
Det er  

 en  

 meget formalistisk betragtning, når regeringen forsøger at bortforklare dette  

 reelle løftebrud, som disse kommuner hermed udsættes for.
Den slags metoder  

 undergraver tilliden mellem regeringen og kommunerne.
Regeringens manglende vilje til at gennemføre den lovede  

 udligningsreform har medført en kraftig forøgelse af puljen til vanskeligt  

 stillede kommuner for at afbøde de store økonomiske uligheder, der eksisterer  

 kommunerne imellem.
Med fastlåsningen af de kommunale skatter overfører  

 ministeren  

 yderligere 150 mio. kr. fra det kommunale bloktilskud til puljen for  

 vanskeligt  

 stillede kommuner.
Samtidig fremgår det af lovens bemærkninger, at  

 likviditetsproblemer som følge af de fastlåste skatter kommer ind som en  

 begrundelse for at opnå tilskud fra denne pulje.
Tidligere har ministeren  

 erkendt, at han har brugt puljen til vanskeligt stillede kommuner på at sikre  

 overholdelse af regeringens skattestop (L 62 − svar på spm. 8). Med  

 opbakning fra Dansk Folkeparti forekommer det efterhånden som om, regeringen  

 betragter denne del af den kommunale økonomi som en pulje, man mere eller  

 mindre kan fordele efter regeringens forgodtbefindende.
Det anser S, RV, SF  

 og  

 EL for at være en helt uacceptabel udvikling.
Derfor opfordrer S, RV, SF og  

 EL  

 ministeren og Folketingets flertal til, at puljen for vanskeligt stillede  

 kommuner fremover anvendes efter sit egentlige formål til at hjælpe de  

 kommuner, som har ekstraordinært store økonomiske problemer med at sikre  

 borgerne  

 en tilstrækkelig service.
Det kan f.eks. skyldes et særligt lavt  

 skattegrundlag  

 eller ekstraordinært store sociale udgifter.
S, RV, SF og EL er bekymrede over den stadige centralisering,  

 der sker i forhold til kommuner og amter.
S, RV, SF og EL tror, det er usundt  

 og kortsigtet at fjerne det økonomiske ansvar fra de folkevalgte i kommuner  

 og  

 amter.
Risikoen er, at man kommer ind i en ond cirkel, hvor de folkevalgte i  

 kommuner og amter fralægger sig det økonomiske ansvar, som vil resultere i  

 behov for endnu mere statsstyring og dermed en undergravning af det lokale og  

 regionale demokrati.
Sker det, mister man noget af det mest værdifulde i det  

 folkelige danske demokrati.
S, RV, SF og EL er uforstående over for, at  

 Venstre, Det Konservative Folkeparti og Dansk Folkeparti vil bære ansvaret  

 for  

 en sådan udvikling.
 På den baggrund vil S, RV, SF og EL stemme imod lovforslaget ved  

 3. behandling.
 Enhedslistens medlem af  

 udvalget kan ikke støtte lovforslaget, fordi det er en helt uacceptabel  

 tilsidesættelse  

 af det kommunale selvstyre og brud på indgåede aftaler.
Skattefastfrysningen  

 betyder, at selv i kommuner, som får flere plejekrævende ældre eller flere  

 børn, der skal passes eller i skole, kan man ikke hæve skatten for at bevare  

 standarden.
Kommunerne kan heller ikke bruge af deres kassebeholdning, hvis  

 de  

 skulle have noget af betydning i den, for den skal de deponere 60 pct. af i  

 en  

 bank, et realkreditinstitut eller KommuneKredit.
Det bliver også forbudt for  

 kommuner at hæve grundskylden (skatten på fast ejendom) og dækningsafgiften  

 (for forretningsejendomme og statsejendomme).
Der er ikke i disse år  

 et økonomisk uføre i Danmark, som på nogen måde kan berettige at begrænse de  

 kommunale og amtskommunale udgifter.
Tværtimod har regeringen selv pumpet  

 penge  

 ud i samfundet.
Det er bl.a. sket med skattelettelser.
Skattestoppet på  

 ejerboliger har tilmed affødt stigende boligpriser til fordel for  

 boligejerne.  

 På den baggrund finder EL det helt grotesk, at regeringen nu vil tvinge  

 kommunerne til at skære i den (amts)kommunale velfærd.
Mange borgere har  

 således  

 kunnet købe dyre sommerhuse, udlandsrejser, biler, elektronisk udstyr og  

 meget  

 mere, men de har ikke mulighed for at bruge deres ekstra penge i kommunen på  

 bedre forhold i daginstitutioner, på skoler og i hjemmeplejen eller i  

 amtskommunen til højere standard på sygehusene, osv.
Det såkaldte »frie valg  

 for borgerne« gælder ikke de fælles velfærdsgoder i (amts)kommunerne.  

 »Forhøjelse  

 af serviceniveauet er uhensigtsmæssigt«, står der i bemærkningerne til  

 lovforslaget.
Det er lige nøjagtigt det, EL er uenig i.
Både den demografiske  

 udvikling og den almindelige velstandsstigning tilsiger, at der må bruges  

 flere  

 penge i (amts)kommunerne, ellers vil danskerne blot opleve velstand uden  

 velfærd.
Regeringens hensigt er  

 efter ELs opfattelse at nedbryde fællesskabet til fordel for den  

 private  

 økonomi, at indskrænke det rum, hvor demokratiet bestemmer, og udvide det  

 rum,  

 hvor pengene bestemmer.
Det er et meget kontant udtryk for markedsgørelsen af  

 samfundet.
 Der skal være ro om den  

 kommunale økonomi, siger regeringen, samtidigt med at der hersker utryghed og  

 usikkerhed i de kommunale forvaltninger og i amterne om fordelingen af  

 opgaverne og om, hvem der skal drive de sociale institutioner videre, mens  

 ansatte ikke ved, om de bliver flyttet over i de nye store kommuner/regioner,  

 eller de bliver fyret.
Kommunerne har store  

 ekstraudgifter til kommunalreformen.
Folketingets Politisk-Økonomiske Udvalg  

 afholdt en høring, hvor flere eksperter dokumenterede, at reformen bliver  

 meget  

 dyr.
Og regeringen har ikke tænkt sig at give kommunerne og regionerne ekstra  

 penge til hele den enorme omstillingsproces, så alene af den grund kan vi  

 forudse besparelser på den almindelige service overfor borgerne.
De sidste år har der  

 været et skattestop, som har betydet, at kommuner og amter kun kunne sætte  

 skatten op, hvis der samtidig var nogle, der satte skatten ned.
Det  

 muliggjorde  

 dog en vis fleksibilitet kommunerne imellem.
Denne fleksibilitet kan nu kun  

 komme  

 på tale mellem kommuner, der skal sammensluttes, jf. ændringsforslagene fra  

 ministeren.
Dog vil enkelte kommuner, som måtte få problemer med  

 skattefrysningen, kunne søge om ekstraordinær støtte, men denne støtte skal  

 finansieres ved en nedsættelse af det generelle bloktilskud, det vil sige, at  

 de  

 øvrige kommuner alene af denne grund vil skulle skære i udgifterne.
 EL konstaterer endeligt,  

 at regeringen har brudt sit løfte til henholdsvis Københavns og Tårnby  

 Kommuner,  

 som havde en klar aftale med finansministeren om senere at kunne sætte  

 skatten  

 op, hvis det viste sig, at deres skattenedsættelser ikke kunne holde.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF og KF):
Til § 1 1)  

  

 I  

  

 stk. 1, 2  

  

 og  

  

 3,  

  

 ændres  

 »1. juli« til: »1. oktober«.
[Ændret deponeringsfrist] Til § 4 2)  


  

 Nr.  

 1  

  

 affattes således:
 »1.  

  

 	  

 Efter § 6 indsættes:
 »§ 6 a.  

  

 For budgetåret 2006 fastsættes den enkelte kommunes udskrivningsprocent efter  

 bestemmelserne i stk. 2 og 3 uanset bestemmelsen i § 6.
 Stk. 2.  

  

 For de kommuner,  

 der for budgetåret 2007 ikke indgår i en kommunesammenlægning, kan  

 udskrivningsprocenten for 2006 højst fastsættes til det samme som for 2005.
Stk. 3.  

  

 For de kommuner,  

 der fra og med budgetåret 2007 indgår i en kommunesammenlægning, fastsættes  

 udskrivningsprocenten i de enkelte kommuner for 2006 til 1)  

 	  

 den samme som for  

 2005 eller 2)  

 	  

 en procent, som de  

 kommuner, der indgår i sammenlægningen, har aftalt indbyrdes.
Det er en  

 forudsætning, at det samlede indkomstskatteprovenu for de kommuner, der  

 indgår  

 den pågældende kommunesammenlægning, skal svare til provenuet ved uændrede  

 udskrivningsprocenter i forhold til 2005. Den pågældende aftale skal  

 godkendes  

 af  

 Indenrigs- og Sundhedsministeriet.  

 Kommunerne skal indsende ansøgning herom til  

 Indenrigs- og  

 Sundhedsministeriet  

 senest den 1. september 2005.«« [Ændret udskrivningsprocent] Til § 5 3)  


  

 Nr.  

 1  

  

 og  

  

 2  

  

 affattes således:
 »1.  

  

 	  

 Efter § 2 indsættes:
 »§ 3.  

  

 For budgetåret 2006 fastsættes den enkelte kommunes grundskyldspromille efter  

 bestemmelserne i stk. 2 og 3 uanset bestemmelsen i § 2, stk. 1.
 Stk. 2.  

  

 For de kommuner,  

 der for budgetåret 2007 ikke indgår i en kommunesammenlægning, kan  

 grundskyldspromillen  

 for 2006 højst fastsættes til det samme som for 2005.
Stk. 3.  

  

 For de kommuner,  

 der fra og med budgetåret 2007 indgår i en kommunesammenlægning, fastsættes  

 grundskyldspromillen i de enkelte kommuner for 2006 til 1)  

 	  

 den samme som for  

 2005 eller 2)  

 	  

 en promille, som de  

 kommuner, der indgår i sammenlægningen, har aftalt indbyrdes.
Det er en  

 forudsætning, at det samlede grundskyldsprovenu for de kommuner, der indgår  

 den  

 pågældende kommunesammenlægning, skal svare til provenuet ved uændrede  

 grundskyldspromiller i forhold til 2005. Den pågældende aftale skal godkendes  

 af  

 Indenrigs- og Sundhedsministeriet.  

 Kommunerne skal indsende ansøgning herom til  

 Indenrigs- og  

 Sundhedsministeriet  

 senest den 1. september 2005.« 2.  

  

 Efter §  

 23 C  

 indsættes:
 »§ 24.  

  

 For budgetåret 2006 fastsættes den enkelte kommunes promiller for  

 dækningsafgift efter bestemmelserne i stk. 2 og 3 uanset bestemmelserne i §§  

 23  

 og  

 23 A.
 Stk. 2.  

  

 For de kommuner,  

 der for budgetåret 2007 ikke indgår i en kommunesammenlægning, kan  

 promillerne  

 for dækningsafgift for 2006 højst fastsættes til de samme som for 2005.
Stk. 3.  

  

 For de kommuner,  

 der fra og med budgetåret 2007 indgår i en kommunesammenlægning, fastsættes  

 promillerne for dækningsafgift i de enkelte kommuner for 2006 til 1)  

 	  

 de samme som for 2005  

 eller 2)  

 	  

 de promiller for  

 dækningsafgift, som de kommuner, der indgår i sammenlægningen, har aftalt  

 indbyrdes.
Det er en forudsætning, at det samlede provenu af dækningsafgift  

 for  

 de kommuner, der indgår den pågældende kommunesammenlægning, skal svare til  

 provenuet ved uændrede promiller for dækningsafgift i forhold til 2005. Den  

 pågældende aftale skal godkendes af  

 Indenrigs- og  

 Sundhedsministeriet.
Kommunerne skal indsende ansøgning herom  

 til  

 Indenrigs- og Sundhedsministeriet  

 senest  

 den 1. september 2005.
Stk. 4.  

  

 For budgetåret  

 2006 fastsættes den enkelte amtskommunes promiller for dækningsafgift til det  

 samme som for 2005, uanset bestemmelserne i § 23.«« [Grundskyldpromille og promille for dækningsafgift] Bemærkninger Til nr. 1-3 Det oprindelige forslag indebar, at skatten i alle kommuner  

 skulle være uændret i 2006 i forhold til 2005. De kommunale parter har i  

 deres  

 høringssvar været kritiske over for denne del af lovforslaget.
Regeringen har  

 efterfølgende drøftet forslaget med KL (Kommunernes Landsforening). KL er  

 fortsat kritisk over for denne del at forslaget, men har tilkendegivet, at  

 hvis  

 det alligevel gennemføres, vil det teknisk kunne forbedres på visse punkter.
 Regeringen fremsætter på den baggrund dette ændringsforslag, som  

 indebærer, at kommuner, der ikke skal sammenlægges, har mulighed for at sætte  

 skatten ned i 2006.
Endvidere gives der mulighed for, at de kommuner, der skal  

 lægges sammen, kan justere deres skatter med henblik på at nærme sig et  

 fælles  

 niveau.
Det forudsættes dog, at den samlede skat for de pågældende  

 sammenlægningskommuner er uændret i forhold til en situation med uændrede  

 skatteprocenter  

 i hver enkelt kommune.
De pågældende kommuner kan således ikke ændre den  

 samlede skatteudskrivning for sammenlægningskommunerne set under ét, men har  

 mulighed for at påbegynde harmoniseringen til et nyt fælles niveau allerede i  

 2006. Denne harmonisering forudsætter godkendelse fra Indenrigs- og  

 Sundhedsministeriet med henblik på at sikre, at forudsætningen om uændret  

 skat  

 set under ét overholdes.
 De pågældende bestemmelser om skatteudskrivningen gælder både  

 for indkomstskat, grundskyld og dækningsafgift.
 Det skal endvidere bemærkes, at regeringen efter forhandlinger  

 med KL er indstillet på at imødekomme KL på en række punkter i forhold til  

 administrationen  

 af bestemmelserne om deponering af overskudslikviditet.
Det drejer sig om muligheden for at tage hensyn til de tilfælde,  

 hvor revisionens gennemgang af en kommunes eller amtskommunes regnskab for  

 2004  

 fører til ændringer i den likviditetsbeholdning, som kommunen eller  

 amtskommunen har opgjort i regnskabet.
Revisionens beretning om regnskab 2004  

 afgives til kommunen senest den 15. august 2005. På den baggrund foreslås  

 tidspunktet  

 for deponeringen udskudt fra den 1. juli 2005  som foreslået i det  

 oprindelige  

 forslag  til den 1. oktober 2005.
 Det drejer sig endvidere om muligheden for at modregne et  

 eventuelt kassekredittræk i likviditetsopgørelsen ultimo 2004. Denne ordning  

 kan administreres gennem lovforslagets dispensationsbestemmelse og må  

 forudsætte, at kommunen eller amtskommunen indsender en revisionspåtegnet  

 opgørelse heraf.
Det skal endvidere bemærkes, at der i lovforslagets bemærkninger  

 er lagt op til, at de deponerede midler skal administreres efter de regler,  

 der  

 gælder for deponering efter lånebekendtgørelsen.
KL har dog udtrykt ønske om,  

 at kommunerne får mulighed for formuepleje i deponeringsperioden.
Indenrigs-  

 og  

 Sundhedsministeriet er indstillet på at imødekomme KL på dette punkt, således  

 at  

 kommuner og amter får mulighed for at udøve formuepleje af de deponerede  

 midler  

 i deponeringsperioden.
Det afgørende er, at beløbet fortsat skal være  

 deponeret, således at der ikke kan udtages beløb fra de deponerede midler til  

 forbrug i perioden.
Ad nr. 1 Ændringsforslaget indebærer, at tidspunktet for kommunernes og  

 amtskommunernes deponering efter denne lov udskydes fra den 1. juli 2005 til  

 den  

 1. oktober 2005. Baggrunden er, at der dermed bliver mulighed for at tage  

 hensyn til eventuelle ændringer i likviditetsopgørelsen ved  

 regnskabsafslutningen  

 for 2004 som følge af revisionens gennemgang af regnskabet.
Revisionens  

 beretning afgives til kommunen senest den 15. august 2005. Kommunerne og  

 amtskommunerne skal således snarest herefter indberette eventuelle ændringer  

 af  

 likviditetsopgørelsen som følge af revisionens gennemgang til  

 Indenrigs-  

 og Sundhedsministeriet.
Ad nr. 2 Bestemmelsen i det oprindeligt fremsatte lovforslag indebar, at  

 de kommunale udskrivningsprocenter for budgetåret 2006 fastfryses på samme  

 niveau  

 som for 2005.
 Ændringsforslaget indebærer, at de kommuner, der ikke indgår i  

 en kommunesammenlægning, har mulighed for at sætte udskrivningsprocenten ned  

 i  

 2006. De kommuner, der indgår i en kommunesammenlægning, skal enten holde  

 uændret udskrivningsprocent i 2006 i forhold til 2005 eller påbegynde en  

 harmonisering af udskrivningsprocenterne i forhold til de kommuner, der  

 indgår  

 i den pågældende sammenlægning.
 Harmoniseringen af udskrivningsprocenterne skal ske således, at  

 der for de kommuner, der indgår i den pågældende sammenlægning, samlet set  

 udskrives  

 det samme skatteprovenu, som hvis hver enkelt af de pågældende kommuner havde  

 holdt uændret udskrivningsprocent i forhold til 2005.
Med henblik på at sikre, at harmoniseringen af  

 udskrivningsprocenterne sker under overholdelse af forudsætningen om uændret  

 skat for de pågældende kommuner set under ét, indebærer ændringsforslaget, at  

 justeringen af udskrivningsprocenterne skal godkendes af Indenrigs- og  

 Sundhedsministeriet.
De pågældende kommuner skal derfor senest den 1.  

 september  

 2005 indsende ansøgning herom til ministeriet med henblik på, at Indenrigs-  

 og  

 Sundhedsministeriet kan tage stilling til ansøgningerne inden den endelige  

 vedtagelse af de kommunale budgetter for 2006.
Ad nr. 3 (Ad § 5, nr. 1) Denne bestemmelse vedrører fastsættelsen af den kommunale  

 grundskyldspromille, og bestemmelsen er i øvrigt helt parallel med  

 bestemmelsen  

 om udskrivningsprocenten, jf. nr. 1 ovenfor.
(Ad § 5, nr. 2) Denne bestemmelse vedrører fastsættelsen af de kommunale  

 promiller for dækningsafgift, og bestemmelsen er i øvrigt helt parallel med  

 bestemmelserne om udskrivningsprocent og grundskyldspromille, jf. nr. 1 og 2  

 ovenfor.
Det skal i den forbindelse bemærkes, at kommunerne kan udskrive  

 dækningsafgift af henholdsvis offentlige ejendomme, jf. lovens § 23 og  

 dækningsafgift af visse erhvervsejendomme, jf. lovens §  

 23 A.
De foreslåede bestemmelser  

 vedrører de to former for dækningsafgift hver for sig.
 Kommuner, der skal sammenlægges, kan således efter den  

 foreslåede bestemmelse i § 24, stk. 3, nr. 2, påbegynde en harmonisering af  

 promillerne for dækningsafgift for henholdsvis offentlige ejendomme og visse  

 erhvervsejendomme under forudsætning af, at provenuet for hver af de to  

 former  

 for dækningsafgift er uændret i forhold til provenuet ved uændrede promiller  

 for dækningsafgift i forhold til 2005.
Herudover indebærer bestemmelsen en fastfrysning af de  

 amtskommunale promiller for dækningsafgift.
Denne del af forslaget er uændret  

 i  

 forhold til det oprindeligt fremsatte forslag.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Magnus Heunicke (S)   

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 144 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Henvendelse af 28/4-05 fra Amtsrådsforeningen 3 Ændringsforslag, fra indenrigs- og sundhedsministeren 4 Tidsplan for udvalgets behandling af lovforslaget 5 1. udkast til betænkning 6 2. udkast til betænkning Oversigt over spørgsmål og svar vedrørende L 144 Spm.nr.
Titel 1 Spm. om kommentar til henvendelse af 28/4-05 fra  

 Amtsrådsforeningen, til indenrigs- og sundhedsministeren, og ministerens svar  

 herpå 2 Spm. om, hvorfor ministeren ikke har ønsket at forhandle  

 med KL om fastsættelse af den kommunale udskrivningsprocent,  

 grundskyldspromillen  

 og dækningsafgift for 2006, til indenrigs- og sundhedsministeren, og  

 ministerens svar herpå 3 Spm. om, hvilke forhandlinger ministeren har haft med KL  

 efter lovforslaget er blevet fremsat i Folketinget, til indenrigs- og  

 sundhedsministeren,  

 og ministerens svar herpå 4 Spm. om oversendelse af kopi af regeringens brev til  

 Tårnby Kommune om udskrivningsprocent, til indenrigs- og sundhedsministeren,  

 og ministerens svar herpå 5 Spm. om uddybning af bemærkning om tilskud til vanskeligt  

 stillede kommuner, til indenrigs- og sundhedsministeren, og ministerens svar  

 herpå 6 Spm. om bloktilskud til kommunerne, til indenrigs- og  

 sundhedsministeren, og ministerens svar herpå 7 Spm. om redegørelse for regeringens planer for  

 kommunernes skatteudskrivning for 2007, til indenrigs- og sundhedsministeren,  

 og ministerens svar herpå 8 Spm. om baggrunden for, at regeringen tilsyneladende har  

 undladt at forhandle med amterne, til indenrigs- og sundhedsministeren, og  

 ministerens  

 svar herpå 9 Spm. om uddybning af forhandlingsforløbet med KL, til indenrigs-  

 og sundhedsministeren, og ministerens svar herpå 10 Spm. om, hvordan ministeren forventer, at lovforslaget  

 vil påvirke budgetterne for 2005, til indenrigs- og sundhedsministeren, og  

 ministerens svar herpå 11 Spm. om regeringens skattestop og kommunernes muligheder,  

 til indenrigs- og sundhedsministeren, og ministerens svar herpå 12 Spm. om sammenhængen mellem det kommunale selvstyre og kommunernes  

 skatteudskrivningsret, til justitsministeren, og ministerens svar herpå 13 Spm. om oversendelse af kopi af brev fra Tårnby Kommune  

 til finansministeren, til indenrigs- og sundhedsministeren, og ministerens  

 svar herpå 14 Spm. om oversendelse af talepapir til besvarelse af  

 samrådsspm.
A, til indenrigs- og sundhedsministeren, og ministerens svar  

 herpå 15 Spm. om oversendelse af talepapir til besvarelse af  

 samrådsspm.
B, til indenrigs- og sundhedsministeren, og ministerens svar  

 herpå Oversigt over samrådsspørgsmål vedrørende L 144 Samråds-spm.nr.
