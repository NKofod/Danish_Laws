 Cirkulæreskrivelse om meddelelse om  

 selvforskyldt ledighed ved orlovs udløb.
 Kommentar m.v.:
Et medlem, som søgte børnepasningsorlov, accepterede  

 arbejdsgiverens vilkår om, at medlemmet ikke havde krav på at  

 vende tilbage til arbejdspladsen efter endt orlov.
Det medførte, at  

 medlemmet skulle stilles på samme måde, som hvis hun havde opsagt  

 sit job eller var blevet opsagt af en grund, som væsentligst skyldtes  

 hende.
Medlemmet blev derfor anset for selvforskyldt ledig ved orlovens  

 udløb.
 Meddelelse om afgørelsen:
Medlemmet havde i perioden fra den 1. april 1994 til den 31. marts 1995  

 børnepasningsorlov efter aftale med hendes arbejdsgiver.
Da medlemmet  

 skulle vende tilbage til arbejdspladsen efter denne orlov, oplyste  

 arbejdsgiveren,  at medlemmet måtte forvente at skulle møde kl.  

 5,00 eller 6,00. Dette så hun sig ikke i stand til, idet hun ikke havde  

 mulighed for at skaffe børnepasning så tidligt på dagen.  

 Hun besluttede sig derefter for at søge endnu et års orlov til  

 børnepasning.
 Arbejdsformidlingen bevilgede ny orlov for perioden fra den 1. maj 1995  

 til den 28. april 1996. Arbejdsgiveren oplyste i ansøgningsskemaet, at  

 der var indgået aftale med medlemmet om, at hun ikke skulle vende  

 tilbage til arbejdspladsen.
 Arbejdsløshedskassen  pålagde medlemmet 5 ugers effektiv  

 karantæne med den begrundelse, at medlemmet var selvforskyldt ledig,  

 idet ansættelsesforholdet ophørte, uden at medlemmet havde en  

 gyldig opsigelsesgrund i arbejdsløshedsforsikringslovens forstand.
 Direktoratet tiltrådte kassens afgørelse om, at  

 medlemmet må anses som selvforskyldt ledig ved arbejdsophøret  

 den 28. april 1996, da hun ikke havde en gyldig grund til at opsige sin  

 stilling, jf. § 21, stk. 1, i direktoratets dagældende  

 rådighedsbekendtgørelse.
 Medlemmet blev derfor pålagt en effektiv karantæne på 5  

 uger fra den 29. april 1996, jf. arbejdsløshedsforsikringslovens § 63,  

 stk. 1, nr. 2, og rådighedsbekendtgørelsens § 28, stk. 1.
 Direktoratet lagde ved sin afgørelse vægt på, at  

 medlemmet ved indgivelse af ansøgning om børnepasningsorlov for  

 perioden fra den 1. maj 1995 til den 28. april 1996 accepterede, at hun ikke  

 havde krav på at vende tilbage til sin arbejdsplads efter endt orlov.  

 Hun skulle derfor stilles på samme måde, som hvis hun havde  

 opsagt sit job eller var blevet afskediget af en grund, der væsentligst  

 skyldtes hende.
 Ankenævnet tiltrådte direktoratets afgørelse med  

 den givne begrundelse og med henvisning til  

 arbejdsløshedsforsikringslovens § 63 og § 21, stk. 1, i direktoratets  

 dagældende rådighedsbekendtgørelse.
