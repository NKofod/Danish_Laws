§ 1 I bekendtgørelse nr. 878 af 20. oktober 1994 om fersk fjerkrækød foretages  

 følgende ændringer:
 1. I indledningen til bekendtgørelsen indsættes efter  

 (kødloven): »og § 7, stk. 3, og § 35 i lov om husdyrsygdomme, jf.  

 lovbekendtgørelse nr. 381 af 7. juni 1993«.
 2. Efter § 11 indsættes:
» § 11a.
Omsætning og anvendelse af alle dele af fjerkræ, der  

 hidrører fra områder, der er pålagt restiktioner som følge af  

 fjerkræsygdomme, der er omfattet af lov om husdyrsygdomme, må ikke finde  

 sted, med mindre Veterinærdirektoratet har givet tilladelse dertil.  

 Veterinærdirektoratet kan herunder fastsætte, at kød af sådanne dyr skal  

 forsynes med et særligt sundhedsmærke.«.
 3. § 18, stk. 2, affattes således:
 »Stk. 2.  Med bøde straffes den, der tilsidesætter  

 vilkår efter § 11a eller undlader at efterkomme påbud efter § 16.«.
 4. I § 18, stk. 3, 1. linje, indsættes efter  

 »kan«: »jf. kødlovens § 27, stk. 2,».
 5. I § 18, stk. 4, 4. linje, indsættes efter  

 »kødloven«: »og § 36 i lov om husdyrsygdomme«.
§ 2 Bekendtgørelsen træder i kraft den 1. februar 1996.
Veterinærdirektoratet, den 22. januar  

 1996 P.V.V.
Kristian Hermansen / Per A.
Hansen (* 1) Bekendtgørelsen indeholder bestemmelser, der gennemfører artikel 5 i  

 Rådets direktiv nr. 91/494/EØF, EF-Tidende 1991, L 268, side 35, som ændret  

 ved Rådets direktiv 93/121 EF, EF-tidende 1993, L 340, side 39.
