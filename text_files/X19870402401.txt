Nævnet halverede de af U krævede lejeforhøjelser for isætning af  

 termoruder.
Ved sin afgørelse bestemte nævnet, at fradraget for »sparet  

 vedligeholdelse« burde forhøjes, idet lejlighederne i forvejen var  

 forsynet med dobbeltruder.
Der lagdes herved vægt på, at brugsværdien for  

 lejerne var mindre, og at de eksisterende vinduer gennem længere tid havde  

 trængt til vedligeholdelse.
Afgørelse nr. 7, 1988 Afgørelse af 02.04.1987 fra Huslejenævnet i Gladsaxe Kommune U mod L (Journal nr.
H 94) Nævnet halverede den af U krævede  

 lejeforhøjelse for isætning af termoruder.
Ved sin afgørelse bestemte nævnet,  

 at fradraget for »sparet vedligeholdelse« burde forhøjes, idet  

 lejlighederne i forvejen var forsynet med dobbeltruder.
Der lagdes herved  

 vægt på, at brugsværdiforøgelsen for lejerne var mindre end i de tilfælde,  

 hvor enkeltruder udskiftedes med termoruder, og at de eksisterende vinduer  

 gennem længere tid havde trængt til vedligeholdelse.
 Samtidig nedsatte nævnet en varslet omkostningsbestemt lejestigning under  

 henvisning til, at budgetposterne »vicevært (varmemester)»,  

 »henlæggelser« og »administration« var for høje.
 (Nævnets vejledende normtal var i februar 1987 fastsat til: »Vicevært  

 og renholdelse«: 40 kr. pr. m2. »Henlæggelser til fornyelse af  

 centralvarmeanlæg med bad«: 4,75% af 430 kr. pr. m2.  

 »Administration«: 1.100 kr. pr. lejemål med tillæg for  

 varmeregnskab).
 I huslejenævnets afgørelse hedder det bl.a.: »...
 Ejendommen er opført i 1930 med 6 beboelseslejligheder samt lidt erhverv.  

 lejlighederne der er forsynet med centralvarme og bad, andrager ialt 536 m2.
 Lejen ønskes forhøjet fra 100.634 kr.
svarende til 185 kr. pr. m2 med tillæg af individuelle forbedringsforhøjelser, som godkendt af nævnet i februar 1985 med forbedringsforhøjelse (nye vin- duer, 40 kr. pr. m2 ialt 21.448 - forhøjelse som følge af øgede driftsudgifter (ca. 36,50 kr. pr.
m2) ialt 19.519 - --------- Nu krævet leje 141.600 kr.
 svarende til 261,50 kr. pr. m2.
 Lejeforhøjelsen er varslet den 30/9 1986 til ikrafttræden pr. 1/1 1987,  

 for forbedringsforhøjelsens vedkommende med virkning fra 1/8 1985.
 Af det medsendte materiale fremgår, at forbedringsforhøjelsen, der er  

 finansieret med lån fra Grundejernes Investeringsfond, er beregnet til 10,4 %  

 af de samlede omkostninger med fradrag for sparet vedligeholdelse, 33 1/3 %.  

 Forhøjelsen er herefter reduceret fra 43,02 kr. til 40 kr. pr. m2.
Lejerne begrunder deres indsigelse med, at vinduesudskiftningen ikke udgør  

 en egentlig forbedring, da der i forvejen var dobbeltruder.
Endvidere gøres  

 indsigelse mod, at forbedringsforhøjelsen kræves betalt med virkning fra 1/8  

 1985. Med hensyn til forhøjelsen på grund af stigninger i driftsbudgettet  

 anføres, at posten »administration« er for høj.
 Da nævnet i februar 1985 godkendte en samlet leje på 100.634 kr., var det  

 betinget af, at mangler ved vinduerne, som nævnet tidligere havde givet påbud  

 om at afhjælpe, blev udbedret inden 1/6 1985 og med tilkendegivelse af, at  

 udskiftning af vinduer tidligst kunne medføre lejeforhøjelse, når arbejder  

 var udført, og således at lejeforhøjelsens endelige størrelse måtte  

 forelægges nævnet til godkendelse.
Nævnet har besigtiget ejendommen og een af lejlighederne.
Såvel lejeren  

 som ejeren var til stede.
På baggrund af besigtigelsen og det i sagen oplyste har nævnet eenstemmigt  

 vedtaget at nedsætte forbedringsforhøjelsen til det halve, 20 kr. pr. m2,  

 idet fradraget for sparet vedligeholdelse bør være væsentligt større under  

 hensyntagen til, at lejlighederne allerede var forsynet med dobbeltruder.
Den  

 øgede brugsværdi af det lejede som følge af monteringen af termoruder er  

 således ikke så stor som i de tilfælde, hvor der i forvejen kun er  

 enkeltruder.
Den sparede vedligeholdelse for udlejeren er derimod større,  

 idet det som anført gennem længere tid havde været påkrævet at udføre  

 vedligeholdelsesarbejder.
Endvidere kan forhøjelsen kun godkendes med  

 virkning fra 1/1 1986. Det skal i den forbindelse nævnes, at forhøjelsen for  

 perioden 1/1 1986 til dato under henvisning til lejelovens § 34, stk. 3, skal  

 pålignes lejerne med lige store beløb over samme antal måneder, som  

 efterbetalingen vedrører.
Med hensyn til lejeforhøjelsen som følge af stigninger i  

 driftsomkotningerne har nævnet gennemgået det fremsendte budget og fundet, at  

 posterne »vicevært (varmemester)», »henlæggelser« og  

 »administration« er for høje, ligesom posten »diverse«  

 bør udgå.
På dette grundlag har nævnet eenstemmigt vedtaget at nedsætte  

 budgetlejen for boligerne med 6.000 kr. d.v.s. til 78.399 kr. exclusive  

 hensættelser til vedligeholdelseskonti (ialt 34.316 kr.) og exclusive såvel  

 individuelle som nu varslede forbedringsforhøjelser (1.437 kr. + 10.720 kr.).
