Fremsat den 29. april 1999 af miljø- og  

 energiministeren (Svend Auken) Forslag til Lov om ændring af lov om udnyttelse af  

 vedvarende energikilder m.v.
(Ændring af afregningspris for vindkraftanlæg  

 m.m.) § 1 I lov om udnyttelse af vedvarende energikilder m.v., jf.  

 lovbekendtgørelse nr. 837 af 7. oktober 1992, som ændret ved lov  

 nr. 1089 af 20. december 1995 og lov nr. 427 af 10. juni 1997, foretages  

 følgende ændringer:
 1. § 6, stk. 2, 2. pkt., ophæves.
 2. § 10 affattes således:
 »Miljø- og energiministeren kan  

 fastsætte nærmere regler om gennemførelse og  

 administration af dette kapitel, herunder om afgrænsning af de arbejder  

 og beregning af de udgifter, hvortil der kan ydes tilskud, om  

 ansøgningers form og indhold, tidsfrister, vilkår for tilskud,  

 meddelelse af tilsagn om tilskud, ændring af meddelte tilsagn, bortfald  

 af meddelte tilsagn, udbetaling af tilskud, tilbagebetaling af tilskud og  

 renter heraf, regnskaber, revision og rapportering samt tilsyn og  

 kontrol.
 Stk. 2. Miljø- og energiministeren kan stille krav om, at  

 tilskud anvises til en konto i et pengeinstitut.
Stk. 3. Miljø- og energiministeren kan give  

 tilsagn om tilskud ud over finansåret.
Tilskud kan efter miljø-  

 og energiministerens bestemmelse udbetales forskudsvis eller a conto.«.
 3. § 10 c affattes således:
» Stk. 2. Vindkraftanlæg, der ejes af  

 elforsyningsselskaber, modtager dog alene et pristillæg på 10  

 øre pr. kWh.
Ejer et elforsyningsselskab en del af et  

 vindkraftanlæg, modtager elforsyningsselskabet 10 øre pr. kWh  

 for den andel, der ejes af elforsyningsselskabet.
 Stk. 3. Miljø- og energiministeren kan  

 fastsætte nærmere regler om prisafregning for elektricitet, der  

 leveres fra vindkraftanlæg til elnettet.« .
 4. § 11 a ophæves og i stedet indsættes:
» Stk. 2. Miljø- og energiministeren eller personer,  

 der af ministeren bemyndiges hertil, har til enhver tid mod legitimation  

 adgang til besigtigelse af de støttede aktiviteter, til gennemsyn af  

 regnskabsmateriale samt til konstatering af aktivers tilstedeværelse og  

 aktiviteternes gennemførelse.
§ 11 b.
Medmindre højere straf er forskyldt efter anden  

 lovgivning, straffes med bøde eller hæfte den, der afgiver  

 urigtige eller vildledende oplysninger i forbindelse med ansøgning om  

 tilsagn eller om udbetaling af tilskud eller undlader at give oplysning efter  

 § 11 a, stk. 1.
 Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne eller påbud i henhold til reglerne.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 2 Miljø- og energiministeren fastsætter tidspunktet for lovens  

 ikrafttræden.
§ 3 Loven gælder ikke for Færøerne og Grønland.
Bemærkninger til  

 lovforslaget Almindelige bemærkninger 1. Lovforslagets baggrund Et flertal af Folketingets partier indgik den 3. marts  

 1999 en aftale om en lovreform for elsektoren.
Aftalen om elreformen  

 fastlægger rammerne for, hvordan forbrugerbeskyttelse,  

 miljøhensyn og forsyningssikkerhed skal varetages i et liberaliseret  

 elmarked.
Aftalen indgår som bilag 1 til L 234 (forslag til lov om  

 elforsyning), hvortil der henvises.
 Dette lovforslag fremsættes samtidig med L 234  

 (forslag til lov om elforsyning), L 235 forslag til lov om  

 CO2-kvoter for elproduktion), L 236 (forslag til lov om  

 ændring af lov om tilskud til elproduktion) og L 238 (forslag til lov  

 om ændring af lov om varmeforsyning) og med henblik på en samlet  

 gennemførelse af elreformaftalen.
 Elreformaftalen indebærer, at der skal foretages  

 visse ændringer i lov om udnyttelse af vedvarende energikilder m.v.
2. Lovforslagets indhold 2.1. Ændringer på baggrund af aftalen om en lovreform for  

 elsektoren Aftalen om elreformen indebærer, at de hidtidige tilskud til  

 elektricitet fremstillet ved vedvarende energi (VE) eller biobrændsler,  

 som ydes i henhold til lov om tilskud til elproduktion, jf. lovbkg. nr. 768  

 af 6. oktober 1997, omlægges til en markedsbaseret ordning.  

 Elproduktionstilskuddene afløses af VE-beviser, der udgør et  

 pristillæg til VE-producenten.
Denne omlægning af  

 elproduktionstilskuddene skal bidrage til at opnå det provenu til  

 staten på 2 mia. kr. pr. år - i 1999 1,3 mia. kr.- som er  

 forudsat i forliget om forslaget til finanslov for 2000.
 Den nye lov om elforsyning, der bl.a. fastsætter den nye  

 markedsbaserede ordning på VE-området, forventes tidligst at  

 kunne træde i kraft ved årsskiftet 1999/2000 efter et omfattende  

 forberedelsesarbejde, herunder forelæggelse for  

 Europa-Kommissionen.
På denne baggrund foreslås der ved dette lovforslag  

 gennemført en midlertidig ordning, der indebærer, at  

 elproduktionstilskuddet til vindkraft finansieres over elpriserne.
Det  

 eksisterende elproduktionstilskud udgør i dag 10 øre pr. kWh  

 til alle vindkraftanlæg og yderligere 17 øre pr. kWh til  

 vindkraftanlæg, der ikke er elværksejede.
Det er hensigten, at  

 den midlertidige ordning skal sættes i kraft umiddelbart efter  

 Folketingets vedtagelse af loven og Europa-Kommissionens godkendelse, jf.  

 punkt 7, således at den kan få provenumæssig virkning for  

 1999. Såfremt loven træder i kraft den 1. juli 1999 vil provenuet  

 for staten blive ca. 380 mio. kr. i 1999.
Denne midlertidige ordning omfatter alene elproduktionstilskuddet til  

 vindkraft, der udgør langt den væsentligste del af  

 elproduktionstilskuddet til elektricitet produceret af VE-anlæg.
Andre  

 VE-producenter vil  få udbetalt elproduktionstilskuddet efter de  

 gældende regler i lov om tilskud til elproduktion, indtil den nye  

 elforsyningslov træder i kraft.
Ordningen i § 10 c vil blive ophævet, når den nye  

 elforsyningslov træder i kraft.
Samtidig vil de øvrige regler i  

 lovens kapitel 2 om godkendelse og tilslutning af vindkraftanlæg m.v.  

 blive ophævet, idet disse bestemmelser vil blive videreført i  

 den nye elforsyningslov.
2.2. Ændringer på baggrund af anbefalingerne i  

 Finansministeriets rapport "Forvaltning af tilskud" Lovforslaget indeholder endvidere nogle tekniske  

 ændringer som følge af Finansministeriets henstilling om, at  

 retningslinier og anbefalinger i rapporten "Forvaltning af tilskud"  

 (Finansministeriet, maj 1996) også ved ændringer af  

 gældende tilskudslove i videst muligt omfang indarbejdes i materiel  

 lov, således at eventuel tvivl om hjemmelsspørgsmålet ved  

 udstedelse af bekendtgørelser undgås.
Lovforslaget indeholder derfor en række  

 præciseringer i bestemmelserne om ministerens adgang til at  

 fastsætte regler om tilskudslovens gennemførelse og  

 administration.
Det præciseres bl.a., at der er hjemmel til at  

 fastsætte regler om ansøgningers form og indhold, tidsfrister,  

 tilbagebetaling af tilskud og renter heraf samt tilsyn og kontrol.
 Endvidere indføjes i loven en præcisering af  

 adgangen til tilsagnsgivning udover finansåret, ligesom det  

 præciseres, at der kan stilles krav om, at tilskud skal anvises til en  

 konto i et pengeinstitut, samt at tilskuddet kan anvises forskudsvis eller a  

 conto.
 Med forslaget præciseres ansøgers  

 forpligtelse til at oplyse alle relevante oplysninger for tilskuddet, ligesom  

 det fastsættes, at ministeren eller en af ministeren bemyndiget skal  

 have adgang til besigtigelse af de støttede aktiviteter, gennemsyn af  

 regnskabsmateriale samt til konstatering af aktivers tilstedeværelse og  

 aktiviteters gennemførelse.
 Endelig foreslås det, at afgivelse af vildledende  

 oplysninger samt undladelse af at afgive pligtige oplysninger til brug for  

 kontrollen med overholdelse af tilsagns- og udbetalingsvilkår  

 indføjes i lovens straffebestemmelse.
3. Økonomiske og administrative konsekvenser for staten Såfremt loven træder i kraft den 1. juli 1999  

 vil omlægningen af elproduktionstilskuddet til pristillæg  

 indebære et provenu for staten på ca. 380 mio. kr. i 1999.
 Lovforslaget skønnes ikke at have administrative  

 konsekvenser for staten.
4. Økonomiske og administrative konsekvenser for  kommuner og  

 amtskommuner Lovforslaget skønnes ikke at ville få  

 økonomiske og administrative konsekvenser for kommuner og  

 amtskommuner.
5. Økonomiske og administrative konsekvenser for  

 erhvervslivet Lovforslaget indebærer som nævnt under de  

 økonomiske konsekvenser en besparelse for staten.
Dette provenu  

 afholdes over elprisen.
Belastningen af elprisen bliver dog mindre end  

 forudsat i finanslovsforliget og den politiske aftale om elreformen.
 Lovforslaget skønnes ikke at ville få  

 administrative konsekvenser for erhvervslivet.
6. Miljømæssige konsekvenser Lovforslaget skønnes ikke at ville få  

 miljømæssige konsekvenser.
7. Forholdet til EU-retten Lovforslaget indebærer ændringer af en  

 allerede godkendt statsstøtteordning.
Disse ændringer skal  

 notificeres over for Europa-Kommissionen efter EF-traktatens  

 statsstøtteregler.
8. Høring Lovforslaget er den 9. april 1999 sendt i høring  

 til følgende: Danske Elværkers Forening, Elsam, Elkraft, Eltra,  

 ELKRAFT System, Danske Fjernvarmeværkers Forening, Forening af Danske  

 Kraftvarmeværker, Dansk Naturgas A/S, KOMGAS, Kommunernes  

 Landsforening, Københavns Kommune, Frederiksberg Kommune,  

 Amtsrådsforeningen i Danmark, Dansk Industri, CO Metal, LO, SID,  

 Arbejderbevægelsens Erhvervsråd, Handelskammeret, Dansk Handel og  

 Service, Håndværksrådet, Forbrugerrådet,  

 Landbrugsrådet, Energimiljørådet, Elsparefonden, Danmarks  

 Vindmølleforening, Affaldsteknisk samarbejde, Reno Sam,  

 Vindmølleindustrien, Organisationen for Vedvarende Energi, Dansk  

 Erhvervsgartnerforening, Forening af Rådgivende Ingeniører,  

 Danmarks Naturfredningsforening, Greenpeace Danmark, OOA, Brancheforeningen  

 for biogas c/o danske landboforeninger, WHF, De Danske Landboforeninger,  

 Samvirkende Energi- og Miljøkontorer, Vindkraftudvalget,  

 Solenergiudvalget, Fastbrændselsgruppen, Biogasgruppen,  

 Varmepumpefabrikantforeningen, Bølgekraftforeningen, Dansk  

 Solcellegruppe, Statsministeriet, Finansministeriet,  

 Økonomiministeriet, Skatteministeriet, Indenrigsministeriet,  

 Justitsministeriet, Udenrigsministeriet, By- og Boligministeriet,  

 Erhvervsministeriet, Fødevareministeriet, Forskningsministeriet,  

 Elprisudvalget og Gas- og Varmeprisudvalget, Energiklagenævnet,  

 Miljø- og Energiministeriets Landsplanafdeling, Miljøstyrelsen,  

 Skov- og Naturstyrelsen.
 Efterfølgende har Indukraft, Elfor, NESA A/S og  

 Sjællandske Kraftværker tilkendegivet ønske om at afgive  

 høringssvar.
 Høringen er ved lovforslagets fremsættelse  

 ikke afsluttet.
Vurderinger af konsekvenser af lovforslaget Positive konsekvenser/mindreudgifter Negative konsekvenser/ Merudgifter Økonomiske konsekvenser for stat, kommuner og amtskommuner Såfremt loven træder i kraft den 1. juli 1999 vil  

 omlægningen af elproduktionstilskuddet til pristillæg  

 indebære et provenu for staten på ca. 380 mio. kr. i 1999.
Nej Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Nej Lovforslaget indebærer som nævnt under de økonomiske  

 konsekvenser en besparelse for staten.
Dette provenu afholdes over elprisen.  

 Belastningen bliver dog mindre end forudsat i finanslovsforliget og den  

 politiske aftale om elreformen.
Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indebærer ændringer af en allerede godkendt  

 statsstøtteordning.
Disse ændringer skal notificeres over for  

 Europa-Kommissionen efter EF-traktatens statsstøtteregler.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen foreslås ophævet og i stedet  

 indsat i lovens § 10, stk. 3, 2. pkt., jf. bemærkningerne til § 1, nr.  

 2.
Til nr. 2 Bestemmelsen indebærer, at hjemlen til at  

 fastsætte regler om tilskudsordningen på en række  

 områder, der hidtil har været anset for omfattet af den  

 gældende lovs brede hjemmelsformulering, tydeliggøres.
Det  

 præciseres bl.a., at der også er hjemmel til at fastsætte  

 regler om ansøgningers form og indhold, tidsfrister, meddelelse af  

 tilsagn om tilskud, ændring af tilsagn, tilbagebetaling af tilskud og  

 renter heraf samt tilsyn og kontrol.
Tilføjelsen er en følge af  

 Finansministeriets anbefalinger i rapporten fra 1996 om forvaltning af  

 tilskud.
Ved bestemmelsen i stk. 2 præciseres, at der kan  

 stilles krav om, at tilskud anvises til tilskudsmodtagerens konto i et  

 pengeinstitut.
Bestemmelsen er en følge af Finansministeriets  

 anbefalinger i rapporten om forvaltning af tilskud.
Ved bestemmelsen i stk. 3 præciseres, at der kan  

 meddeles tilsagn om tilskud ud over finansåret, og at tilskud efter  

 ministerens bestemmelse kan udbetales forskudsvis eller a conto.
Som en  

 konsekvens heraf foreslås den gældende bestemmelse om forskudsvis  

 udbetaling i lovens § 6, stk. 2, 2. pkt., ophævet, jf.  

 bemærkninger til § 1, nr. 1. Bestemmelsen er en følge af  

 Finansministeriets anbefalinger i rapporten om forvaltning af tilskud.
Til nr. 3 Ved bestemmelsen i § 10 c foreslås, at de  

 gældende elproduktionstilskud fastsat i § 2 og § 3 i lov om tilskud til  

 elproduktion på henholdsvis 10 og 17 øre pr. kWh fremover  

 omlægges til et pristillæg, der finansieres via elprisen.
Om den  

 nærmere baggrund for forslaget henvises til punkt 2.1. i de almindelige  

 bemærkninger.
Det foreslås i stk. 1, at den hidtidige  

 afregningspris for privatejede vindkraftanlæg på 85 pct. af  

 salgsprisen til almindelige forbrugere med et årligt elforbrug på  

 20.000 kWh, opgjort eksklusive afgifter og pristillæg, fortsætter  

 uændret.
Herudover skal elektricitet fra disse vindkraftanlæg  

 afregnes med et pristillæg på 27 øre pr. kWh svarende til  

 de gældende elproduktionstilskud.
 I stk. 2 præciseres, at vindkraftanlæg, der  

 ejes af elforsyningsselskaber, ikke vil modtage pristillægget på  

 17 øre, men alene pristillægget på 10 øre pr. kWh,  

 som kompensation for den tidligere refusion på den opkrævede  

 CO2-afgift på 10 øre pr. kWh.
 Regler, som fastsættes efter bemyndigelsen i § 10  

 c, stk. 3, vil bl.a. skulle sikre overgangen fra elproduktionstilskud til  

 pristillæg.
Til nr. 4 I § 11 a præciseres ansøgerens forpligtelse  

 til efter anmodning at meddele miljø- og energiministeren enhver  

 oplysning, der har betydning for ydelse af tilsagn, udbetaling af tilskud og  

 kontrol med overholdelse af vilkår i forbindelse hermed.
Bestemmelsen  

 tydeliggør ansøgerens forpligtelse til at oplyse alle relevante  

 oplysninger i relation til tilskuddet.
Bestemmelsen er en følge af  

 Finansministeriets anbefalinger i rapporten fra 1996 om forvaltning af  

 tilskud.
I stk. 2 fastsættes, at miljø- og  

 energiministeren eller personer, der af ministeren bemyndiges hertil, til  

 enhver tid mod legitimation har adgang til besigtigelse af de støttede  

 aktiviteter, til gennemsyn af regnskabsmateriale samt til konstatering af  

 aktivers tilstedeværelse og aktiviteters gennemførelse.
Der er  

 ikke i bestemmelsen fastsat krav om retskendelse, da der ikke er et  

 retsindhold for retten at tage stilling til.
Bestemmelsen er en følge  

 af Finansministeriets anbefalinger i rapporten om forvaltning af tilskud.
I § 11 b  foretages en præcisering af den  

 gældende straffebestemmelse i lovens § 11 a, stk. 2. Med forslaget  

 præciseres, at også afgivelse af vildledende oplysninger og  

 undladelse af at afgive pligtige oplysninger til brug for kontrollen med  

 overholdelse af tilsagn- og udbetalingsvilkår er omfattet af  

 straffebestemmelsen.
Bestemmelsen er en følge af Finansministeriets  

 anbefalinger i rapporten om forvaltning af tilskud.
 Stk. 2 svarer til den gældende lovs § 11 a, stk.  

 1.
 Stk. 3 svarer til den gældende lovs § 11 a, stk.  

 3.
Til § 2 Den under § 1, nr. 3, foreslåede  

 ændring har sammenhæng med andre lovændringer som  

 følge af elreform-aftalen af 3. marts 1999. Endvidere skal loven  

 notificeres over for Europa-Kommissionen efter EU s statsstøtteregler,  

 og kan ikke sættes i kraft før Kommissionens godkendelse  

 foreligger.
Det foreslås derfor, at miljø- og energiministeren  

 fastsætter tidspunktet for lovens ikrafttræden.
Bilag Lovforslaget sammenholdt med gældende lov Gældende formulering Lovforslaget § 1 I lov om udnyttelse af vedvarende energikilder m.v., jf.  

 lovbekendtgørelse nr. 837 af 7. oktober 1992, som ændret ved lov  

 nr. 1089 af 20. december 1995 og lov nr. 427 af 10. juni 1997, foretages  

 følgende ændringer:
 § 6. Ansøgning om tilskud indsendes til Energistyrelsen.
Stk. 2. På grundlag af ansøgningen kan der  

 meddeles tilsagn om tilskud.
Når særlige forhold taler derfor,  

 kan tilskud udbetales helt eller delvis forskudsvis.
De årlige  

 tilsagnsrammer kan opdeles på støttekategorierne i § 1, stk.  

 2.
 Stk. 3  ..
 1. § 6, stk. 2, 2. pkt., ophæves.
 § 10. Miljø- og energiministeren fastsætter  

 nærmere regler om gennemførelse af lovens kapitel 1, herunder om  

 afgrænsning af de arbejder og beregning af de udgifter, hvortil der kan  

 ydes tilskud, om tilskuddets udbetaling og om tidsfrister efter § 7. Der kan  

 fastsættes regler om vilkår for tilskud, herunder krav om  

 regnskabsaflæggelse, revision og rapportering.
 2. § 10 affattes således:
» Stk. 2. Miljø- og energiministeren kan stille krav  

 om, at tilskud anvises til en konto i et pengeinstitut.
Stk. 3. Miljø- og energiministeren kan give  

 tilsagn om tilskud ud over finansåret.
Tilskud kan efter miljø-  

 og energiministerens bestemmelse udbetales forskudsvis eller a conto.« § 10 c.
Elektricitet, der leveres fra vindkraftanlæg til  

 elnettet, afregnes med 85 pct. af salgsprisen til almindelige forbrugere  

 opgjort eksklusive afgifter og tilskud hos det elforsyningsselskab, i hvis  

 område vindkraftanlægget er opstillet.
 Stk. 2. Miljø- og energiministeren kan fastsætte  

 nærmere regler om prisafregningen for elektricitet, der leveres fra  

 vindkraftanlæg til elnettet efter stk. 1.
 3. § 10 c affattes således:
Elektricitet, der leveres fra et vindkraftanlæg til elnettet,  

 afregnes med  85 pct. af salgsprisen til almindelige forbrugere med et  

 årligt elforbrug på 20.000 kWh opgjort eksklusive afgifter og  

 pristillæg hos det elforsyningsselskab, i hvis forsyningsområde  

 vindkraftanlægget er opstillet.
Herudover ydes der et pristillæg  

 på 27 øre pr. kWh.
Stk. 2. Vindkraftanlæg, der ejes af  

 elforsyningsselskaber, modtager dog alene et pristillæg på 10  

 øre pr. kWh.
Ejer et elforsyningsselskab en del af et  

 vindkraftanlæg, modtager elforsyningsselskabet 10 øre pr. kWh  

 for den andel, der ejes af elforsyningsselskabet.
 Stk. 3. Miljø- og energiministeren kan  

 fastsætte nærmere regler om prisafregning for elektricitet, der  

 leveres fra vindkraftanlæg til elnettet.«.
§ 11 a.
I regler, der udstedes i medfør af denne lov, kan der  

 fastsættes straf af bøde for overtrædelse af reglerne  

 eller påbud i henhold til reglerne.
 Stk. 2. Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud i henhold til kapitel 1, straffes med bøde eller hæfte,  

 medmindre højere straf er forskyldt efter anden lovgivning.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 4. § 11 a ophæves og i stedet indsættes:
» Stk. 2. Miljø- og energiministeren eller personer,  

 der af ministeren bemyndiges hertil, har til enhver tid mod legitimation  

 adgang til besigtigelse af de støttede aktiviteter, til gennemsyn af  

 regnskabsmateriale samt til konstatering af aktivers tilstedeværelse og  

 aktiviteternes gennemførelse.
§ 11 b.
Medmindre højere straf er forskyldt efter anden  

 lovgivning, straffes med bøde eller hæfte den, der afgiver  

 urigtige eller vildledende oplysninger i forbindelse med ansøgning om  

 tilsagn eller om udbetaling af tilskud eller undlader at give oplysning efter  

 § 11 a, stk. 1.
 Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne eller påbud i henhold til reglerne.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
