Resumé  



  

 Slamsugning blev med virkning fra den 1. januar 1997 omfattet af  

 godskørselslovens godkendelseskrav.
En vognmand der havde drevet  

 slamsugningsvirksomhed siden 1973, ansøgte i midten af 1998 om  

 vognmandstilladelse  altså halvandet år for sent.
Vejtransportrådet  

 afslog  

 ansøgningen med den begrundelse at vognmanden på baggrund af overtrædelsen af  

 godkendelseskravet ikke opfyldte godskørselslovens vandelskrav.
 Ombudsmanden udtalte at en afgørelse med så alvorlige  

 konsekvenser for vognmanden efter en samlet bedømmelse af sagen ikke kunne  

 anses for at være i overensstemmelse med proportionalitetsprincippet.  

 Afgørelsens retsvirkninger svarede til tilbagekaldelse af en  

 erhvervstilladelse,  

 og den ramte vognmanden særdeles hårdt økonomisk.
 Ved bedømmelsen af hvor streng en reaktion der burde anvendes,  

 måtte det efter ombudsmandens opfattelse tages i betragtning at vognmanden på  

 grund af uagtsomhed ikke var bekendt med at slamsugning var omfattet af  

 godkendelseskravet.
 Ombudsmanden mente endvidere at hensynet til at sikre respekten  

 for overholdelse af godskørselslovens tilladelsessystem og formålet med  

 godkendelseskravet næppe kunne begrunde et afslag.
 Ombudsmanden henstillede til Vejtransportrådet at overveje at  

 genoptage sagen. (J.nr. 1999-2571-512).
Afslag på ansøgning om udstedelse af vognmandstilladelse Det fremgår af sagen at  

 revisor A den 14. juli 1998 på vegne af B ansøgte Vejtransportrådet om  

 tilladelse til udførelse af godskørsel for fremmed regning angående fire  

 motorkøretøjer.
Der ansøgtes endvidere om dispensation fra kursuskravet.
I brevet af 14. juli 1998  

 skrev revisor A at B havde drevet den selvstændige virksomhed ( ) siden 1973,  

 og at han ikke havde beskæftiget sig med andet.
Virksomheden beskæftigede sig  

 hovedsagelig med slamsugning og beslægtede aktiviteter.
 I et brev af 2. oktober 1998  

 skrev Færdselsstyrelsen bl.a. følgende:
Den 31. december 1996  

 trådte et krav om, at kørsel med slamsuger var omfattet af tilladelseskravet  

 i  

 godskørselsloven med tilhørende bekendtgørelse i kraft.
Kravet fremgår af §  

 23,  

 stk. 4, i Trafikministeriets bekendtgørelse nr. 587 af 26. juni 1996 om  

 godskørsel.
 Det fremgår af det indsendte  

 materiale, at ansøgeren har udført slamsugervirksomhed siden 1973.
 I henhold til § 1, stk. 1,  

 nr. 8, 2. led i Trafikministeriets lovbekendtgørelse nr. 259 af 12. april  

 1995  

 om godskørsel, skal en ansøger om tilladelse efter loven gøre det antageligt,  

 at vedkommende vil kunne udøve virksomheden på forsvarlig måde og i  

 overensstemmelse med god skik inden for branchen.
 Ansøgningen vil således  

 skulle forelægges Vejtransportrådet på næste møde, der forventes afholdt den  

 17. november 1998 med henblik på en vurdering af, hvorvidt ansøgeren opfylder  

 ovennævnte krav.
Såfremt De eller  

 virksomheden ønsker at fremkomme med en redegørelse for den udførte kørsel og  

 omstændighederne herved, anmoder styrelsen om, at en sådan modtages  

  

 inden  

 21 dage fra dato.
I modsat fald vil ansøgningen blive forelagt på  

 foreliggende grundlag. Revisor A redegjorde ved  

 brev af 19. oktober 1998 for virksomheden ( ) og baggrunden for den sene  

 indgivelse af ansøgning om vognmandstilladelser.
Af brevet fremgår bl.a.  

 følgende:
 (B) har siden 1973 drevet  

 ( ) og har beskæftiget sig med slamsugning, transport af flydende affald og  

 dermed beslægtet virksomhed. (B) har opfyldt de betingelser som (X)  

 Kommune har stillet for forsvarlig drift af  

 en sådan virksomhed, jvf. vedlagte skrivelse fra (X) Kommune samt vedlagte  

 kopier af kursusbeviser for vejtransport af farligt gods samt indsamling af  

 olie- og kemikalieaffald, herunder det forhold, at driftsmateriel er godkendt  

 af Statens bilinspektion samt Statens brandinspektion.
(B) har ikke været medlem af  

 nogen arbejdsgiverorganisation og har derfor ikke via løbende information  

 været  

 bekendt med at der pr. 1.1.1997 skulle ansøges om tilladelser til hans  

 særskilte virksomhed.
Dette er baggrunden for den dybt beklagelige forsinkede  

 ansøgning om tilladelser.
Såfremt (B) havde været klar over kravet pr.  

 1.1.1997  

 ville han på det tidspunkt helt naturligt have iværksat ansøgningen.
For en  

 god  

 ordens skyld skal jeg oplyse, at han nu har indmeldt virksomheden i  

 Hovedorganisationen Danske Vognmænd.
 Som det også fremgår af  

 vedlagte skrivelse fra (X) Kommune, som er en af virksomhedens større kunder  

 har der aldrig været noget at udsætte på driften af virksomheden, hverken af  

 færdselsmæssig eller miljømæssig art.
Afslutningsvis skal jeg  

 anføre, at for (B) er imødekommelse af ansøgningen af eksistentiel betydning,  

 idet virksomheden ellers må ophøre med store menneskelige konsekvenser og tab  

 af arbejdspladser. Færdselsstyrelsen meddelte  

 den 17. november 1998 at Vejtransportrådet på mødet havde fundet at Bs  

 ansøgning om fire vognmandstilladelser ikke kunne imødekommes.
Af afgørelsen  

 fremgår følgende:
 Idet der henvises til ansøgningen  

 om udstedelse af 4 vognmandstilladelser meddeles det, at sagen har været  

 forelagt Vejtransportrådet.
 Rådet fandt efter en samlet  

 skønsmæssig vurdering af de foreliggende oplysninger, at det ikke er gjort  

 antageligt, at (B) vil kunne udøve virksomhed på forsvarlig måde og i  

 overensstemmelse med god skik inden for branchen, jf. godskørselslovens § 3,  

 stk. 1, nr. 8.
 Ansøgningen kan således ikke  

 imødekommes, da (B) ikke opfylder kravet i godskørselslovens § 3, stk. 1, nr.  

 8.
 Rådet lagde i sin afgørelse  

 vægt på, at det af det oplyste fremgår, at (B) siden 1. januar 1997 har  

 udført  

 slamsugning med 4 lastbiler med en tilladt totalvægt over 6 tons uden at have  

 haft tilladelse hertil.
 Siden 1. januar 1997 har det  

 krævet vognmandstilladelse, såfremt en slamsuger benyttes til transport af  

 andet gods end affaldsprodukter fra landsbrugsbedrifter med henblik på  

 spredning heraf på landsbrugsjord.
 Afgørelsen, der er truffet i  

 henhold til godskørselslovens § 3, kan i medfør af lovens § 8, stk. 1, ikke  

 indbringes for anden administrativ myndighed.
 I henhold til § 3 i  

 Trafikministeriets lovbekendtgørelse nr. 259 af 12. april 1995 om godskørsel  

 kan vognmandstilladelser alene udstedes til ansøgere, der har økonomisk  

 baggrund for at drive vognmandsvirksomhed, og som i faglig og vandelsmæssig  

 henseende er kvalificeret hertil og ikke har betydelig forfalden gæld til det  

 offentlige.
I henhold til  

 godskørselslovens § 3, stk. 1, nr. 8, skal en ansøger gøre det antageligt, at  

 denne vil kunne udøve virksomhed på forsvarlig måde og i overensstemmelse med  

 god skik inden for branchen. Ved brev af 14. december  

 1998 anmodede revisor A Vejtransportrådet om at genoptage sagen.
I brevet var  

 bl.a. anført følgende:
Vejtransportrådet har  

 således den 17.11. nægtet min klient de ansøgte tilladelser uden nogen  

 specifik  

 begrundelse.
Efter samtaler med Færdselsstyrelsen må jeg formode, at den  

 eneste  

 væsentlige begrundelse er den forsinkede ansøgning.
Som det også fremgår af  

 sagens korrespondance som vedlagt i kopi beklager min klient dybt, at  

 ansøgningen først er indsendt medio 1998, men min klient var simpelthen ikke  

 klar over de nye reglers ikrafttræden pr. 1.1.1997 for slamsugere.
Han blev  

 først klar over dette, da et af DVs medlemmer, ( ), anmeldte min klient  

 medio  

 1998, paradoksalt efter at min klient havde kørt for ( ) gennem flere år,  

 også  

 efter 1.1.1997. Min klient har således drevet sin virksomhed i aldeles god  

 tro  

 og uden vidende om, at han inden 1.1.1997 skulle have søgt om tilladelserne.
 I vort regulerede og  

 lovkomplekse samfund må det for den enkelte borger være en undskyldende  

 omstændighed, at man ikke altid er fuld opmærksom på nye reglers  

 ikrafttræden.  

 I dette tilfælde var min klient på daværende tidspunkt ikke medlem af DV,  

 hvorfor han ikke modtog løbende erhvervsinformation.
 Der bør i vort retssamfund  

 ikke kunne træffes administrative afgørelser af denne inappelable karakter og  

 som har så vidtrækkende øjeblikkelige konsekvenser.
 Min klient fratages retten  

 til at udøve sin gennem 25 år drevne virksomhed.
 Min klient fratages retten  

 til at ansøge om vognmandstilladelser de næste 3 år.
 Min klient fratages 25 års  

 vognmandsanciennitet, idet han ved en eventuel fornyet ansøgning om 3 år skal  

 dokumentere, at han er startet forfra som chauffør og har arbejdet som sådan  

 i  

 3 år.
 Min klient fratages sit  

 indtægtsgrundlag med deraf følgende tab af arbejdspladser, eventuel  

 tvangssalg  

 af erhvervsejendom og tab for kreditorer.
 Vejtransportrådets afgørelse  

 kan formodentlig indbringes for domstolene, men en sådan sag vil have et  

 tidsforløb som medfører, at min klient for længst er lukket, forinden en  

 afgørelse foreligger.
 Min klient er et agtet  

 medlem af lokalsamfundet og har gennem sit 25-årige selvstændige virke  

 betjent  

 mange seriøse kunder, herunder bl.a. (X) Kommune, jvf. sagens skrivelser.
Afslutningsvis beklager min  

 klient endnu engang den forsinkede ansøgning.
Han vidste ikke bedre.  

 Forsinkelsen af ansøgningen kan og må ikke være grundlag nok for en afgørelse  

 med så vidtrækkende konsekvenser. Et medlem af  

 Vejtransportrådet skrev den 18. december 1998 til Vejtransportrådet at han  

 gerne ville have sagen genoptaget da han havde fået oplysninger om forhold i  

 sagen som han ikke tidligere havde været bekendt med.
 Færdselsstyrelsen meddelte  

 den 13. januar 1999 B at Vejtransportrådet efter anmodning fra et medlem af  

 rådet ville genoptage sagen.
Ved brev af 21. april 1999  

 meddelte Færdselsstyrelsen B at Vejtransportrådet havde fundet at hans  

 ansøgning om vognmandstilladelser ikke kunne imødekommes.
Af afgørelsen  

 fremgår  

 bl.a. følgende:
Rådet fandt efter en samlet  

 skønsmæssig vurdering af de foreliggende oplysninger, at det fortsat ikke er  

 gjort antageligt, at (B) vil kunne udøve virksomhed på forsvarlig måde og i  

 overensstemmelse med god skik inden for branchen, jf. godskørselslovens § 3,  

 stk. 1, nr. 8. Advokat C anmodede den 11.  

 maj 1999 på vegne af B Færdselsstyrelsen om en egentlig begrundelse for  

 afgørelsen.
C skrev i den forbindelse at han var bekendt med at der var  

 fremsendt anbefalinger fra X Kommune og ( ) hvilket skulle dokumentere  

 Bs vandel.  

 Endvidere anførte C at det naturligvis kunne bebrejdes B at han overså  

 ændringen i godskørselsloven, men at der var tale om en uforsætlig handling  

 der  

 burde afgøres ved et bødeforelæg.
Samtidig anmodede C Færdselsstyrelsen om  

 aktindsigt i sagen.
Efter at C havde fået  

 aktindsigt i sagen, bad han Færdselsstyrelsen vurdere Bs mulighed for  

 at opnå  

 de ansøgte vognmandstilladelser.
C henviste i den forbindelse til en ny lov  

 om  

 godskørsel.
Færdselsstyrelsen meddelte C  

 den 19. august 1999 at der ikke var fremkommet oplysninger i sagen der gav  

 grundlag for en ny vurdering.
Vejtransportrådets afgørelse af 21. april 1999  

 stod derfor ved magt idet B ikke opfyldte kravet i godskørselslovens § 3,  

 stk.  

 1, nr. 8.
 Ved brev af 1. september  

 1999 klagede C på vegne af B til mig over Vejtransportrådets afgørelser af  

 henholdsvis 17. november 1998 og 21. april 1999. I brevet anførte advokaten  

 bl.a. følgende:
 Som det fremgår heraf har  

 min klient drevet virksomheden ( ) siden 1973. Han har ikke været medlem af  

 nogen arbejdsgiverorganisation og blev derfor ikke gjort opmærksom på  

 bestemmelsen i lovbekendtgørelse nr. 259 af 12.04.1995, hvorefter kørsel med  

 en  

 slamsuger fra 01.01.1997 krævede køretilladelse.
 Da han blev opmærksom herpå  

 i sommeren 1998, blev der øjeblikkeligt fremsendt ansøgning, men  

 Vejtransportrådet har efter 2 behandlinger meddelt afslag med henvisning til  

 lovens § 3, stk. 1, nr. 8  nu nr. 7.
Som det fremgår af det  

 vedlagte materiale, har der intet været at udsætte på min klients økonomi og  

 vandel.
Da Vejtransportrådet alligevel meddeler afslag med henvisning til  

 denne  

 bestemmelse, gøres det gældende, at Rådet ikke har vurderet sagen objektivt,  

 men derimod truffet afgørelsen ud fra politiske motiver, herunder nogle  

 medlemmers ønske om at begrænse antallet af selvstændige  

 erhvervsvirksomheder.
Min klient har overtrådt  

 loven, men ikke bevidst.
Om overtrædelsen løb over en dag eller halvandet år  

 er  

 efter min opfattelse uden betydning, for han søgte i samme øjeblik, han blev  

 opmærksom på bestemmelsen.
Det kan i øvrigt undre, at  

 Færdselsstyrelsen ikke tilskrev de kendte slamsugerfirmaer inden lovens  

 ikrafttræden, som man har gjort ved tidligere ændringer.
Denne undladelse  

 kunne  

 opfattes således, at man derved forventede, at nogle virksomheder ville gå i  

 fælden.
Der er i denne sag tale om  

 en meget voldsom sanktion over for en uagtsom overtrædelse af loven.
Min  

 klient  

 er blevet frataget sit levebrød efter at have drevet virksomheden i 25 år på  

 fuldt forsvarlig måde. Den 28. september 1999 bad  

 jeg Færdselsstyrelsen om udlån af sagens akter og om Vejtransportrådets  

 eventuelle bemærkninger til Cs klage af 1. september 1999.
 Jeg modtog den 17. november  

 1999 sagens akter og Færdselsstyrelsens bemærkninger til Cs klage af 1.  

 september 1999. Af Færdselsstyrelsens brev af 16. november 1999 fremgår bl.a.  

 følgende:
 Det kan oplyses, at der fra  

 den 1. januar 1997 kræves vognmandstilladelse, hvis en slamsuger benyttes til  

 transport af andet gods end affaldsprodukter fra landbrugsbedrifter med  

 henblik  

 på spredning heraf på landbrugsjord.
Tidligere var slamsugere,  

 der udførte transport af oprenset materiale fra kloakker, tanke og brønde,  

 ikke  

 omfattet af kravet om vognmandstilladelse.
Af bemærkningerne til lovforslag L  

 94 FT 1994-95 fremgår det, at der i Trafikministeriets udvalg vedrørende  

 revision af godskørselslovgivningen var enighed om, at der ikke er nogen  

 saglig  

 grund til, at slamsugere var omfattet af denne undtagelsesbestemmelse.  

 Slamsugning er således underordnet i forhold til hovedentreprisen, som er  

 godskørsel for fremmed regning.
Ved denne ændring sidestilles kørsel med fast  

 affald (renovation) med kørsel med flydende affald (slam m.v.).  

 Trafikministeriet tilsluttede sig udvalgets indstilling.
 Den hidtidige  

 undtagelsesbestemmelse for så vidt angår slamsugere blev oprindeligt ophævet  

 ved bekendtgørelse nr. 50 af 18. januar 1995 om godskørsel med virkning fra  

 1.  

 januar 1996. Bekendtgørelsen blev ophævet ved bekendtgørelse nr. 188 af 22.  

 marts 1995 om godskørsel, der trådte i kraft 1. april 1995.  

 Ikrafttrædelsestidspunktet for så vidt angår kørsel med slamsugere blev dog  

 fastholdt,  

 således det fortsat var 1. januar 1996. Ved bekendtgørelse nr. 908 af 209.  

 november 1995 [29. november 1995; min bemærkning] blev kørsel med slamsugere  

 undtaget kravet om tilladelse indtil den 31. december 1996.  

 Ikrafttrædelsestidspunktet blev ved bekendtgørelse nr. 587 af 26. juni 1996  

 om  

 godskørsel udskudt til den 1. januar 1997.
Vejtransportrådet besluttede  

 i forbindelse med ikrafttrædelsen at etablere en overgangsordning, således at  

 enhver virksomhed, der kunne dokumentere, at den drev slamsugningsvirksomhed  

 på  

 tidspunktet for bekendtgørelsen af ophævelsen af den hidtil gældende  

 undtagelsesbestemmelse, hvilket tidspunkt var den 18. januar 1995, eller som  

 inden 1. januar 1996 var påbegyndt slamsugningsvirksomhed, og som havde  

 drevet  

 virksomheden kontinuerligt siden, kunne meddeles et antal tilladelser  

  

 begrænset  

  

 til kørsel med slamsuger  

 svarende til antallet af slamsugere.
Ansøgeren skulle ikke opfylde  

 godskørselslovgivningens krav til faglige kvalifikationer, men alene opfylde  

 vandelskravet, (herunder kravet om god skik inden for branchen) og kravet til  

 økonomisk baggrund, ligesom virksomhedens seneste årsregnskab skulle vise en  

 fornuftig drift af virksomheden.
 Ansøgninger modtaget  

  

 efter  

  

 1. januar 1997 kunne ikke komme  

 under overgangsordningen, og skulle derfor opfylde samtlige krav i  

 godskørselsloven, herunder om god skik inden for branchen.
 I forbindelse med ophævelsen  

 af undtagelsesbestemmelsen anmodede Færdselsstyrelsen i breve af 12. juni  

 1996  

 vognmandsorganisationerne, de relevante fagblade samt Landsforeningen Danske  

 Maskinstationer om at orientere om kravet om tilladelse til kørsel med  

 slamsuger.
 I forbindelse med ansøgning  

 om udstedelse af vognmandstilladelser i henhold til bekendtgørelse nr. 259 af  

 12. april 1995 af lov om godskørsel skal ansøgeren gøre det antageligt, at  

 han  

 vil kunne udøve vognmandsvirksomhed på forsvarlig måde og i overensstemmelse  

 med god skik inden for branchen, jf. lovens § 3, stk. 1, nr. 8.
Godskørselslovens § 3, stk.  

 1, nr. 8 omfatter bl.a. oplysninger om strafbare forhold, der ikke (eventuelt  

 endnu ikke) har medført strafbar tiltale.
Et strafbart forhold behøver  

 således  

 ikke at være pådømt, men kan fremgå af oplysninger fra ansøgeren selv.
 I henhold til Vejtransportrådets  

 praksis kan der således meddeles afslag, hvis ansøgeren igennem længere tid  

 har  

 udført ulovlig vognmandskørsel, også selvom der ikke er rejst tiltale for  

 overtrædelsen.
 (B) søgte den 14. juli 1998  

 om udstedelse af 4 vognmandstilladelser samt om dispensation fra  

 kursuskravet.
 I forbindelse med  

 ansøgningen blev det af (B)s revisor i brev af 14. juli 1998 oplyst, at  

 (B)  

 siden 1973 havde drevet virksomhed med slamsugning og dermed beslægtede  

 aktiviteter.
 I forbindelse med  

 sagsbehandlingen anmodede styrelsen i brev af 2. oktober 1998 (B) om en  

 redegørelse  

 vedrørende den udførte kørsel og omstændighederne herved.
 I brev af 19. oktober 1998  

 oplyste revisor (A), at (B) ikke var medlem af nogen arbejdsgiverorganisation  

 og derfor ikke via løbende information var bekendt med, at der pr. 1. januar  

 1997 skulle ansøges om tilladelser til hans slamsugningsvirksomhed, hvilket  

 var  

 baggrunden for hans forsinkede ansøgning om tilladelser.
 Sagen blev behandlet i  

 Vejtransportrådet på et møde den 17. november 1998. Rådet fandt efter en  

 skønsmæssig vurdering, at (B) ikke ville kunne udøve virksomhed på forsvarlig  

 måde og i overensstemmelse med god skik inden for branchen, jf.  

 godskørselslovens § 3, stk. 1, nr. 8.
 Rådet lagde ved afgørelsen  

 vægt på, at (B) siden 1. januar 1997 havde udført slamsugning med 4 lastbiler  

 med en tilladt totalvægt over 6 tons uden at have haft tilladelse hertil.  

 Rådets afgørelse blev meddelt revisor (A) i brev af 17. november 1998.
 I brev af 14. december 1998  

 anmodede (B)s revisor om genoptagelse af sagen, idet revisoren fandt,  

 at  

 ansøgningen blev nægtet uden nogen specifik begrundelse og fandt derfor, at  

 den  

 væsentligste begrundelse var den forsinkede ansøgning. (B) havde været i god  

 tro og uvidende om, at der krævedes tilladelse til kørsel med slamsugere pr.  

 1.  

 januar 1997. Revisoren anførte, at det for den enkelte borger må være en  

 undskyldende omstændighed, at man ikke altid er fuldt opmærksom på nye  

 reglers  

 ikrafttræden samt at administrative afgørelser af denne vidtrækkende karakter  

 ikke burde kunne træffes uden appelmulighed.
 I brev af 13. januar 1999  

 meddelte styrelsen (B)s revisor, at sagen var blevet genoptaget efter  

 anmodning  

 af et af medlemmerne af Vejtransportrådet.
På et møde den 20. april  

 1999 fastholdt Vejtransportrådet den tidligere afgørelse.
Rådet var fortsat  

 af  

 den opfattelse, at (B) p.g.a. den ulovlige kørsel ikke opfyldte kravet i  

 godskørselslovens § 3, stk. 1, nr. 8. Afgørelsen blev meddelt revisor (A) i  

 brev af 21. april 1999.
 I forbindelse med  

 Vejtransportrådets behandling af sagen på rådsmødet, fandt rådet ikke, at der  

 var anledning til at fravige dets tidligere praksis i lignende  

 sagskomplekser,  

 samt at der ikke var fremkommet nye oplysninger i forhold til  

 Vejtransportrådets tidligere beslutningsgrundlag.
 I brev af 9. juni 1999  

 anmodede advokat (C) Færdselsstyrelsen om nyvurdering af sagen, idet  

 kompetencefordelingen mellem Vejtransportrådet og Færdselsstyrelsen ved lov  

 nr.  

 187 af 30. marts 1999 blev ændret, således at det er styrelsen, der fremover  

 træffer afgørelse i sager om udstedelse af vognmandstilladelser.
 I styrelsens brev af 19.  

 august 1999 meddeltes det, at Vejtransportrådets afgørelse stod ved magt,  

 idet  

 der ikke var fremkommet oplysninger i sagen, der gav grundlag for en  

 nyvurdering.
Afgørelsen vedrørende afslag  

 på ansøgning om vognmandstilladelse er truffet i overensstemmelse med  

 Vejtransportrådets tidligere praksis i sagen vedrørende ( ) afgjort på  

 Vejtransportrådets møde den 3. september 1997 og i sagen vedrørende ( )  

 afgjort  

 på Vejtransportrådets møde den 22. september 1998, hvor der blev meddelt  

 afslag  

 med den begrundelse, at virksomhederne havde udført ulovlig  

 slamsugningskørsel. Den 16. december 1999 bad  

 jeg i forlængelse af mit brev af 28. september 1999 Færdselsstyrelsen om en  

 udtalelse i anledning af Cs klage.
I den forbindelse skrev jeg bl.a.  

 følgende  

 til Færdselsstyrelsen:
Jeg anmoder om at  

 Vejtransportrådet i udtalelsen kommer nærmere ind på spørgsmålet om i hvilket  

 omfang proportionalitetsprincippet er indgået ved vurderingen af sagen inden  

 rådet traf afgørelse den 17. november 1998 og den 21. april 1999. Jeg  

 henviser  

 i den forbindelse til det anførte i Jens Garde mfl.: Forvaltningsret,  

 Almindelige Emner (1997), s. 217ff. Jeg modtog en udtalelse fra  

 Færdselsstyrelsen af 1. februar 2000. I udtalelsen anførte Færdselsstyrelsen  

 bl.a. følgende:
 Færdselsstyrelsen skal som  

 sekretariat for Vejtransportrådet herved oplyse følgende:
Under sagens behandling i  

 Vejtransportrådet den 17. november 1998 blev det af et af medlemmerne af  

 rådet  

 anført, at indstillingen om afslag på godkendelse kunne synes hård.  

 Flertallet  

 af Vejtransportrådet vurderede imidlertid, at såfremt rådet i denne sag  

 godkendte virksomheden, ville det få konsekvens for tidligere afgjorte  

 tilsvarende sager om kørsel uden godkendelse.
Endvidere lagde Rådet vægt på,  

 at  

 der forinden ikrafttrædelsen af lovændringen var oplyst om denne alle  

 relevante  

 steder, og det blev herunder anført, at ukendskab til loven ikke fritager for  

 ansvar.
En godkendelse af ansøgeren ville tillige kunne give problemer i  

 branchen  

 på grund af Rådets strenge praksis i disse sager.
I forbindelse med  

 behandlingen af spørgsmålet om genoptagelse af sagen på Vejtransportrådets  

 møde  

 den 21. april 1999 blev forholdsmæssigheden i Vejtransportrådets beslutning  

 om  

 afslag på vognmandstilladelse på ny drøftet.
Vejtransportrådet var i den  

 forbindelse inde på, om en advarsel kunne være en alternativ og mindre  

 indgribende reaktionsmulighed.
Rådet fandt, at afslaget på  

 at godkende ansøgeren var særligt indgribende i denne sag, idet der var tale  

 om  

 en bestående virksomhed, der blev lukket.
Det blev imidlertid anført,  

  

 at  

  

 ukendskab til reglerne ikke burde  

 fritage for ansvar,  

  

 at  

  

 sager af samme  

 art burde behandles ens, samt  

  

 at  

  

 hensynet til tilladelsessystemet, og dem der respekterer det, tilsiger en  

 streng praksis i sager om vognmandskørsel uden tilladelse.
 Det fremgår således af  

 referaterne fra Vejtransportrådets møder den 17. november 1998 og den 21.  

 april  

 1999, at proportionalitetsbetragtninger indgik ved vurderingen af sagen.
I den konkrete sag har  

 Vejtransportrådet efter en skønsmæssig vurdering dog fundet, at ansøgningen  

 måtte afslås af hensyn til respekten for tilladelsessystemet, samt at en  

 godkendelse efter ulovlig kørsel igennem længere tid ville sende et forkert  

 signal til hele branchen.
Vejtransportrådet har i sagen ikke fundet, at en  

 mindre indgribende reaktion  en advarsel  kunne fremme disse  

 hensyn, idet  

 hensynet til retshåndhævelsen af godskørselslovens tilladelsessystem blev  

 fundet at måtte veje tungere end hensynet til den virksomhed, som har  

 overtrådt  

 loven.
 Færdselsstyrelsen kan  

 afslutningsvis oplyse, at styrelsen i sager, hvor Vejtransportrådet tidligere  

 har givet afslag på anmodning om vognmandstilladelse på grund af ulovlig  

 kørsel, i henhold til Vejtransportrådets praksis kan give afslag i indtil 2  

 år  

 efter ophøret af den ulovlige kørsel.
 I den konkrete sag må det  

 formodes, at den ulovlige kørsel ophørte, da (B) blev opmærksom på, at han  

 skulle have vognmandstilladelse, og ansøgte styrelsen om tilladelse i juli  

 1998.
Dette indebærer, at (B) til  

 juli 2000 kan søge om vognmandstilladelse og få den udstedt, såfremt han i  

 øvrigt opfylder godskørselslovgivningens krav. Ved brev af 29. februar 2000  

 kom C med bemærkninger til Færdselsstyrelsens udtalelse af 1. februar 2000. I  

 brevet anførte C bl.a. følgende:
Det anføres, at  

 Vejtransportrådet blandt andet lagde vægt på, at der forinden ikrafttrædelsen  

 af lovændringen var oplyst om denne alle relevante steder, og at ukendskab  

 til  

 loven ikke fritager for ansvar.
Det sidste er rigtigt, men det første er  

 tvivlsomt.
Hvad er alle relevante steder? Min klients biler er i  

 Centralregistret registreret som slamsugere, og det ville have været en  

 simpel  

 sag at spørge der og derefter informere ejerne.
Dette skete imidlertid ikke,  

 idet man i stedet tilsyneladende valgte blot at orientere  

 arbejdsgiverforeningerne, der derefter kunne informere medlemmerne.
Der er  

 imidlertid  

 ingen pligt til medlemskab af en arbejdsgiverforening, hvorfor denne  

 fremgangsmåde ikke var fyldestgørende.
Min klient har altid forsøgt  

 at holde sig orienteret om ny lovgivning på området.
Blandt andet deltog han  

 i  

 1992 i et af Danske Vognmænd arrangeret kursus om affaldshåndtering og  

 godkendelse af vognmænd.
Kursusdeltagerne fik udleveret en kursusmappe med  

 materiale, der efter det oplyste ville blive jævnligt opdateret.
Denne  

 opdatering var imidlertid uden advarsel ophørt inden lovens vedtagelse.
Med hensyn til  

 Vejtransportrådets argumenter for afslaget bemærkes, at det på intet  

 tidspunkt  

 er gjort gældende, at min klient skulle være straffri men alene, at den  

 idømte straf ikke står i rimeligt forhold til min klients  

 uagtsomme  

 forseelse.
Som foran nævnt er jeg enig i, at ukendskab til loven ikke  

 fritager  

 for ansvar, men jeg er ikke bekendt med andre forhold, hvor en uforsætlig  

 lovovertrædelse  

 medfører frakendelse af retten til at drive en virksomhed, som man har drevet  

 upåklageligt i de sidste 25 år.
 Jeg tvivler endvidere på, at  

 der findes andre sager af samme art, og hensynet til tilladelsessystemet kan  

 meget vel tilgodeses med en advarsel eller en bøde.
 Endelig bemærkes, at da man  

 først indførte bestemmelser om vognmandstilladelser  efter det oplyste  

 sidst i  

 1960erne  fik alle eksisterende vognmænd automatisk tilladelse.
Det er meget godt, at min  

 klient nu får stillet i udsigt, at han formentligt kan generhverve sin  

 tilladelse  

 til juli måned, men hvad nytter det, når hans forretning er ødelagt. Færdselstyrelsen kom den 14.  

 marts 2000 med bemærkninger til Cs brev af 29. februar 2000. I brevet  

 af 14.  

 marts 2000 anførte Færdselsstyrelsen bl.a. følgende:
Advokat (C) anfører i  

 brevet, at hans klients biler er registeret i Centralregisteret for  

 Motorkøretøjer  

 som slamsugere.
Styrelsen kunne efter hans opfattelse derfor uden  

 vanskeligheder have søgt information i registeret og dermed tilskrevet ejerne  

 af slamsugere direkte.
 I forbindelse med  

 implementeringen af Rådets direktiv 98/79/EF om ændring af direktiv 96/26/EF  

 om  

 adgang til erhvervet godstransport m.v., hvorefter vægtgrænsen for  

 tilladelsespligtig vognmandskørsel med virkning fra den 1. oktober 1999 blev  

 sænket til motorkøretøjer og vogntog over 3.500 kg tilladt totalvægt,  

 tilskrev  

 styrelsen ejere af motorkøretøjer, der i centralregisteret var registreret i  

 denne vægtklasse.
Færdselsstyrelsen har i  

 sagens anledning kontaktet Centralregisteret for Motorkøretøjer, der har  

 oplyst, at det ikke er muligt på samme måde at trække køretøjer, der anvendes  

 til slamsugning, ud af registret.
Betegnelsen slamsugning er en supplerende  

 oplysning, der  

  

 kan  

  

 knyttes til et  

 registreret køretøj.
Det er dog ikke et krav, at der er en sådan supplerende  

 oplysning registreret.
Dette betyder, at ikke alle lastbiler, der anvendes  

 til  

 slamsugning er registreret med oplysningen slamsugning.
Endvidere  

 kan  

 lastbiler, der anvendes til slamsugning, være registreret med en supplerende  

 oplysning af anden art, f.eks. tank.
På forespørgsel kunne  

 Centralregistret  

 for Motorkøretøjer ikke finde registreringer med den supplerende oplysning  

 slamsugning, og der er således ikke noget, der entydigt  

 indikerer, at en registreret  

 lastbil anvendes til slamsugning.
 Det var således ikke ved  

 implementeringen af tilladelseskravet til slamsugere i 1997  på samme  

 måde som  

 ved nedsættelsen af vægtgrænsen i 1999 for tilladelseskravet  ud fra  

 registreringer i Centralregistret for Motorkøretøjer muligt at kunne  

 tilskrive  

 samtlige ejere af lastbiler anvendt til slamsugning.
Det anføres videre i advokat  

 (C)s brev, at der ikke var oplyst om lovændringen alle relevante  

 steder, da  

 alene arbejdsgiverforeningerne blev orienteret.
Styrelsen kan i den  

 sammenhæng  

 oplyse, at der i forbindelse med lovændringen blev skrevet til Danske  

 Vognmænd,  

 Foreningen af Danske Eksportvognmænd, Vognmandsfagets Arbejdsgiverforening,  

 Landsforeningen Danske Maskinstationer og Langtursvognmanden (Foreningen af  

 Danske  

 Langtursvognmænd). Udover disse foreninger blev tillige fagbladene  

 Trans-Inform, Danmarks Transport-Tidende og Transport-Magasinet orienteret.
De tre sidstnævnte har ingen  

 tilknytning til hverken arbejdsgiver- eller  

 arbejdstagerforeninger.
Styrelsen må således tilbagevise advokat (C)s  

 påstand om, at alene arbejdsgiverforeningerne blev orienteret.
 Det fremgår endelig af  

 advokat (C)s brev, at advokaten tvivler på, at der findes andre sager  

 af samme  

 art, ligesom han finder, at hensynet til tilladelsessystemet meget vel vil  

 kunne tilgodeses med en advarsel eller en bøde.
Som anført i styrelsens brev  

 til ombudsmanden af 16. november 1999 er afgørelsen om afslag på  

 vognmandstilladelse truffet i overensstemmelse med tidligere praksis i sagen  

 ( ), afgjort på Vejtransportrådets møde den 3. september 1997 og i sagen  

 vedrørende ( ), afgjort på Vejtransportrådets møde den 22. september 1998.  

 Afslagene blev, ligesom tilfældet var ved (B)s virksomhed, begrundet  

 med, at  

 virksomhederne havde udført ulovlig slamsugningskørsel.
Sagen vedrørende  

 (B)s  

 virksomhed er således ikke enestående, men er afgjort i overensstemmelse med  

 tidligere praksis i den type sager. Ved brev af 6. april 2000  

 kom C med bemærkninger til Færdselsstyrelsens brev af 14. marts 2000. I  

 brevet anførte  

 C bl.a. følgende:
Min klient har nu meddelt  

 mig, at selv om han ved registrering af en bil oplyser benyttelsen  

 slamsugning, bliver bilen registreret som lastvogn med  

 tank.
Man kunne  

 derfor have benyttet dette søgekriterie, eventuelt kombineret med  

 kloakservice,  

 slamsugning eller lign.
Man kunne så have tilskrevet samtlige ejere af  

 motorkøretøjer registreret som lastvogn med tank.
Som nævnt i mit brev af  

 29.03. d.å. forsøgte min klient at holde sig orienteret, bl.a. ved deltagelse  

 i  

 det nævnte kursus, hvor opdateringen imidlertid uden forudgående orientering  

 til min klient ophørte inden lovens vedtagelse.
Da det på daværende tidspunkt  

 ikke var påkrævet, at min klient havde vognmandstilladelse, kunne han i  

 øvrigt  

 ikke blive medlem af Danske Vognmænd, og det gælder sandsynligvis også de  

 øvrige nævnte foreninger.
 De anførte fortilfælde har  

 jeg i sagens natur ikke mulighed for at kommentere, men såfremt det er  

 sammenlignelige sager, må det formodes, at ulovlighederne kunne være undgået,  

 såfremt man havde benyttet tidligere brugt praksis, hvorefter alle  

 eksisterende  

 virksomheder fik de nødvendige tilladelser, eller at man som et minimum  

 rettede  

 direkte henvendelse til de eksisterende virksomheder med oplysning om  

 lovændringen.
Jeg er således fortsat af den  

 opfattelse, at min klient har gjort, hvad han kunne, for at holde sig  

 orienteret, men at de ansvarlige myndigheder ikke har gjort, hvad der med  

 rimelighed må kunne forlanges med henblik på orientering om lovændringer, der  

 kan få så væsentlige følger for de berørte. Den 26. april 2000 skrev  

 Færdselsstyrelsen at Cs brev af 6. april 2000 ikke gav styrelsen  

 anledning til  

 at komme med yderligere bemærkninger til sagen.
 Ved brev af 10. januar 2001  

 skrev C følgende til mig:
 I forbindelse med sagen skal  

 jeg oplyse, at det i 2000 blev vedtaget, at også lastvogne på 6 tons og 4.600  

 kg. totalvægt skal have vognmandstilladelser.
Dette har Færdselsstyrelsen  

 meddelt samtlige indehavere af sådanne lastbiler, herunder vognmændene under  

 fragtmandsvirksomheden 3 x 34. Samtidig fik vognmændene oplyst, at der kunne  

 søges dispensation i 3 år, hvorefter der blev tildelt et id.nr., og der er  

 herefter tid til at opfylde lovens krav til tildeling af  

 vognmandstilladelser.
Det ser således ud til, at  

 Færdselsstyrelsen har været i stand til at underrette vognmændene på  

 nuværende  

 tidspunkt, og min klient finder derfor, at han er blevet udsat for en helt  

 urimelig forskelsbehandling, idet nærværende sag ikke var opstået, såfremt  

 han  

 i forbindelse med den forrige lovændring var blevet tilskrevet på samme  

 måde. Den 29. januar 2001 kom  

 Færdselsstyrelsen med bemærkninger til det C havde anført i brevet af 10.  

 januar 2001. Af Færdselsstyrelsens brev fremgår bl.a. følgende:
 Advokat (C) beskriver i  

 brevet, hvorledes styrelsen i forbindelse med implementeringen af Rådets  

 direktiv 98/76/EF, hvorefter vægtgrænsen for tilladelsespligtig  

 vognmandskørsel  

 med virkning fra 1. oktober 1999 blev sænket til motorkøretøjer og vogntog  

 mellem 3.500 og 6.000 kg tilladt totalvægt, tilskrev de personer og  

 virksomheder, der i Centralregisteret for Motorkøretøjer var registreret som  

 indehaver af et køretøj i denne vægtklasse.
Styrelsen har tidligere i  

 brev af 14. marts 2000 til Ombudsmanden redegjort for denne fremgangsmåde og  

 samtidig oplyst, at det ikke i forbindelse med indførelse af tilladelseskrav  

 for  

  

 slamsugere  

  

 var muligt på samme  

 måde direkte at informere borgere, der udførte slamsugning.
Der kan derfor  

 henvises til styrelsens brev af 14. marts 2000 og oplyses, at styrelsen ikke  

 har yderligere bemærkninger til advokat (C)s brev. C modtog med mit brev af 6.  

 februar 2001 kopi af Færdselsstyrelsens brev af 29. januar 2001 til  

 orientering.
Ombudsmandens udtalelse Indledningsvis bemærker jeg at jeg har koncentreret min behandling af  

 sagen til at angå spørgsmålet om hvorvidt Vejtransportrådets afslag på at  

 udstede vognmandstilladelser efter godskørselsloven er i overensstemmelse med  

 den almindelige forvaltningsretlige grundsætning om proportionalitet.
 Vejtransportrådets afgørelser af henholdsvis 17. november 1998 og 21. april  

 1999 er truffet efter den dagældende godskørselslov (lovbekendtgørelse nr.  

 259 af 12. april 1995 med senere ændringer).
 De nugældende regler om godskørsel er indeholdt i lovbekendtgørelse nr. 64 af  

 25. januar 2000.
 Efter bestemmelsen i godskørselslovens § 1, stk. 1, skulle den der udfører  

 godskørsel for fremmed regning, have tilladelse hertil af Vejtransportrådet  

 hvis kørslen blev foretaget med et dansk indregistreret motorkøretøj eller  

 vogntog med en samlet tilladt totalvægt der oversteg en af trafikministeren  

 fastsat vægtgrænse.
Det fremgik endvidere af den dagældende bekendtgørelse om godskørsel  

 (bekendtgørelse nr. 587 af 26. juni 1996) § 1, stk. 1, at godskørsel for  

 fremmed regning med et dansk indregistreret motorkøretøj eller vogntog med en  

 samlet tilladt totalvægt på mere end 6 tons krævede tilladelse fra  

 Vejtransportrådet.
Efter bekendtgørelsens § 1, stk. 3, nr. 4, var godskørsel  

 for fremmed regning med motorkøretøjer der alene udførte transport af  

 affaldsprodukter fra landbrugsbedrifter med henblik på spredning heraf på  

 landbrugsjord, undtaget fra kravet om tilladelse.
Efter bekendtgørelse nr. 703 af 17. oktober 1990 om godskørsel, § 1, stk. 3,  

 nr. 4, var slamsugere der udførte transport af oprenset materiale fra  

 kloakker, tanke og brønde samt affald fra landbrugsproduktion, undtaget fra  

 kravet om tilladelse til godskørsel for fremmed regning.
Ved bekendtgørelse  

 nr. 50 af 18. januar 1995 om godskørsel blev bekendtgørelse nr. 703 af 17.  

 oktober 1990 ophævet med virkning fra den 1. februar 1995 bortset fra  

 undtagelsesbestemmelsen i § 1, stk. 3, nr. 4, angående slamsugere, der blev  

 ophævet med virkning fra den 1. januar 1996,  

 jf. bekendtgørelsens § 24, stk. 2. Bekendtgørelse nr. 50 af 18. januar 1995  

 blev ophævet ved bekendtgørelse nr. 188 af 22. marts 1995 om godskørsel med  

 undtagelse af overgangsbestemmelsen i § 24, stk. 2. Efter § 24, stk. 3, i  

 bekendtgørelse nr. 908 af 29. november 1995 om godskørsel blev godskørsel for  

 fremmed regning med slamsugere der udførte transport af oprenset materiale  

 fra  

 kloakker, tanke og brønde samt affald fra landbrugsproduktion, og som ikke  

 var  

 omfattet af bekendtgørelsens § 1, stk. 3, nr. 4, undtaget fra kravet om  

 tilladelse i henhold til § 1, stk. 1, indtil den 31. december 1996.  

 Bekendtgørelse  

 nr. 908 af 29. november 1995 blev ophævet ved bekendtgørelse nr. 587 af 26.  

 juni 1996 om godskørsel med virkning fra den 1. juli 1996. Undtagelsen fra  

 kravet om tilladelse for så vidt angår slamsugere, blev dog opretholdt indtil  

 den 31. december 1996, jf. bekendtgørelsens § 23, stk. 4.
 Færdselsstyrelsen har  

 angående baggrunden for kravet om vognmandstilladelse til godskørsel for  

 fremmed regning med slamsugere der udfører transport af oprenset materiale  

 fra  

 kloakker mv., henvist til bemærkninger til lov nr. 1136 af 21. december 1994.  

 Af disse bemærkninger (Folketingstidende 1994-95, tillæg A, sp. 307 og 310)  

 fremgår bl.a. følgende:
Efter den gældende  

 bestemmelse i godskørselsbekendtgørelsens § 1, stk. 4, jf. § 2 i lov om  

 godskørsel,  

 er slamsugere, der udfører transport af oprenset materiale fra kloakker,  

 tanke  

 og brønde samt affald fra landsbrugsproduktion, ikke omfattet af kravet om  

 tilladelse til at udføre godskørsel for fremmed regning.
Der var enighed om,  

 at  

 der ikke er nogen saglig grund til, at slamsugere er omfattet af denne  

 undtagelsesbestemmelse.
Slamsugning er således underordnet i forhold til  

 hovedentreprisen, som er godskørsel for fremmed regning.
Ved denne ændring  

 sidestilles kørsel med fast affald (renovation) med flydende affald (slam  

 m.v.).
6.  


  

 Bekendtgørelse om  

 godskørsel Ministeriet vil i  

 forbindelse med lovforslagets vedtagelse udarbejde en ny bekendtgørelse om  

 godskørsel, hvorved de ovenfor nævnte indstillinger fra det gennemførte  

 udvalgsarbejde, som ikke kræver lovændring, vil blive gennemført.
Det drejer  

 sig om skærpelse af kravet til økonomisk baggrund, medtagelse af slamsugere  

 under tilladelseskravet, præcisering af vægtgrænsen på 6 tons  

 (typegodkendelse)  

 for motorkøretøjer, samt mærkning af motorkøretøjer. I klagen har De fremført at  

 (B) ikke af myndighederne var blevet tilstrækkeligt informeret om ændringen  

 af  

 godskørselslovgivningen vedrørende tilladelseskravet for slamsugere.
De har  

 bl.a. peget på at Færdselsstyrelsen på grundlag af registreringer i  

 Centralregisteret for Motorkøretøjer kunne have skrevet til samtlige ejere af  

 motorkøretøjer der blev anvendt til slamsugning, med henblik på at informere  

 om  

 tilladelseskravet.
I den forbindelse har De henvist til at Færdselsstyrelsen  

 i  

 forbindelse med sænkninger af vægtgrænsen for tilladelsespligtig  

 vognmandskørsel i 1999 og 2000 har skrevet til ejere af motorkøretøjer der i  

 Centralregisteret for Motorkøretøjer er registreret i de vægtklasser der er  

 omfattet af ændringerne.
 Færdselsstyrelsen har hertil  

 oplyst at det ikke i forbindelse med indførelsen af tilladelseskravet for  

 slamsugere på grundlag af registreringer i Centralregisteret for  

 Motorkøretøjer  

 var muligt at finde frem til samtlige ejere af lastbiler der anvendtes til  

 slamsugning.
 Endvidere har  

 Færdselsstyrelsen oplyst at styrelsen i forbindelse med ændringen af  

 tilladelseskravet vedrørende slamsugere skrev til Danske Vognmænd, Foreningen  

 af Danske Eksportvognmænd, Vognmandsfagets Arbejdsgiverforening,  

 Landsforeningen Danske Maskinstationer og Langtursvognmanden (Foreningen af  

 Danske Langtursvognmænd). Færdselsstyrelsen orienterede endvidere en række  

 fagblade om ændringen.
 Den måde hvorpå  

 Færdselsstyrelsen har orienteret vognmandsbranchen om ændringen af  

 godskørselslovgivningen,  

 giver mig ikke anledning til bemærkninger.
 Jeg har på den baggrund og  

 på grundlag af oplysningerne i sagen ved min videre behandling lagt til grund  

 at (B)s manglende kendskab til kravet om vognmandstilladelse for  

 slamsugere  

 efter den 31. december 1996 skyldtes uagtsomhed fra hans side.
 Af forarbejderne til  

 godskørselsloven (Folketingstidende 1988-89, tillæg A, sp. 1546 og 1547)  

 fremgår bl.a. følgende angående formålet med indførelsen af  

 godkendelseskravet:
 Lovforslaget går ud på  

 revision af loven om godstransport, men det er under hensyn til ændringernes  

 karakter fundet hensigtsmæssigt at foreslå en ny lov til afløsning af den  

 gældende i stedet for at foretage ændringer heri.
 Udførelse af  

  

 godskørsel for fremmed regning  

  

 vil  

 imidlertid fremover stadig kræve tilladelse, og ifølge lovforslaget skal  

 tilladelse  

 gives, såfremt vedkommende opfylder de fastsatte kvalifikationskrav, som  

 foreslås udbygget i forhold til den nugældende lov.
3.  

  

 Baggrunden for at indføre reguleringsordningen for godstransport  

 for fremmed regning var bl.a. ønsket om at skabe mere lige konkurrencevilkår  

 inden for erhvervet og bedre sociale kår for vognmandserhvervets udøvere samt  

 at understøtte de bestræbelser, der fra samfundets side udfoldes for at øge  

 færdselssikkerheden.
Indtil godstransportloven kunne vognmandskørsel udføres  

 alene  

 på grundlag af et næringsbrev, og dette sammenholdt med mulighederne for ved  

 hjælp af afbetalingssystemet at kunne etablere sig uden nogen større  

 kapitalindsats medførte en tendens til permanent overfyldning af erhvervet.  

 Dette resulterede sammen med erhvervets omkostningsstruktur i, at der i vidt  

 omfang blev udført transporter, der ikke kunne dække omkostningerne, og den  

 svage økonomi indebar en forøget risiko for overtrædelse af bl.a.  

 færdselslovens bestemmelser især i form af kørsel med overlæs, mangelfuld  

 vedligeholdelse af materiellet og kørsel med trætte chauffører ved rattet,  

 med  

 deraf følgende konsekvenser for færdselssikkerheden.
De anførte begrundelser  

 for en regulering har fortsat gyldighed og formålet med lovforslaget er  

 derfor  

 at skabe det mest hensigtsmæssige grundlag for at opfylde dette mål i lyset  

 af  

 de gjorte erfaringer med 1973-loven og den skete udvikling. Det fremgår endvidere i  

 forarbejderne (Folketingstidende 1994-95, tillæg A, sp. 306) at:
 Baggrunden for at indføre  

 krav til den, der ansøger om at udføre godskørsel for fremmed regning, var  

 bl.a. ønsket om at skabe mere lige konkurrencevilkår inden for erhvervet og  

 bedre sociale kår for vognmandserhvervets udøvere samt at understøtte de  

 bestræbelser, der fra samfundets side udfoldes for at øge  

 færdselssikkerheden.
I de godt fem år den  

 nugældende ordning har fungeret, har det vist sig, at de krav, der stilles  

 til  

 vognmænd og ansøgere til tilladelse til godskørsel, ikke i fuldt omfang  

 sikrer,  

 at erhvervets udøvere er tilstrækkelig økonomisk og kvalitativt funderet.  

 Herudover er det konstateret, at der i et ikke ubetydeligt omfang udføres  

 godskørsel uden tilladelse, hvilket virker konkurrenceforvridende og er til  

 stor skade for erhvervets lovlige udøvere. Den dagældende godskørselslov  

 indeholdt i § 3, stk. 1, følgende betingelser for meddelelse af  

 vognmandstilladelse:
  

  

 § 3.  

  

 Tilladelse i henhold til § 1, stk. 1, kan meddeles personer,  

 der har dansk indfødsret, har bopæl her i landet, ikke er umyndiggjort eller under lavværgemål, hverken har anmeldt betalingsstandsning eller er under  

 konkurs, ikke har betydelig forfalden gæld til det offentlige,  

 hvorved forstås beløb i størrelsesordenen 50.000 kr. og derover, har økonomisk grundlag for at drive virksomheden  

 forretningsmæssigt forsvarligt, ikke er dømt for strafbart forhold, der begrunder en  

 nærliggende fare for misbrug af adgangen til at udføre vognmandsvirksomhed,  

 jf.  

 borgerlig straffelovs § 78, stk. 2, i faglig henseende er kvalificeret til at drive  

 vognmandsvirksomhed og gør det antageligt, at de vil kunne udøve denne på  

 forsvarlig måde og i overensstemmelse med god skik inden for branchen. Bestemmelserne i den  

 dagældende godskørselslovs § 3, stk. 1, nr. 7 og 8, er indeholdt uændret i  

 den  

 gældende godskørselslovs § 3, stk. 1, nr. 6 og 7.
 Det er således en betingelse  

 for at få en vognmandstilladelse bl.a. at ansøgere gør det antageligt at de  

 vil  

 kunne udøve vognmandsvirksomheden på forsvarlig måde og i overensstemmelse  

 med  

 god skik inden for branchen.
 I godskørselslovens  

 forarbejder og i den dagældende bekendtgørelse er dette krav angivet som et  

 vandelskrav.
 Af bemærkningerne til godskørselsloven  

 (Folketingstidende 1988-89, tillæg A, sp. 1548 og 1549) fremgår således bl.a.  

 følgende:
Efter den gældende lov kan  

 en tilladelse til at udføre godskørsel for fremmed regning alene gives til en  

 ansøger, der har økonomisk baggrund for at drive en sådan virksomhed, og som  

 i  

 faglig henseende er kvalificeret hertil.
Ansøgerens vandel skal endvidere  

 være  

 i orden, hvilket vil sige, at den pågældende ikke må være dømt for et  

 strafbart  

 forhold, der kan begrunde en nærliggende fare for misbrug af tilladelsen,  

 eller  

 som giver grund til at antage, at ansøgeren ikke vil drive virksomheden på  

 forsvarlig måde.
Til brug for vurdering af,  

 hvorvidt en ansøgers vandel kan godkendes, indhentes i dag en fuldstændig  

 straffeattest, hvilket også sker ved ansøgning om fornyelse af tilladelser.  

 Ved  

 lovforslaget er den eksisterende ordning, hvorefter der kan meddeles afslag  

 på  

 en ansøgning på grund af vedkommendes strafbare forhold, opretholdt.
Der kan  

 således bl.a. meddeles afslag i tilfælde, hvor vedkommende er dømt for  

 berigelseskriminalitet samt for overtrædelse af færdselsloven og  

 bestemmelserne  

 om køre- og hviletid m.v.
Disse bestemmelser har en direkte relation til  

 udførelsen af vognmandserhvervet, og der skal derfor ikke gives tilladelse  

 til  

 ansøgere, der de seneste år inden ansøgningen er dømt for strafbart forhold,  

 der begrunder en nærliggende fare for misbrug af adgangen til at udføre  

 vognmandsvirksomhed.
Ligeledes indebærer lovforslaget, at der kan nægtes  

 tilladelse i tilfælde, hvor ansøgeren ikke kan antages at ville udføre  

 virksomheden på forsvarlig måde og i overensstemmelse med god skik inden for  

 branchen, hvilket bl.a. kan være tilfældet, hvis vedkommende tidligere er  

 afskediget fra en stilling på grund af uredelighed. Ligeledes fremgår af de  

 specielle bemærkninger til godskørselslovens § 3, stk. 1, nr. 8  

 (Folketingstidende  

 1988-89, tillæg A, sp. 1559) bl.a. følgende:
Det er videre efter  

 bestemmelsen i stk. 1, nr. 8, 1. led, en betingelse for meddelelse af  

 tilladelse, at ansøgeren i øvrigt gør det antageligt, at vedkommende vil  

 kunne  

 udøve virksomheden på forsvarlig måde.
Bestemmelsen omfatter således  

 tilfælde,  

 hvor en ansøger har begået et eller flere strafbare forhold, der imidlertid  

 ikke begrunder en nærliggende fare for misbrug af adgangen til at udføre  

 vognmandsvirksomhed, jf. stk. 1, nr. 6, men herudover omfatter bestemmelsen  

 også forhold, der ikke har medført strafferetlig tiltale.
Det kan således  

 være  

 oplyst, at ansøgeren er afskediget fra en stilling på grund af uredelighed,  

 der  

 ikke har medført straffesag, eller at ansøgeren i anden virksomhed på grov  

 måde  

 har tilsidesat hensynet til sine kunder.
Videre kan omstændigheder ved en  

 eventuel  

 tidligere konkurs, betalingsstandsning m.v. medføre, at den pågældende ikke  

 kan  

 anses for at kunne udføre virksomheden på forsvarlig måde.
Efter stk. 1, nr. 8., 2.  

 led, skal ansøgeren endvidere gøre det antageligt, at han vil udøve  

 virksomheden  

 i overensstemmelse med god skik inden for branchen, herunder at han vil kunne  

 drive virksomheden på en sådan måde, at den vil kunne leve op til de inden  

 for  

 branchen gældende regler og kutymer for god og sædvanlig, faglig kompetent  

 transportvirksomhed.
Det må i øvrigt understreges, at de krav der følger af  

 1.  

 og 2. led, i vidt omfang vil være sammenfaldende, og at der også vil kunne  

 nægtes tilladelse, såfremt vedkommende f.eks. ikke tidligere har overholdt de  

 kollektive overenskomster, eller som anført ovenfor har gjort sig skyldig i  

 et  

 eller flere strafbare forhold, der efter en samlet vurdering medfører, at  

 vedkommende ikke kan gøre det antageligt, at virksomheden vil blive udøvet på  

 forsvarlig måde og i overensstemmelse med god skik inden for branchen. Vejtransportrådet har som  

 begrundelse for afslagene på udstedelse af vognmandstilladelse anført at (B)  

 siden den 1. januar 1997 havde udført slamsugning med fire lastbiler uden at  

 have haft tilladelse hertil.
Det var på den baggrund Vejtransportrådets  

 opfattelse at (B) ikke opfyldte vandelskravet i godskørselslovens § 3, stk.  

 1,  

 nr. 8, idet han ikke havde gjort det antageligt at han ville kunne udøve  

 virksomhed på forsvarlig måde og i overensstemmelse med god skik inden for  

 branchen.
 Færdselsstyrelsen har i  

 breve af henholdsvis 16. november 1999 og 14. marts 2000 henvist til at  

 afgørelsen i (B)s sag er truffet i overensstemmelse med  

 Vejtransportrådets  

 praksis på området, herunder Vejtransportrådets afgørelse af 3. september  

 1997  

 og afgørelsen af 22. september 1998.
 Det nærmere indhold af denne  

 praksis er beskrevet i Vejtransportrådets årsberetning fra 1998, kapitel IV.  

 I  

 årsberetningens s. 24ff, er anført følgende:
 2.5 God skik inden for branchen  

  

 (lovens § 3, stk. 1, nr. 8).
 Ansøgeren skal gøre det  

 antageligt, at han vil kunne udøve vognmandsvirksomhed på forsvarlig måde og  

 i  

 overensstemmelse med god skik inden for branchen.
 Bestemmelsen i § 3, stk. 1,  

 nr. 8, 2. led omfatter endvidere tilfælde, hvor en ansøger har begået et  

 eller  

 flere strafbare forhold, der imidlertid ikke begrunder en nærliggende fare  

 for  

 misbrug af adgangen til at udføre vognmandsvirksomhed (jf. lovens § 3, stk.  

 1,  

 nr. 7 og afsnit 2.4. ovenfor). Herudover omfatter bestemmelsen også forhold,  

 der ikke (eventuelt endnu ikke) har medført strafferetlig tiltale.
 Et strafbart forhold behøver  

 således ikke at være pådømt, men kan fremgå af en modtagen politirapport  

 eller  

 af oplysninger fra en ansøger selv, for eksempel et regnskab.
 Rådet har i 1998 haft  

 følgende sager forelagt, hvor ansøgeren har begået et eller flere strafbare  

 forhold, der efter rådets opfattelse bevirker, at ansøgeren ikke kan antages  

 at  

 have gjort det antageligt, at vedkommende vil kunne udøve virksomheden på  

 forsvarlig måde og i overensstemmelse med god skik inden for branchen:
2. En person ansøgte om  

 udstedelse af vognmandstilladelse.
I forbindelse med ansøgningen blev det  

 oplyst, at den pågældende siden 1994 havde udført renovationskørsel for en  

 kommune med en lastbil med tilladt totalvægt på over 6 tons.
Ansøgeren  

 oplyste,  

 at han var af den opfattelse, at renovationskørsel med løse sække i fast rute  

 ikke krævede vognmandstilladelse.
Rådet besluttede ikke at imødekomme  

 ansøgningen på grund af den ulovlige vognmandskørsel.
4. En person ansøgte om  

 udstedelse af 2 vognmandstilladelser.
Af modtagne politirapporter fremgik, at  

 ansøgeren i flere tilfælde havde udført ulovlig godskørsel for fremmed  

 regning.  

 Det var endvidere oplyst, at ansøgeren tidligere samme år var idømt en bøde  

 for  

 ulovlig vognmandskørsel foretaget i 1997. Rådet lagde til grund, at den  

 pågældende igennem længere tid havde udført ulovlig vognmandskørsel og  

 meddelte  

 derfor afslag.
5. En person ansøgte om  

 udstedelse af 2 vognmandstilladelser.
Af det indsendte materiale fremgik, at  

 den pågældende siden 1990 havde drevet virksomhed med højtryksspuling og  

 slamsugning; siden 1. januar 1997 med 2 lastbiler med tilladt totalvægt på  

 over  

 6 tons.
En sådan kørsel har siden den 1. januar 1997 krævet  

 vognmandstilladelse  

 og Rådet fandt derfor, at den pågældende i perioden efter dette tidspunkt  

 havde  

 udført ulovlig vognmandskørsel og meddelte af den grund afslag på det  

 ansøgte.
 Afgørelsen af om der er  

 grundlag for at meddele vognmandstilladelse efter godskørselsloven, beror som  

 anført ovenfor bl.a. på en konkret vurdering af om ansøgeren har gjort det  

 antageligt at han vil kunne udøve vognmandsvirksomheden på forsvarlig måde og  

 i  

 overensstemmelse med god skik inden for branchen.
 De almindelige  

 forvaltningsretlige grundsætninger, herunder proportionalitetsprincippet,  

 skal  

 respekteres i sådanne sager.
 Spørgsmålet er om  

 Vejtransportrådets afslag på (B)s ansøgning er i overensstemmelse med  

 den  

 almindelige forvaltningsretlige grundsætning om proportionalitet.
 Af Jens Garde mfl.,  

 Forvaltningsret, Almindelige Emner (1997), s. 217ff, fremgår bl.a. følgende:
Det forudsættes i det  

 følgende, at forvaltningen har den fornødne hjemmel til at foretage indgreb  

 over for borgerne.
Der gås endvidere ud fra, at der er den fornødne saglige  

 begrundelse for indgrebet.
Som yderligere betingelse for forvaltningens  

 handlingers eller beslutningers lovlighed må imidlertid stilles, at indgrebet  

 ikke er videregående, end formålet tilsiger.
Den skønsmæssige afvejning er  

 begrænset af et  

  

 proportionalitetsprincip.  

  

 Hvor forvaltningen har et valg mellem flere reaktioner til opnåelse af et  

 ønskeligt resultat, følger det af princippet, at forvaltningen er forpligtet  

 til at vælge den mindst indgribende, som er tilstrækkelig til opnåelse af  

 formålet.
Som det fremgår af  

 bemærkningerne ovenfor, ligger der i proportionalitetsprincippet et krav om  

 et  

 rimeligt forhold mellem mål og midler.
Jo mere indgribende foranstaltninger,  

 der er tale om, desto klarere må begrundelsen være. Jeg henviser for så vidt  

 angår proportionalitetsprincippet, endvidere til Jon Andersen mfl.,  

 Forvaltningsret  

 (1994), s. 254. Heraf fremgår bl.a. følgende:
Ved valget mellem flere  

 mulige udformninger af afgørelsens indhold er forvaltningen forpligtet til  

 ikke  

 at gå videre med hensyn til at påføre borgerne byrder, end formålet tilsiger.  

 Dette proportionalitetsprincip bygger på samme tankesæt, som ligger bag de  

 ovenfor omtalte skærpede hjemmelskrav i forhold til særligt bebyrdende  

 afgørelser. Endvidere henviser jeg til  

 Jan Timmermann Pedersen, Proportionalitetsprincippet (2000).
Jeg har tidligere haft lejlighed  

 til at tage stilling til om en afgørelse om at slette en person som  

 a-kasse-medlem var i overensstemmelse med proportionalitetsprincippet.
Jeg  

 henviser til min beretning for 1999, s. 80f*. I denne sag klagede en mand  

 over  

 at han var blevet slettet som medlem af en arbejdsløshedskasse fordi han ikke  

 rettidigt havde indbetalt et nærmere angivet beløb til en anden  

 arbejdsløshedskasse.
Efter min opfattelse var det tvivlsomt om afgørelsen om  

 at  

 slette medlemmet som a-kasse-medlem var i overensstemmelse med det  

 grundlæggende proportionalitetsprincip.
Afgørelsen om at slette medlemmet som  

 a-kasse-medlem ramte den pågældende særdeles hårdt økonomisk.
Ved min  

 vurdering  

 af sagen hæftede jeg mig endvidere ved at medlemmet ved at deponere  

 restgælden  

 havde vist at han var indstillet på at betale.
Han befandt sig imidlertid i  

 en  

 vildfarelse med hensyn til retsvirkningerne af deponeringen, og den  

 vildfarelse  

 burde være åbenbar for myndighederne.
I en sag gengivet i min  

 beretning for 1994, s. 365f*, har jeg desuden vurderet berettigelsen i  

 forhold  

 til proportionalitetsgrundsætningen af en afskedigelse.
I denne sag udtalte  

 jeg  

 at jeg måtte nære alvorlige betænkeligheder ved at DSB havde fundet det  

 berettiget at anvende en så vidtgående sanktion som afskedigelse med opsat  

 pension over for de forseelsestyper der forelå i sagen.
Fra nyere retspraksis kan  

 nævnes to domme om inddragelse af fiskerilicens til industrifiskeri hvori der  

 indgår overvejelser om proportionalitetsprincippet.
Begge sagerne drejede sig  

 om § 6, stk. 2, i den dagældende lov om regulering af fiskeriet der havde  

 følgende ordlyd:
  

  

 Stk. 2.  

  

 Fiskeriministeren kan tilbagekalde licensen, hvis  

 indehaveren har gjort sig skyldig i grov eller gentagen overtrædelse af de i  

 licensen foreskrevne vilkår. I en Vestre Landsrets dom  

 gengivet i UfR 1999, s. 1880f, anså landsretten Fiskeridirektoratets  

 inddragelse af en licens til industrifiskeri for ugyldig.
I denne sag havde  

 en  

 fisker der havde tilladelse til at drive industrifiskeri med sit fartøj i  

 alle  

 farvande, losset industrifisk fra sit fartøj i Bergen uden forudgående  

 anmeldelse til Fiskeridirektoratet som foreskrevet.
På den baggrund inddrog  

 Fiskeridirektoratet  

 fiskerens tilladelse for en måned i medfør af § 6, stk. 2, i lov om  

 regulering  

 af fiskeriet.
Fartøjet der var ført af en afløserskipper, var under fiskeri i  

 Nordsøen på grund af vejrforholdene sejlet til havn i Bergen hvor losningen  

 af  

 fangsten skete efter forudgående anmeldelse til en norsk salgsorganisation.
Landsretten fremhævede en  

 række konkrete omstændigheder i forbindelse med fiskeriet og losningen,  

 herunder at skibsføreren efter eget udsagn var uvidende om reglerne om  

 forudanmeldelse ved landing i udlandet.
Endvidere fremhævede landsretten  

 bl.a.  

 at der ikke var landet eller søgt landet ulovligt fangede fisk.
Herefter  

 udtalte landsretten følgende:
Ved afgørelsen af, om den  

 manglende forudanmeldelse af den losning, der fandt sted i Bergen, kan anses  

 for grov i den forstand, dette udtryk anvendes i § 6 i lov om  

 regulering af  

 fiskeriet, må det dog også tages i betragtning, at inddragelsen af  

 tilladelsen  

 til industrifiskeri for en kortere eller længere periode er et alvorligt  

 indgreb i licenshaverens næring.
Der er tale om en sanktion, som har  

 umiddelbar  

 virkning for den pågældendes udøvelse af erhvervet, og det kan være  

 vanskeligt  

 at overskue konsekvenserne af sanktionen, idet virkningerne af inddragelsen  

 og  

 dermed sanktionens intensitet til dels er afhængig af, på hvilket tidspunkt  

 af  

 fiskerisæsonen inddragelsen for et givet tidsrum sker.
Dertil kommer, at der  

 ikke i forarbejderne til bestemmelsen i § 6, stk. 2, i lov om regulering af  

 fiskeriet er anført omstændigheder, som giver grundlag for at antage, at der  

 efter bestemmelsen skulle være adgang til at inddrage allerede meddelte  

 tilladelser i videre omfang, end tilladelser efter anden tilsvarende  

 lovgivning  

 kan inddrages, eller at det almindeligt gældende forvaltningsretlige princip  

 om  

 proportionalitet skulle være helt eller delvist fraveget.
 På den baggrund og under  

 hensyn til, at reglerne om forudanmeldelse  uanset deres væsentlige  

 betydning  

 for kontrolordningens funktion  dog knytter sig til den formelle  

 tilrettelæggelse af procedurerne for fiskerikontrollen,  

  

 at  

  

 der ikke er sket ulovligt fiskeri, og  

  

 at  

  

 landingen af fisk i Norge efterfølgende af sagsøgte selv er  

 indberettet til fiskerimyndighederne ved indlevering af logbog og afregning,  

 findes den manglende forudanmeldelse til sagsøgeren ikke at kunne betegnes  

 som  

 så grov, at den kan begrunde inddragelse af sagsøgtes tilladelse til  

 industrifiskeri.
Landsretten har herved også  

 lagt vægt på, at det efter det oplyste må antages, at landingen i Norge  

 skyldtes vejforholdene, og at den var usædvanlig for Ole Jensen  

[skibsføreren;  

 min bemærkning], der ikke tidligere havde landet fisk uden for  

 Thyborøn. I en anden sag om  

 inddragelse af fiskerilicens til industrifiskeri gengivet i UfR 2000, s.  

 2217f,  

 anså Højesteret derimod ikke Fiskeridirektoratets inddragelse af  

 fiskerilicens  

 for ugyldig.
Denne sag drejede sig om en fisker der havde tilladelse til  

 industrifiskeri  

 i alle farvande.
Som vilkår for tilladelsen var bl.a. fastsat at bifangster  

 af  

 sild ikke måtte overstige 10 pct., og at andelen af usorterbar fisk højst  

 måtte  

 udgøre 25 pct. af den samlede mængde fisk om bord.
Det fremgik af tilladelsen  

 at denne kunne inddrages uden varsel efter reglerne i § 6 i lov om regulering  

 af fiskeriet hvis vilkårene ikke blev overholdt.
Efter at kutteren var vendt  

 tilbage, viste en stikprøve fra lasten at sildefangsten udgjorde 19,53 pct.  

 af  

 den samlede mængde fisk og at mængden af usorterbar fisk var 42,29 pct., og  

 fiskerilicensen blev inddraget for en måned.
Under denne sag gjorde fiskeren  

 gældende at licensinddragelsen stred mod proportionalitetsprincippet med  

 henvisning til at der ikke var forholdsmæssighed mellem hans forseelse og  

 inddragelsen af licensen.
Fiskeridirektoratet fremførte at inddragelsen af  

 licensen i en måned ikke stred mod proportionalitetsgrundsætningen.  

 Direktoratet henviste til at der var tale om en meget betydelig overskridelse  

 af de tilladte grænser for bifangster.
Henset til overskridelsernes  

 omfang anså landsretten ikke licensinddragelsen på en måned for et  

 uforholdsmæssigt indgreb.
Højesteret stadfæstede landsrettens dom af de  

 grunde  

 der var anført af landsretten, og med enkelte bemærkninger.
Af Højesterets  

 præmisser fremgår at Højesteret lagde vægt på at den konkrete landing af fisk  

 i  

 betragtning af de formål som tilladelsesordningen skulle tjene, ud fra en  

 objektiv vurdering utvivlsomt måtte anses som en grov overtrædelse af  

 vilkårene  

 for tilladelsen til industrifiskeri.
Højesteret lagde endvidere vægt på at  

 vilkårsovertrædelsen ikke skyldtes undskyldelige forhold.
Som det fremgår, blev der i  

 begge sager foretaget en vurdering af om de konkrete omstændigheder i sagen  

 berettigede afgørelsen om at inddrage fiskerilicensen.
I den forbindelse  

 inddrog domstolene overvejelser om hvorvidt den overtrædelse af reglerne som  

 var blevet begået, var af mere formel karakter, eller om den stred mod  

 formålet  

 med licensordningerne.
Det indgik også i bedømmelsen om overtrædelsen  

 skyldtes  

 undskyldelige forhold, herunder om skibsføreren havde været bekendt med de  

 regler han havde overtrådt.
Fra retspraksis kan også  

 nævnes sagen gengivet i UfR 1991, s. 130f.
Den drejer sig om en vognmand som  

 fra 1972 til 1987 i alt 25 gange var dømt eller havde vedtaget bøder for  

 overtrædelse af henholdsvis færdselslovgivningens regler om overlæs og  

 reglerne  

 i Arbejdsministeriets bekendtgørelse om arbejderbeskyttelse i  

 landevejstransport angående køre- og hviletid m.v.
Vognmanden var endvidere  

 både i 1985 og 1987 dømt for spirituskørsel.
På den baggrund fandt  

 Vejtransportrådet at der var grund til at antage at vognmanden ikke fremtidig  

 ville drive sin vognmandsvirksomhed på forsvarlig måde, og rådet  

 tilbagekaldte  

 uden forudgående advarsel hans tilladelser til godskørsel.
I præmisserne  

 fremhævede Højesteret at vognmanden ikke havde fået nogen advarsel forud for  

 tilbagekaldelsen af tilladelserne, og at den spirituskørsel som fandt sted i  

 1985, ikke umiddelbart gav Vejtransportrådet anledning til at overveje  

 tilbagekaldelse.
Under disse omstændigheder fandt Højesteret ikke fuldt  

 tilstrækkelig grundlag for at antage at vognmanden ikke i fremtiden ville  

 drive  

 sin virksomhed på forsvarlig måde.
 For så vidt angår  

 spørgsmålet om hvorvidt proportionalitetsprincippet er indgået ved  

 vurderingen  

 af (B)s sag, har Færdselsstyrelsen som sekretariat for  

 Vejtransportrådet bl.a.  

 udtalt følgende:
Under sagens behandling i  

 Vejtransportrådet den 17. november 1998 blev det af et af medlemmerne af  

 rådet  

 anført, at indstillingen om afslag på godkendelse kunne synes hård.  

 Flertallet  

 af Vejtransportrådet vurderede imidlertid, at såfremt rådet i denne sag  

 godkendte virksomheden, ville det få konsekvens for tidligere afgjorte  

 tilsvarende sager om kørsel uden godkendelse.
Endvidere lagde Rådet vægt på,  

 at  

 der forinden ikrafttrædelsen af lovændringen var oplyst om denne alle  

 relevante  

 steder, og det blev herunder anført, at ukendskab til loven ikke fritager for  

 ansvar.
En godkendelse af ansøgeren ville tillige kunne give problemer i  

 branchen på grund af Rådets strenge praksis i disse sager.
I forbindelse med  

 behandlingen af spørgsmålet om genoptagelse af sagen på Vejtransportrådets  

 møde  

 den 21. april 1999 blev forholdsmæssigheden i Vejtransportrådets beslutning  

 om  

 afslag på vognmandstilladelse på ny drøftet.
Vejtransportrådet var i den  

 forbindelse inde på, om en advarsel kunne være en alternativ og mindre  

 indgribende reaktionsmulighed.
Rådet fandt, at afslaget på  

 at godkende ansøgeren var særligt indgribende i denne sag, idet der var tale  

 om  

 en bestående virksomhed, der blev lukket.
Det blev imidlertid anført,  

  

 at  

  

 ukendskab til reglerne ikke burde  

 fritage for ansvar,  

  

 at  

  

 sager af samme  

 art burde behandles ens, samt  

  

 at  

  

 hensynet til tilladelsessystemet, og dem der respekterer det, tilsiger en  

 streng praksis i sager om vognmandskørsel uden tilladelse.
 Det fremgår således af  

 referaterne fra Vejtransportrådets møder den 17. november 1998 og den 21.  

 april  

 1999, at proportionalitetsbetragtninger indgik ved vurderingen af sagen.
I den konkrete sag har  

 Vejtransportrådet efter en skønsmæssig vurdering dog fundet, at ansøgningen  

 måtte afslås af hensyn til respekten for tilladelsessystemet, samt at en  

 godkendelse efter ulovlig kørsel igennem længere tid ville sende et forkert  

 signal  

 til hele branchen.
Vejtransportrådet har i sagen ikke fundet, at en mindre  

 indgribende reaktion  en advarsel  kunne fremme disse hensyn,  

 idet hensynet  

 til retshåndhævelsen af godskørselslovens tilladelsessystem blev fundet at  

 måtte veje tungere end hensynet til den virksomhed, som har overtrådt  

 loven. Ved vurderingen af om (B)s  

 udførelse af slamsugning efter den 31. december 1996 uden vognmandstilladelse  

 var af en sådan karakter at dette forhold i sig selv kunne begrunde afslag på  

 hans ansøgning om vognmandstilladelse, må der efter min opfattelse lægges  

 vægt  

 på at afgørelsen om afslag var af særlig indgribende karakter.
Vejtransportrådets afslag på  

 at udstede vognmandstilladelse indebar således at (B) blev udelukket fra at  

 fortsætte med at drive den selvstændige virksomhed som han efter det oplyste  

 havde drevet siden 1973. (B) havde efter det oplyste ikke haft anden  

 beskæftigelse de seneste 25 år.
Afgørelsens retsvirkninger svarer derfor til  

 en  

 tilbagekaldelse af en erhvervstilladelse, og den har efter det oplyste ramt  

 (B)  

 særdeles hårdt økonomisk.
 Jeg har endvidere overvejet  

 det Færdselsstyrelsen har anført om at ukendskab til reglerne ikke fritager  

 for  

 ansvar.
Jeg er naturligvis enig i at  

 man som borger kan pådrage sig et ansvar selv om man ikke havde kendskab til  

 de  

 regler man har overtrådt.
Ved bedømmelsen af hvor streng en reaktion der bør  

 anvendes  

 ved overtrædelse af godskørselslovens godkendelseskrav, må det dog efter min  

 opfattelse tages i betragtning om der foreligger en forsætlig eller uagtsom  

 overtrædelse af reglerne.
Efter det for mig oplyste var årsagen til at (B)  

 udførte slamsugningsvirksomhed efter den 31. december 1996 uden  

 vognmandstilladelse, at han ikke var bekendt med at slamsugningsvirksomhed  

 med  

 virkning fra den 1. januar 1997 var omfattet af godskørselslovens  

 godkendelseskrav.
Som nævnt ovenfor må dette forhold betegnes som uagtsomt.  

 Der  

 foreligger således ikke i sagen oplysninger om at (B) forsætligt skulle have  

 udført kørsel i strid med godskørselslovens tilladelseskrav.
 Endvidere har jeg hæftet mig  

 ved at (B) af egen drift ansøgte Vejtransportrådet om tilladelse til at  

 udføre  

 godskørsel for fremmed regning da han blev opmærksom på at hans virksomhed  

 var  

 blevet omfattet af godskørselslovens tilladelseskrav.
 Jeg har også hæftet mig ved  

 det i sagen oplyste om at (B) har meldt sig ind i Danske Vognmænd med henblik  

 på at sikre sig at han fremover bliver orienteret om ny lovgivning på  

 området.
Ved min bedømmelse af sagen  

 er jeg endvidere opmærksom på det Færdselsstyrelsen har anført om at hensynet  

 til det ved godskørselsloven etablerede tilladelsessystem tilsiger at  

 Vejtransportrådets praksis i sager om vognmandskørsel uden tilladelse bør  

 være  

 streng.
I den konkrete sag fandt Vejtransportrådet således at hensynet til  

 håndhævelsen af tilladelsessystemet måtte vejere tungere end hensynet til  

 (B).
Jeg er enig i at hensynet  

 til håndhævelse af tilladelsessystemet må tillægges stor betydning.
Dette  

 hensyn må dog afvejes over for andre hensyn ved administrationen af  

 godskørselsloven.
Højesterets dom i sagen UfR 1991, s. 130f, illustrerer at  

 efter omstændighederne bliver tilladelser til godskørsel for fremmed regning  

 opretholdt selv om der foreligger et betydeligt antal lovovertrædelser af den  

 art som tilladelsessystemet skal modvirke.
 I den foreliggende sag er  

 der ikke konkrete oplysninger der tyder på at hensynet til håndhævelse af  

 tilladelsessystemet ville være blevet alvorligt tilsidesat hvis (B) havde  

 fået  

 en vognmandstilladelse.
Herudover må det efter min  

 mening også tages i betragtning at uanset at tilladelsessystemet er  

 væsentligt  

 for at sikre opnåelsen af de formål som godskørselsloven skal varetage, er  

 der  

 tale om et sæt af procedureregler som skal muliggøre den nødvendige kontrol  

 af  

 godskørsel for fremmed regning.
Det er disse regler (B) har overtrådt, mens  

 der  

 ikke foreligger oplysninger om at han har handlet på en måde der er i strid  

 med  

 de formål som tilladelsessystemet sigter på at varetage.
Som nævnt er disse  

 formål at skabe mere lige konkurrencevilkår inden for erhvervet og bedre  

 sociale  

 vilkår for vognmandserhvervets udøvere samt at understøtte bestræbelserne på  

 at  

 øge færdselssikkerheden.
Herefter, og da der heller ikke i øvrigt er  

 oplysninger i sagen om at (B)s ansøgning om vognmandstilladelse ville  

 være  

 blevet afslået med anden begrundelse end den anførte, er der ikke grundlag  

 for  

 at antage at (B) ikke ville have fået vognmandstilladelsen hvis han havde  

 indgivet sin ansøgning rettidigt.
 Der indgår heller ikke i  

 sagen oplysninger om at (B) ved udøvelsen af sin slamsugningsvirksomhed i  

 øvrigt skulle have overtrådt gældende regler på området.
 På den baggrund kan hensynet  

 til at sikre respekten for det ved godskørselsloven etablerede  

 tilladelsessystem  

 og formålet med godkendelseskravet næppe begrunde en afgørelse med så  

 alvorlige  

 konsekvenser for (B).
 Selv om jeg er enig i  

 betydningen af de hensyn som Vejtransportrådet og Færdselsstyrelsen har  

 fremført, er det efter en samlet bedømmelse af sagen min opfattelse at en  

 afgørelse med så alvorlige konsekvenser for (B) ikke kan anses for at være i  

 overensstemmelse med den almindelige forvaltningsretlige grundsætning om  

 proportionalitet.
 Jeg har gjort  

 Vejtransportrådet og Færdselsstyrelsen bekendt med min opfattelse.
Jeg  

 har i dag henstillet til Vejtransportrådet at  

 rådet overvejer at genoptage behandlingen af sagen. Færdselsstyrelsen meddelte  

 mig den 19. juni 2001 at Vejtransportrådet på et møde den 15. juni 2001 havde  

 besluttet at træffe ny afgørelse i sagen.
Efter den nye afgørelse i sagen  

 blev  

 vognmanden anset for at opfylde kravet i den nugældende godskørselslovs § 3,  

 stk. 1, nr. 7. Bestemmelsen svarer til § 3, stk. 1, nr. 8, i den dagældende  

 godskørselslov.
 I brev af 26. juni 2001  

 meddelte jeg Færdselsstyrelsen at jeg ikke foretog mig mere i sagen.
Færdselsstyrelsen meddelte  

 mig den 19. juni 2001 at Vejtransportrådet på et møde den 15. juni 2001 havde  

 truffet en ny afgørelse i sagen.
Efter den nye afgørelse i sagen blev  

 vognmanden anset for at opfylde kravet i den nugældende godskørselslovs § 3,  

 stk. 1, nr. 7. Bestemmelsen svarer til § 3, stk. 1, nr. 8, i den dagældende  

 godskørselslov.
 Jeg meddelte herefter  

 Færdselsstyrelsen at jeg ikke foretog mig mere i sagen.
 NOTER: (*)  

 FOB 1999, s. 80,  

 og  

 FOB 1994, s. 365.
