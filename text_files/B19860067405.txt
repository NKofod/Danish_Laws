 I henhold til § 5 stk. 3 i lov nr. 309 af 4. juni 1986 om frikommuner  

 meddeles:
 § 1.  Socialministeren har den 3. oktober 1986  

 godkendt frikommuneregulativ nr. 6 for Esbjerg kommune om overførsel til det  

 sociale udvalg af revaliderings- og pensionsnævnets kompetence til at træffe  

 afgørelse om støtte til erhvervelse af motorkøretøj efter bistandslovens §  

 58.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Esbjerg kommune:
 §§ 15, stk. 1-3 og 58, stk. 6, i lov om social bistand, jvf.  

 lovbekendtgørelse nr. 413 af 5. juli 1984 som senest ændret ved lov nr. 250  

 af 22. maj 1986.
 §§ 8, 9, stk. 4, 11, stk. 1, nr. 3, 17, stk. 1 og 2, og 18, stk. 1, i  

 socialministeriets bekendtgørelse nr. 645 af 19. december 1983 om støtte til  

 køb af biler efter bistandslovens § 58, som ændret ved bekendtgørelse nr. 416  

 af 16. september 1985.
 § 3.  Det i § 1 nævnte frikommuneregulativ træder i  

 kraft den 15. oktober 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jvf. lov  

 om kommunernes styrelse § 8, stk. 4.
