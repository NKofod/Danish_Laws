Fremsat den 7. december 1999 af undervisningsministeren  

 (Margrethe Vestager) Forslag til Lov om refusion af udgifter til uddannelse i  

 forbindelse med aktivering m.m. samt ændring af flere love § 1. Loven gælder for refusion af udgifter til  

 uddannelse på uddannelsesinstitutioner m.fl., der i henhold til  

 Undervisningsministeriets lovgivning modtager tilskud eller bevillinger fra  

 staten eller en amtskommune.
Refusion ydes for personer, som deltager i  

 uddannelse i henhold til en handlingsplan efter lov om en aktiv  

 arbejdsmarkedspolitik, eller som deltager i undervisning efter godkendelse  

 fra opholdskommunen efter lov om aktiv socialpolitik.
 Stk. 2. Udgifterne efter stk. 1 påhviler  

 arbejdsformidlingen og kommunerne.
 § 2. Undervisningsministeriet eller amtskommunen afholder  

 udgiften til tilskud eller bevillinger til de i § 1 nævnte  

 uddannelsesinstitutioner m.fl. for de aktiverede, jf. § 1, stk. 1, 2. pkt.,  

 ud fra de takster eller bevillinger, som er gældende for den  

 uddannelse, som den aktiverede deltager i.
 Stk. 2. Undervisningsministeriet eller amtsrådet  

 opkræver refusion af afholdte udgifter i henhold til stk. 1 hos  

 arbejdsformidlingen og opholdskommunen.
 Stk. 3. Bestemmelserne om amtskommuner i denne lov  

 gælder tilsvarende for Københavns og Frederiksberg Kommune.
Stk. 4. For uddannelsesinstitutioner, der modtager tilskud  

 eller bevillinger fra Undervis-ningsministeriet, beregner  

 Undervisningsministeriet refusionen på grundlag af antal  

 årselever under aktivering og de takster, der er fastsat i finansloven  

 for de pågældende uddannelser for det pågældende  

 år.
For aktiverede på lange videregående uddannelser og  

 mellemlange videregående uddannelser sker beregningen af  

 refusionsbeløbet dog med 85 pct. af den takst, der er fastsat i  

 finansloven, jf. 1. pkt.
 Stk. 5. For uddannelsesinstitutioner, der finansieres af  

 amtskommunen, beregner amtskommunen en takst pr. årselev på  

 grundlag af de faktiske udgifter, der er forbundet med undervisningen mv.
 Stk. 6. Undervisningsministeren kan efter aftale med  

 arbejdsministeren fastsætte regler om administrationen af ordningen,  

 herunder om tilmelding, beregning og opkrævning af refusion, samt om  

 offentliggørelse af taksterne, jf. stk. 4 og 5.
 § 3. Bestemmelserne i § 1 og § 2 finder  

 tilsvarende anvendelse for de udgifter til skolepraktik, jf. § 19 b,  

 stk. 1, i lov om erhvervsuddannelser, som Arbejdsgivernes Elevrefusion  

 afholder efter § 13 i lov om Arbejdsgivernes Elevrefusion.
§ 4. Ved tilmelding og ophør af  

 uddannelsesforløbet skal arbejdsformidlingen, eller opholdskommunen  

 udfylde en blanket for hver enkelt aktiveret og aflevere den til  

 uddannelsesinstitutionen.
Arbejdsformidlingen og kommunalbestyrelsen har  

 ansvaret for, at tilmelding som aktiveret finder sted.  

 Undervisningsministeren fastsætter efter aftale med arbejdsministeren  

 nærmere regler om indholdet af blanketten, herunder at den aktiveredes  

 personnummer skal oplyses.
§ 5. Uddannelsesinstitutionen indberetter oplysninger om  

 antallet af aktiverede årselever samtidig med indberetningen af  

 øvrige årselever på uddannelsen, herunder de aktiveredes  

 personnummer, til Undervisningsministeriet eller amtskommunen.
Oplysningerne  

 kan eventuelt overføres i elektronisk form.
Stk. 2. Undervisningsministeren fastsætter regler om  

 indholdet af indberetningen og om fremgangsmåden ved indberetningen for  

 den enkelte uddannelsesinstitution under Undervis-ningsministeriet.
Det  

 enkelte amtsråd fastsætter tilsvarende retningslinier for  

 indberetningen fra de amtskommunale institutioner.
 § 6. For selvejende institutioner under  

 Undervisningsministeriet attesterer institutionernes revision indberetningens  

 rigtighed efter regler fastsat af Undervisningsministeriet.
 § 7. Kommunalbestyrelsen og uddannelsesinstitutionerne har  

 pligt til at give Undervisningsministeriet, Arbejdsministeriet og  

 amtskommunerne alle oplysninger, der er nødvendige for  

 administrationen af ordningen.
 § 8. Loven træder i kraft den 1. januar 2000.
Stk. 2. Arbejdsformidlingen og kommunalbestyrelsen skal inden  

 den 1. marts 2000 oplyse uddannelsesinstitutionerne om aktiverede, der er  

 begyndt på et undervisningsforløb før den 1. januar 2000,  

 og som skal fortsætte efter denne dato.
Undervisningsministeren  

 fastsætter efter aftale med arbejdsministeren nærmere regler  

 herom.
Stk. 3. Af de til Arbejdsministeriet overførte  

 bevillinger fra daghøjskoler kan følgende andele i årene  

 2000 til 2004 kun anvendes til aktivering på daghøjskoler: 2000:  

 100 pct., 2001: 90 pct., 2002: 80 pct., 2003: 60 pct., 2004: 30 pct.
Fra og  

 med 2005 kan arbejdsformidlingen frit disponere over den overførte  

 bevilling.
Stk. 4. Af bevillingerne til kommunal aktivering på  

 daghøjskoler tilbageholder Undervis-ningsministeriet følgende  

 andele i perioden 2000 til 2005: 2000: 100 pct., 2001: 90 pct., 2002: 80  

 pct., 2003: 60 pct., 2004: 30 pct. og 2005: 0 pct.
Undervisningsministeriet  

 fordeler den tilbageholdte andel som en trækningsret for den enkelte  

 kommune i forhold til omfanget af kommunens aktivering på  

 daghøjskoler i perioden fra den 1. juli 1998 til den 30. juni 1999.  

 For aktivitet ud over trækningsretten opkræver  

 Undervisningsministeriet refusion af sine udgifter hos kommunen, jf.  

 § 2.
 Stk. 5. Undervisningsministeren kan fastsætte  

 nærmere regler om overgangsordninger for daghøjskoler efter  

 stk. 3 og 4, for så vidt angår stk. 3 efter aftale med  

 arbejdsministeren.
 § 9. I lov nr. 487 af 1. juli 1998 om undervisning i dansk som  

 andetsprog for voksne udlændinge m.fl. og sprogcentre foretages  

 følgende ændringer:
 1. I § 20, stk. 1, ændres »jf. dog  

 § 27« til: »jf. dog § 27, stk. 3«.
 2. § 27, stk. 3 og 4, ophæves, og i stedet  

 indsættes:
 »Stk. 3. Udgifterne til sproglig vurdering, undervisning og  

 sprogtest afholdes af arbejdsformidlingen.«.
 § 10. I lov om aktiv socialpolitik, jf.  

 lovbekendtgørelse nr. 707 af 29. september 1998, som senest  

 ændret ved § 15 i lov nr. 353 af 2. juli 1999, foretages  

 følgende ændringer:
 1. I § 100, stk. 2, ændres »9.618« til:  

 »12.221«.
 2. I § 100 indsættes som stk. 3:
 »Stk. 3. Staten refunderer inden for det  

 rådighedsbeløb, der er nævnt i stk. 2, 50 pct. af en  

 kommunes driftsudgifter i forbindelse med uddannelsesaktiviteter efter  

 § 12, herunder uddannelsesaktiviteter for personer, der modtager  

 kontanthjælp under forrevalidering efter § 47, medmindre  

 uddannelsesaktiviteten finansieres efter § 103, stk. 2 og 3.«.
 § 11. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrunden for lovforslaget Som led i finanslovsaftalen for 1999  

 blev det bl.a. besluttet at gennemføre en finansieringsomlægning  

 på aktiveringsområdet.
Denne omlægning vil betyde, at  

 undervisningsudgifter i forbindelse med forsikrede lediges deltagelse i  

 uddannelsesforløb, der indgår i en handlingsplan, fra 1. januar  

 2000 skal afholdes af den henvisende myndighed.
Endvidere skal kommunerne  

 fremover afholde udgifterne for de ikke-forsikrede ledige, der modtager  

 aktiveringstilbud eller anden uddannelse godkendt af kommunen på en  

 uddannelsesinstitution, der modtager tilskud/bevillinger fra  

 Undervisningsministeriet eller fra en amtskommune i henhold til  

 Undervisningsministeriets lovgivning.
Hensigten med lovforslaget er at sikre  

 hjemmel til, at der kan opkræves betaling for udgifter, som  

 staten/amtskommunen har afholdt for uddannelse af aktiverede mv. samt hjemmel  

 til indhentning af de nødvendige oplysninger til administration af  

 ordningen.
Finansieringsomlægningen sker i forlængelse  

 af, at arbejdsformidlingen og kommunerne fra 1. januar 1999 afholder  

 forsørgelsesudgifter i forbindelse med aktivering.
Hensigten med  

 forslaget er at skabe parallelitet mellem aktiveringsansvar og  

 finansieringsansvar, således at det afgørende ved valget af  

 aktiveringsform ikke bliver, om aktiveringsmyndigheden selv eller andre  

 finansierer aktiveringsforanstaltningen, men relevansen af den konkrete  

 aktivering for den ledige.
For at sikre dette er det, for så vidt  

 angår de ikke-forsikrede ledige, skønnet nødvendigt at  

 udvide finansieringsaftalens forudsætninger om, at  

 finansieringsomlægningen kun skulle vedrøre udgifter til  

 aktivering som led i en handlingsplan, til at gælde for alle  

 kontanthjælpsmodtagere, der i henhold til lov om aktiv socialpolitik  

 deltager i uddannelse godkendt af kommunen.
For daghøjskolerne vil  

 finansieringsomlægningen blive særlig mærkbar, idet ca. 60  

 pct. af den samlede aktivitet vedrører aktiverede deltagere.
Der  

 indføres derfor en særlig overgangsordning for  

 arbejdsformidlingens henholdsvis kommunernes anvendelse af  

 daghøjskoletilbud.
Ordningen betyder, at  

 finansieringsomlægningen indfases i perioden 2000 til 2005 for at give  

 daghøjskolerne mulighed for at tilpasse sig den ændrede  

 finansieringsform.
For så vidt angår Arbejdsformidlingen  

 indebærer overgangsordningen, at den overførte bevilling til  

 daghøjskoler udelukkende kan anvendes til køb af  

 uddannelsesforløb på daghøjskoler i et omfang, der svarer  

 til følgende andele: 100 pct. i 2000, 90 pct. i 2001, 80 pct. i 2002,  

 60 pct. i 2003, 30 pct. i 2004 og 0 pct. i 2005 og derefter.
Fra og med 2005  

 vil arbejdsformidlingen frit kunne disponere over hele den overførte  

 bevilling.
For kommunernes vedkommende indføres en lignende  

 ordning, dog med den forskel, at kommunernes forpligtelser til at anvende  

 daghøjskoletilbud i ovennævnte omfang udmøntes i form af  

 trækningsrettigheder til fripladser.
Den resterende del af bevillingen  

 til kommunal aktivering på daghøjskoler, der ikke er omfattet af  

 overgangsordningen, overføres dels som bloktilskudskompensation, dels  

 til Socialministeriets konto til refusion af driftsudgifter vedrørende  

 aktivering.
 Finansieringsomlægningen betyder bl.a., at  

 arbejdsformidlingen og kommunerne skal have overført bevillinger fra  

 staten og amtskommunerne svarende til deres forventede udgifter til  

 aktiveringsforløb på uddannelsesinstitutionerne.
 Hovedreglen er, at de henvisende myndigheder skal betale  

 direkte til Undervisningsministeriet eller amtskommunen/amtskommunale  

 institutioner for uddannelsesforløb for de aktiverede.  

 Undervisningsministeriet optager på finansloven en  

 indtægtsbevilling svarende til de indtægter, der forventes at  

 komme fra Arbejdsministeriet og kommunerne som betaling for institutionernes  

 udgifter til undervisning af henviste aktiverede.
Det kommunale bloktilskud vil herefter skulle reguleres  

 svarende til de forventede indtægter fra kommunerne.
På  

 produktionsskolerne betales der allerede i dag 20 pct. af taxameteret direkte  

 fra arbejdsformidlingen og kommunerne til skolerne.
Denne afregning vil  

 fremover ske via Undervisningsministeriet og skal derfor ikke indgå i  

 bloktilskudsreguleringen, ligesom en del af indtægterne vil blive  

 modsvaret af overførsel til Socialministeriet.
2. Lov nr. 487 af 1. juli 1998 om undervisning i dansk som andetsprog  

 for voksne udlændinge m.fl. og sprogcentre Lov nr. 487 af 1. juli 1998 om undervisning i dansk som  

 andetsprog for voksne udlændinge m.fl. og sprogcentre (Der henvises til  

 Folketingstidende 1997/98, 2. samling: Folketingets Forhandlinger spalte  

 1019, 2446, 2591; Tillæg A, spalte 1774 (lovforslag nr. 66)).
I henhold til § 20, stk. 1, i lov nr. 487 af 1.  

 juli 1998 afholder kommunen udgifterne til undervisning af kursister, der bor  

 i kommunen.
Dette gælder ifølge § 27, stk. 3,  

 også for udlændinge, der modtager arbejdsløshedsdagpenge.  

 Udgifter til sproglig vurdering og test for disse udlændinge afholdes  

 derimod af Arbejdsformidlingen.
Som konsekvens af  

 finansieringsomlægningen for aktiverede stilles forslag om, at  

 finansieringen af udgifterne til undervisning i dansk som andetsprog af  

 udlændinge, der modtager arbejdsløshedsdagpenge, flyttes fra  

 kommunerne til arbejdsformidlingen.
Det forudsættes, at de af AF  

 henviste kursister normalt indplaceres og undervises på de almindelige  

 hold sammen med sprogcenterets øvrige kursister, der befinder sig  

 på samme niveau.
Afregningen bør som udgangspunkt svare til den,  

 som centerkommunen opkræver hos bopælskommunen for  

 danskundervisningen, uanset hvem der er den henvisende myndighed.
3. Lov om aktiv socialpolitik, jf. lovbekendtgørelse nr. 707 af  

 29. september 1998, som senest ændret ved § 15 i lov nr. 353 af 2.  

 juli 1999 Socialministeren foreslår en forhøjelse af  

 rådighedsbeløbet i § 100, stk. 2, samtidig med at  

 kommunerne overtager udgifterne i forbindelse med uddannelsesaktiviteter for  

 aktiverede og kontanthjælpsmodtagere, herunder forrevalidender på  

 kontanthjælp, jf. lov om aktiv socialpolitik § 12 med henvisning  

 til Socialministeriets bekendtgørelse nr. 10 af 8. januar 1998.
Økonomiske og administrative konsekvenser Finansieringsomlægningen indebærer, at de  

 aktiverende myndigheder fra 1. januar 2000 skal betale for  

 aktiveringsforløb ved henvisning til uddannelsesinstitutionerne.  

 Omlægningen vedrører bestand og nytilgang for såvel  

 forsikrede som ikke-forsikrede lediges deltagelse i uddannelsesforløb  

 og vedrører uddannelsesforløb på  

 uddannelsesinstitutioner, der modtager tilskud eller bevillinger fra  

 Undervisningsministeriet samt på amtskommunale  

 uddannelsesinstitutioner.
 For de forsikrede ledige er grundlaget for  

 opgørelsen af de økonomiske konsekvenser, at  

 finansieringsomlægningen vedrører aktiverede med handlingsplan.  

 De opgjorte forventede aktivitetstal for de ikke-forsikrede er baseret  

 på, at finansieringsomlægningen vedrører alle  

 kontanthjælpsmodtagere, der deltager i uddannelse med godkendelse af  

 kommunen efter de nærmere bestemmelser herom i lov om aktiv  

 socialpolitik.
De aktiverende myndigheders betaling sker på  

 grundlag af de på finansloven fastsatte takster, eller når  

 henvisningen sker til amtskommunale uddannelsesinstitutioner, til takster  

 fastsat af den pågældende amtskommune.
Ordningen for så vel  

 forsikrede som ikke-forsikrede administreres på  

 Undervisningsministeriets område således, at institutionerne  

 modtager tilskud fra ministeriet på baggrund af sædvanlige  

 aktivitetsindberetninger, dog således at der ved indberetningerne  

 oplyses, om der er tale om aktivering eller anden uddannelse med kommunens  

 godkendelse med angivelse af den aktiverende myndighed.
Herefter kan  

 Undervisningsministeriet opkræve betaling fra henholdsvis  

 Arbejdsministeriet (arbejdsformidlingen) og kommunerne svarende til de  

 takster, der er gældende.
Indbetalingerne optages som indtægter i  

 statsregnskabet.
De af Undervisningsministeriet afholdte udgifter til  

 uddannelse af ledige i form af taxameterudbetalinger til  

 uddannelsesinstitutionerne vil herved modsvares af indtæger fra de  

 pågældende aktiveringsmyndigheder.
For de forsikrede ledige betyder  

 finansieringsomlægningen således, at arbejdsformidlingen skal  

 refundere Undervisningsministeriets udgifter, når de visiterer en ledig  

 med handlingsplan til en uddannelse under finanslovens § 20.  

 Undervisningsministeriet.
Tilsvarende skal arbejdsformidlingen betale de  

 enkelte amtskommuner/amtskommunale uddannelsesinstitutioner for  

 uddannelsesforløb ved henvisning til aktivering på amtskommunale  

 uddannelsesinstitutioner.
De økonomiske konsekvenser vedrørende  

 de forsikrede ledige er indarbejdet i finanslovforslaget for 2000, og  

 reguleringen af det amtskommunale bloktilskud er sket på Akt 253 24/6  

 1999 (bloktilskudsaktstykket). Der er på Undervisningsministeriets  

 område budgetteret med indtægter på i alt 815 mio. kr.  

 svarende til en aktivitet på knap 14.400 årselever ved  

 arbejdsformidlingernes aktivering af forsikrede ledige, jf.  

 finanslovforslaget for 2000, § 20.11.78: Aktiviteter i forbindelse med  

 lediges deltagelse i uddannelse.
For de ikke-forsikrede ledige er der på  

 nuværende tidspunkt endnu ikke foretaget en endelig opgørelse af  

 den forventede aktivitet.
Der er optaget forhandling med de kommunale og  

 amtskommunale organisationer herom, men den endelige opgørelse og  

 dermed grundlaget for reguleringen af det kommunale og det amtskommunale  

 bloktilskud vil først ske på bloktilskudsaktstykket i juni 2000.  

 På det afsluttende ændringsforslag til finansloven for 2000 vil  

 Undervisningsministeriet dog foretage en foreløbig indbudgettering  

 på grundlag af de foreliggende aktivitetsskøn for alle  

 kontanthjælpsmodtagere, der deltager i uddannelsesforløb med  

 kommunens godkendelse.
Den aktuelt skønnede samlede aktivitet  

 udgør eksklusiv daghøjskoler ca. 2.300 årselever på  

 Undervisningsministeriets institutioner svarende til ca. 150 mio. kr. og ca.  

 1.100 årselever på de amtslige institutioner svarende til knap 60  

 mio. kr.
Det amtskommunale bloktilskud vil herefter skulle reduceres med  

 dette beløb.
Det kommunale bloktilskud vil skulle opreguleres med 70  

 pct. af de to beløb, mens 30 pct. heraf overføres ved  

 Socialministeriets udbetaling af refusion til kommunerne for afholdte  

 aktiveringsudgifter.
Specielt vedrørende overgangsordninger for  

 daghøjskoler Det forventes, at den samlede aktivitet på  

 daghøjskolerne i 2000 vil udgøre 9.800 årselever, og at  

 fordelingen vil være følgende:
Aktivitet og bevilling på  

 daghøjskolerne Aktivitet (andel) Aktivitet (årselever) Bevilling (mio. kr.) Arbejdsformidlinger 34 % 3.375 183,3 Kommuner 28 % 2.722 147,8*) Undervisningsministeriet 38 % 3.703 201,2 I alt 100 % 9.800 532,3 *) Reguleringsmæssigt vil Socialministeriet modtage 30  

 pct. heraf til refusion af de kommunale aktiveringsudgifter.
På daghøjskoleområdet,  

 hvor hovedparten af deltagerne (godt 60 pct.) er aktiverede, vil  

 rekvirenternes valg af aktiveringsform fremover skabe usikkerhed om  

 daghøjskolernes elev- og finansieringsgrundlag.
For at give  

 daghøjskolerne mulighed for at tilpasse deres virksomhed til den ny  

 finansieringsform indføres en overgangsordning i perioden 2000 til  

 2005. I forhold til de forsikrede ledige sker der en fuld og endelig  

 overførsel til Arbejdsministeriet af dets andel af  

 Undervisningsministeriets hidtidige bevilling til daghøjskolerne.
Den  

 overførte bevilling kan imidlertid ikke disponeres frit til  

 aktiveringsformål, idet en gradvis faldende del vil være bundet  

 til køb af aktiveringsforløb på daghøjskolerne  

 svarende til følgende: 100 pct. i 2000, 90 pct. i 2001, 80 pct. i  

 2002, 60 pct. i 2003, 30 pct. i 2004 og 0 pct. i 2005 og følgende  

 år.
Den begrænsede disposition vil blive fordelt til de enkelte  

 regioner.
For kommunerne vil overgangsordningen blive gennemført  

 på en principielt anden måde, idet det alene er de frie midler,  

 der vil blive overført til kommunerne via bloktilskud og  

 statsrefusion.
Den ikke-frie del udgør 100 pct. i 2000, 90 pct. i  

 2002, 80 pct. i 2002, 60 pct. i 2003, 30 pct. i 2004 og 0 pct. i 2005 og  

 efterfølgende år.
Hver enkelt kommune vil få en  

 trækningsret til frie pladser.
Trækningsrettens størrelse  

 fastsættes på grundlag af kommunernes hidtidige brug af  

 daghøjskoler til aktiveringsformål.
 Overgangsordningen betyder sammen med den ordinære  

 aktivitet på Undervisningsministeriets område, at  

 daghøjskolesektoren som helhed vil være sikre på en  

 aktivitet i 2000 på 9.800 årselever faldende til 3.703  

 årselever i 2005 under forudsætning af, at arbejdsformidlingen  

 opfylder deres forpligtelse, og kommunerne udnytter deres trækningsret.  

 Den enkelte daghøjskole vil som følge af overgangsordningen  

 formentlig opnå tilnærmelsesvis den samme aktivitet i 2000 som i  

 1999. Også i de efterfølgende år må det forventes,  

 at daghøjskolernes aktivitet vil ligge nogenlunde på niveau med  

 1999, idet rekvirenternes køb af pladser uden for  

 dispositionsbegrænsningen må forventes at stige i takt med  

 afviklingen af dispositionsbegrænsningen/trækningsretten.
Den tilbageværende aktivitet på 3.703  

 årselever og tilhørende bevilling på 201,2 mio. kr.  

 på Undervisningsministeriets område vil være rammestyret.  

 Det indebærer, at der fortsat udmeldes aktivitetskvoter til den enkelte  

 skole, hvortil Undervisningsministeriet yder statstilskud.
Principperne for  

 kvotetildeling i 2000 vil i hovedtræk følge gældende  

 principper i 1999. Det vil sige, at kvoterne fordeles med udgangspunkt i  

 skolernes andel af ikke-aktiverede deltagere.
Der overføres permanent bevillinger til  

 Arbejdsministeriet på 183,3 mio. kr. svarende til 3.375  

 årselever.
Arbejdsformidlingen kan disponere frit inden for denne  

 ramme, jf. dog overgangsordningen.
Det forventes, at den udmeldte bevilling  

 til AF-regionerne naturligt vil blive brugt på skoler, der ligger i  

 AF-regionen.
I praksis foreslås ordningen administreret  

 således, at Arbejdsministeriet udmelder en bevilling svarende til et  

 antal årselever, der kun kan anvendes til køb af  

 daghøjskolepladser.
Udmeldingen sker på grundlag af  

 AF-regionernes hidtidige andel af aktiverede på daghøjskoler.  

 Hvis AF-regionerne samlet set ikke bruger den udmeldte bevilling,  

 tilbageføres restbevillingen til Undervisningsministeriet.
Hvis  

 AF-regionerne samlet set benytter daghøjskoletilbud til aktiverede ud  

 over de overførte beløb afholdes disse udgifter af rammen for  

 den aktive arbejdsmarkedspolitik.
 Eventuelle merudgifter i forhold til den samlede  

 bevillingsoverførsel til Arbejdsministeriet vil blive modsvaret af  

 merindtægter på Undervisningsministeriets område.
Den samlede bevilling til kommunal aktivering på  

 daghøjskolerne udgør 147,8 mio. kr. svarende til 2.722  

 årselever.
På det kommunale område udmøntes  

 forpligtelserne til at anvende daghøjskoletilbud i henhold til  

 overgangsordningen i form af trækningsrettigheder til fripladser.
Der  

 ydes kompensation via bloktilskud for kommunernes udgifter til aktivitet, der  

 ligger ud over overgangsordningen, op til det nuværende  

 aktivitetsniveau.
I reguleringen modregnes dog for Socialministeriets  

 udgifter til refusion af kommunale aktiveringsudgifter svarende til 30%  

 heraf.
Kommunerne vil således gradvis modtage større  

 bloktilskud, som der frit kan disponeres over, jf. nedenstående  

 tabel:
 Tabel - Bloktilskudsregulering som følge af overgangsordningen  

 på daghøjskolerne:
Bloktilskudsregulering   

 (mio. kr., 2000 pl.) 2000 2001 2002 2003 2004 2005 Kommunal finansieret aktivitet 0 % 10 % 20 % 40 % 70 % 100% Kommunale udgifter 0,0 14,8 29,6 59,1 103,5 147,8 Bloktilskudskompensation 0,0 10,4 20,7 41,4 72,5 103,4 Overgangsordningen udmøntes på  

 kommuneniveau.
Det betyder, at hver enkelt kommune får udmeldt  

 trækningsrettigheder fra Undervisningsministeriet i forhold til  

 kommunens hidtidige andel af kommunalt aktiverede på  

 daghøjskolerne.
Det forventes, at trækningsrettighederne  

 naturligt vil blive brugt på skoler, som kommunen i forvejen yder  

 grundtilskud til.
Hvis kommunerne benytter daghøjskoler ud over  

 trækningsretten, opkræves betaling fra de enkelte kommuner  

 svarende til det udbetalte tilskud.
Kommunernes udgifter ud over  

 overgangsordningen vil være omfattet af budgetgarantien.
Administrative konsekvenser Undervisningsministeriet vil få nye edb- og  

 administrative opgaver i forbindelse med at opgøre aktiviteten for  

 hver af de 14 AF regioner og 275 kommuner.
På enkelte områder kan  

 ministeriet inden 1. januar 2000 nå at tilrette systemerne til  

 elektronisk indberetning.
Men en stor del af administrationen vil i  

 første omgang bestå i manuel skemaindberetning.
Hertil kommer  

 udgifterne til såvel udvikling som den løbende drift.  

 Undervisningsministeriet forventer at få merudgifter som følge  

 af finansieringsomlægningen i størrelsesordenen 6,0 mio. kr. til  

 tilretning af de administrative edb-systemer EASY, CØSA, FOLI, DOP og  

 FUU.
Selve administrationen som følge af  

 finansieringsomlægningen vil medføre behov for tilførelse  

 af 3,7 gennemsnitsårsværk svarende 1,4 mio. kr. samt 1,0 mio. kr.  

 til øvrige drift i 2000.
Oversigt Merudgifter i mio. kr. i 2000-prisniveau År 2000 2001 2002 2003 Edb udgifter 6,0 - - - Øvrig drift 1,0 0,9 0,9 0,9 Lønsum 1,4 1,1 1,1 1,1 I alt 8,4 2,0 2,0 2,0 Gennemsnit årsværk 3,7 3,0 3,0 3,0 2. Lov om undervisning i dansk som andetsprog for voksne  

 udlændinge m.fl. og sprogcentre Lovforslaget indebærer, at det kommunale bloktilskud  

 reduceres, og beløbet overføres til Arbejdsministeriet.
Det  

 nærmere beløb vil blive aftalt på grundlag af  

 forhandlinger mellem Arbejdsministeriet og de kommunale organisationer.
Lovforslagets miljømæssige eller administrative og  

 erhvervsøkonomiske konsekvenser for erhvervslivet Lovforslaget har ingen økonomiske eller  

 administrative konsekvenser for erhvervslivet og heller ingen  

 miljømæssige konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Lovforslagets §§ 1 -7 s konsekvenser i  

 hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget er samlet set udgiftsneutralt - bortset fra  

 administrationsomkostninger for staten - men flytter udgifter fra staten til  

 kommunen Administrative konsekvenser for stat, kommuner og  

 amtskommuner 7,0 mio. kr. øvrige drift 1,4 mio. kr. lønsum svarende til 3,7 gennemsnitsårsværk  

 i 2000 Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Lovforslagets § 9 s konsekvenser i  

 hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget er udgiftsmæssigt neutralt.  

 Bevillingsrokeringen som følge af denne del af lovforslaget  

 indgår i beskrivelsen af de økonomiske konsekvenser ad  

 forslagets §§ 1-7 Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Lovforslagets § 10 s konsekvenser i  

 hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget er samlet set udgiftsneutralt, men flytter udgifter  

 fra kommunerne til staten Administrative konsekvenser for stat, kommuner og  

 amtskommuner Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Ordningen omfatter ifølge lovforslaget  

 uddannelsesinstitutioner m.fl., der modtager tilskud eller bevillinger i  

 henhold til Undervisningsministeriets lovgivning for så vidt  

 angår undervisningsudgifter i forbindelse med ledige, som deltager i  

 undervisning i henhold til en handlingsplan, jf. lov om en aktiv  

 arbejdsmarkedspolitik, og kontanthjælpsmodtagere, som deltager i  

 undervisning efter godkendelse fra opholdskommunen.
Der vil kunne være  

 tale om tilbud til ledige om uddannelse ved deltagelse i ordinære  

 uddannelsesaktiviteter eller i form af et særligt tilrettelagt  

 uddannelsesprogram, som Undervisningsministeriet (amtskommunen) hidtil har  

 finansieret.
Ved tilbud om uddannelse i det ordinære uddannelsessystem  

 gælder de almindelige regler om optagelse på uddannelsen, jf.  

 bestemmelserne i lov om en aktiv arbejdsmarkedspolitik.
Det bemærkes,  

 at der ikke ydes refusion for jobtrænings- og puljejobpersoners  

 deltagelse i uddannelse, medmindre uddannelsesforløbet er aftalt med  

 AF i henhold til en individuel handlingsplan efter lov en aktiv  

 arbejdsmarkedspolitik.
Der ydes således ikke refusion af AF, hvis  

 uddannelsesforløbet er aftalt mellem arbejdsgiveren og  

 jobtrænings-/puljejobpersonen, men ikke indgår i handlingsplanen.  

 For kontanthjælpsmodtagere kan der ifølge bestemmelserne i lov  

 om aktiv socialpolitik være tale om særligt tilrettelagte  

 uddannelsesaktiviteter eller voksen- eller efteruddannelse efter personens  

 eget ønske m.v.
Særligt tilrettelagte forløb m.v., som  

 kommunen/arbejdsformidlingen rekvirerer på en uddannelsesinstitution  

 efter de almindelige regler om indtægtsdækket virksomhed, falder  

 uden for loven, idet disse aktiviteter ikke er finansieret af  

 staten/amtskommunen.
Udtrykket »uddannelsesinstitutioner m.fl.« dækker  

 over, at den fri ungdomsuddannelse også kan udbydes af andre end de  

 egentlige uddannelsesinstitutioner.
Til § 2 Undervisningsministeriet eller amtskommunen yder tilskud  

 eller bevillinger til uddannelsesinstitutionerne for de aktiverede ud fra den  

 takst eller bevilling, som er gældende for den uddannelse, som den  

 aktiverede deltager i.
Taksterne omfatter undervisnings-, bygnings- og  

 fællesudgiftstaxametre.
Taksterne fremgår af de årlige  

 finanslove.
Bygningstaxametre til erhvervsskoler er dog uden regionalisering.  

 For amtskommunerne vil beregningen ske på grundlag af de samlede  

 faktiske udgifter til gennemførelse af uddannelsen.
Beregningen for undervisningen under  

 Undervisningsministeriet vil ske med udgangspunkt i antallet af aktiverede  

 studerende.
For lange og mellemlange videregående uddannelser sker  

 beregningen som følge af disse uddannelsers særlige  

 aktivitetsregistrering med 85 pct. af den takst pr.  

 studenterårsværk, der er fastsat i finansloven.  

 Undervisningsministeriet og amtsrådet opkræver refusion af  

 afholdte udgifter hos de 14 AF-regioner og 275 kommuner.  

 Undervisningsministeren fastsætter efter aftale med arbejdsministeren  

 nærmere regler herom.
Undervisningsministeriet kan efter aftale med  

 arbejdsministeren fastsætte regler for tilmelding, beregning og  

 opkrævning af refusion hos arbejdsformidlingen og kommunerne, når  

 der er tale om uddannelsestilbud i amtsligt regi.
Reglerne vil tillige blive  

 drøftet med Amtsrådsforeningen og Københavns og  

 Frederiksberg Kommune.
Fremgangsmåden i forbindelse med opkrævningen  

 af refusionsbeløbene vil være forskellig afhængig af,  

 hvilken undervisningsinstitution der er tale om, og hvilke  

 indberetningsregler der gælder for uddannelsen.
Aktiverede studerende  

 ved lange og mellemlange videregående uddannelser skal dog indberettes  

 2 gange om året, selvom selve indberetningen for  

 tilskudsudløsende studerende kun sker en gang årligt.
Til § 3 Aktiverede vil kunne komme i skolepraktik, hvis  

 betingelserne herfor er opfyldt.
Bestemmelserne i §§ 1 og 2  

 finder tilsvarende anvendelse for udgifter til skolepraktik, som  

 Arbejdsgivernes Elevrefusion afholder efter § 13 i lov om  

 Arbejdsgivernes Elevrefusion, dvs. at arbejdsformidlingen og kommunerne skal  

 betale for denne undervisning.
Der fastsættes nærmere regler  

 efter § 2 om beregningen og opkrævningen.
Til § 4 Tilmeldingsblanketten skal bl.a. indeholde nummeret  

 på AF-regionen eller kommunen samt navn og personnummer på den  

 aktiverede og oplysning om, at der er tale om aktivering.  

 Uddannelsesaktivitetens længde skal ligeledes fremgå af  

 blanketten.
Det er AF-regionernes ledelser og kommunalbestyrelserne, som er  

 ansvarlige for, at oplysningerne er korrekte, og at indberetning af  

 aktiverede er i overensstemmelse med loven.
Som det fremgår af  

 lovteksten, vil indholdet i blanketten blive nærmere fastlagt i en  

 bekendtgørelse efter aftale med arbejdsministeren.
Til § 5 Uddannelsesinstitutionen skal indberette antallet af  

 aktiverede og oplysning om AF-region og pågældende kommunenummer  

 til tilskudsmyndigheden efter de samme regler, som gælder for andre  

 elever, og tilskud beregnes efter de samme regler, som gælder for andre  

 elever på den pågældende uddannelse, også selvom den  

 aktiverede ikke har gennemført hele uddannelsesforløbet.  

 Afgørende for refusionsberegningen er den normale »tælledato«,  

 hvilket indebærer, at der må betales, selvom om den aktiverede er  

 faldet fra dagen efter »tælledatoen«.
For aktiverede studerende ved  

 lange og mellemlange videregående uddannelser skal der fastsættes  

 en tælledato.
Ved indberetningen sikres, at de aktiverede registreres  

 særskilt, således at udgiften til disse elever kan udskilles fra  

 de øvrige undervisningsudgifter.
Deltagerbetalingen følger de  

 almindelige regler, og indbetaling til institutionen skal ske af  

 arbejdsformidlingen eller kommunerne efter normale regler.
Denne lov  

 medfører ingen ændringer i forhold hertil.
Som det fremgår  

 af lovteksten, vil reglerne om indberetning, herunder de særlige  

 tælleprincipper for årselever og studerende ved lange og  

 mellemlange videregående uddannelser blive beskrevet i en  

 bekendtgørelse efter drøftelse med Arbejdsministeriet, for  

 så vidt angår forhold af betydning for AF-området.  

 Indberetning vil kunne ske elektronisk.
Til § 6 For selvejende institutioner attesterer revisor, at  

 indberetningen af årselever er korrekt, og i overensstemmelse med de  

 regler, som Undervisningsministeriet har fastsat, jf. § 5.
Til § 7 Bestemmelsen giver Undervisningsministeriet,  

 Arbejdsministeriet og amtskommunerne mulighed for at indhente alle de  

 oplysninger, der ifølge lovforslaget er nødvendige for den  

 pågældende myndigheds administration af ordningen.  

 Arbejdsministeriet sikrer, at arbejdsformidlingen afgiver de  

 nødvendige oplysninger til brug for administration af ordningen.
Til § 8 Det foreslås, at loven træder i kraft den 1.  

 januar 2000 samtidigt med finansieringsomlægningen.
 Arbejdsformidlingen og kommunalbestyrelsen skal give  

 oplysninger til uddannelsesinstitutionerne om aktiverede før den 1.  

 januar 2000, og som skal forsætte efter denne dato.
For daghøjskolerne foreslås en indfasning af  

 finansieringsomlægningen, så omlægningen først er  

 gennemført fuldt ud fra og med 2005. Indfasningen vil blive  

 gennemført på forskellig måde for henholdsvis  

 arbejdsformidlingens og kommunernes aktivering.
Der kan fastsættes  

 nærmere regler om overgangsordningen, for AF-området efter aftale  

 med arbejdsministeren.
 Da det er gratis for kommunerne at gøre brug af  

 trækningsretten, forventes det, at trækningsretten vil blive  

 udnyttet fuldt ud.
Til § 9 Til nr. 1 Ændringen er en konsekvens af, at bestemmelserne om  

 arbejdsformidlingens finansiering af udgiften til sproglig vurdering,  

 undervisning og sprogtest for såvel danske som udenlandske statsborgere  

 nu er samlet i § 27, stk. 3.
Til nr. 2 Som følge af den i finanslovsaftalen for 1999  

 aftalte finansieringsomlægning for aktiverede foreslås udgiften  

 til undervisning i dansk som andetsprog for udlændinge, der modtager  

 arbejdsløshedsdagpenge, afholdt af rammen for den aktive  

 arbejdsmarkedspolitik i stedet for af kommunerne.
Omlægningen  

 træder i kraft den 1. januar 2000.
Til § 10 Til nr. 1 Socialministeren foreslår at forhøje det  

 hidtil gældende rådighedsbeløb, som er reguleret til  

 10.184 kr., med 20 pct. i forhold til det nugældende niveau, idet en  

 fastholdelse af dette niveau i forbindelse med finansieringsomlægningen  

 ville betyde, at kommunen i højere grad vil få driftsudgifter  

 udover rådighedsbeløbet.
Til nr. 2 Med forslaget bliver der mulighed for, at kommunerne kan  

 modtage statsrefusion for de driftsudgifter, som kommunerne afholder til  

 uddannelsesaktiviteter i medfør af § 12 i lov om aktiv  

 socialpolitik, herunder uddannelsesaktiviteter for personer under  

 forrevalidering efter § 47. Nogle uddannelsesaktiviteter finansieres i  

 dag dog i forvejen af kommunerne og amtskommunerne i den såkaldte delte  

 finansiering, jf. § 103, stk. 2 og 3. Uddannelsesaktiviteter, der  

 finansieres efter denne bestemmelse, er ikke omfattet af  

 finansieringsomlægningen.
Det er hermed ikke hensigten, at kommunerne  

 skal gå ind og finansiere uddannelsesaktiviteter som f.eks.  

 kursusprægede aktiviteter i aftentimerne under loven.
Bilag 1 Lovforslagets §§ 9 og 10 sammenholdt med  

 gældende lov Gældende formulering Lovforslaget § 9. I lov nr. 487 af 1. juli 1998 om undervisning i dansk som  

 andetsprog for voksne udlændinge m.fl. og sprogcentre foretages  

 følgende ændringer:
 § 20. Kommunen afholder udgifterne til undervisning af  

 kursister, der bor i kommunen, jf. dog § 27.
 1. I § 20, stk. 1, ændres »jf. dog  

 § 27« til: »jf. dog § 27, stk. 3«.
§ 27. - - - Stk. 2.
 2. § 27, stk. 3 og 4, ophæves, og i stedet  

 indsættes:
 Stk. 3. Udgifterne til undervisning efter stk. 1 afholdes  

 af kommunalbestyrelsen, jf. § 20, stk. 1, mens udgifter til  

 sproglig vurdering og sprogtest afholdes af arbejdsformidlingen.
 »Stk. 3. Udgifterne til sproglig vurdering, undervisning og  

 sprogtest afholdes af arbejdsformidlingen.«.
 Stk. 4. Udgifterne til sproglig vurdering, undervisning og  

 sprogtest efter stk. 2 afholdes af arbejdsformidlingen.
 § 10. I lov om aktiv socialpolitik, jf.  

 lovbekendtgørelse nr. 707 af 29. september 1998, som senest  

 ændret ved § 15 i lov nr. 353 af 2. juli 1999, foretages  

 følgende ændringer:
 § 100. Staten refunderer 50 pct. af kommunens udgifter til  

 hjælp og løntilskud efter kapitel 4.
 Stk. 2. Staten refunderer inden for et  

 rådighedsbeløb 50 pct. af en kommunes driftsudgifter i  

 forbindelse med aktiveringstilbud efter § 16, stk. 2, nr. 1, 3-5, 7  

 og 8. Det samme gælder udgifter til godtgørelse efter § 38.  

 Rådighedsbeløbet opgøres til 9.618 kr. pr. år gange  

 antallet af personer, der er omfattet af kapitel 4, opgjort som antal  

 helårspersoner i regnskabsåret.
 1. I § 100, stk. 2 ændres »9.618« til:  

 »12.221« .
 2. I § 100 indsættes som stk. 3:
 »Stk. 3. Staten refunderer inden for det  

 rådighedsforløb, der er nævnt i stk. 2, 50 pct. af en  

 kommunes driftsudgifter i forbindelse med uddannelsesaktiviteter efter  

 § 12, herunder uddannelsesaktiviteter for personer, der modtager  

 kontanthjælp under forrevalidering efter § 47, medmindre  

 uddannelsesaktiviteten finansieres efter § 103, stk. 2 og 3.«.
