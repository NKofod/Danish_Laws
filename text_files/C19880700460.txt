 Støtteordningens lovgrundlag er §§ 2 og 3 i lov nr. 222 af 22. april 1987  

 om støtte til visse strukturforanstaltninger inden for fiskeriet m.v.  

 Ordningen giver mulighed for ydelse af tilskud til ejere af danske  

 fiskefartøjer, som lader deres fartøj udgå af dansk erhvervsfiskeri.  

 Bevillingsrammen er på i alt 296 mill. kr.
 For at være støtteberettiget skal fartøjet være mindst 5 BRT/GT ,  

 og skal i året forud for ansøgningsåret (bevillingsåret) have haft mindst  

100 fiskedage .
For fartøjer med en længde overalt på over 12 m, skal de i henhold til  

 lovgivningen indsendte logbogs- og/eller landingsindberetninger udvise de  

 fornødne fiskedage.
Samtidig skal fartøjets indtjening det pågældende år  

 godtgøre fiskeriaktiviteten.
 For fartøjer med en længde overalt på 12 m og derunder, skal antallet af  

 fiskedage dokumenteres ved fremvisning af afregninger til den stedlige  

 fiskerikontrol, som på grundlag af disse samt øvrigt kendskab til fartøjets  

 fiskeriaktivitet, efterfølgende skriftligt overfor Fiskeriministeriet  

 tilkendegiver det antal dage, som fartøjet formodes af have drevet fiskeri.  

 Derudover skal fartøjets indtjening det pågældende år godtgøre det angivne  

 antal fiskedage.
 Det er en forudsætning for tildeling af støtte, at fartøjet er optaget og  

registreret som fiskefartøj i Skibsregistret , at fartøjets  

 ejerforhold opfylder saltvandsfiskerilovens betingelser for ret til  

 deltagelse i dansk erhvervsfiskeri, og at ansøgeren i mindst 2 år fra  

 ansøgningsdatoen har ejet fartøjet . Et ejerskift regnes for den dato,  

 Skibsregistret har registreret det nuværende ejerforhold.
Såfremt fartøjet på ansøgningstidspunktet er i en sådan stand, at det i  

 henhold til lov om skibes sikkerhed m.v. er forment adgang til sejlads eller  

 i øvrigt ikke er i sødygtig stand, vil der kunne ydes støtte efter gældende  

 regler med fradrag af et beløb, som det skønnes at ville koste at sætte  

 fartøjet i sødygtig stand.
Fradraget kan f.eks. udgøre det beløb, der i  

 forbindelse med en forsikringsbegivenhed udbetales i erstatning.
Fartøjet skal for at kunne modtage støtte enten - ophugges eller - overgå til anden anvendelse end fiskeri eller - sælges til fiskeri uden for EF-havet.
Dette indebærer, at salg til  

 følgende områder til fortsat fiskeri ikke udløser ret til støtte:  

 Belgien, Danmark og Færøerne, Frankrig, Grækenland, Holland, Irland, Italien,  

 Jugoslavien, Luxembourg, Norge, Portugal, Spanien, Storbritannien, Sverige og  

 Forbundsrepublikken Tyskland.
 Fartøjer, der har modtaget strukturtilskud, herunder EF-tilskud, inden for  

 de sidste 5 år, vil mod tilbagebetaling af tilskuddet kunne få del i  

 midlerne.
 Tildeling af ophørsstøtte vil medføre, at ansøgeren i en periode af 5 år  

 efter fartøjets sletning i Skibsregistret ikke kan opnå tilladelse til at  

 anvende et fartøj til erhvervsmæssigt fiskeri, som ikke er registreret her i  

 landet som fiskefartøj.
Fiskeriministeriet vil foretage en prioritering af de indkomne  

 ansøgninger.
Der vil her blive lagt vægt på, 1) fartøjets alder, idet ældre  

 fartøjer vil opnå højst prioritet, 2) fiskeri efter belastede arter, 3)  

 fiskeriaktivitet, idet fartøjer med mange fiskedage prioriteres højst samt 4)  

 ansøgers alder, idet ældre fiskere, som ønsker at trække sig helt ud af  

 fiskerierhvervet vil blive foretrukket.
Hvis ansøgningen prioriteres til støtte, vil ansøgeren modtage et tilsagn  

 fra Fiskeriministeriet.
Af tilsagnet fremgår støttebeløbet og den  

 fremgangsmåde, der skal følges for at få støtten udbetalt:
 En deklaration med sålydende ordlyd vil være vedlagt tilsagnet:
»Undertegnede ejer(e) af fartøjet erklærer, at dette i  

 overensstemmelse med de for tilskud til ophør med erhvervsfiskeri anførte  

 vilkår, ikke må anvendes til erhvervsfiskeri i lande med adgang til fiskeri i  

 EF-landenes fiskerizoner.
Fiskeriministeriet er påtaleberettiget i henhold  

 til denne deklaration«.
 Denne deklaration skal registreres i Skibsregistret forud for alle  

 andre registrerede hæftelser og byrder.
Samtidig vil der med tilsagnet være vedlagt en ansvarserklæring ,  

 som ansøgeren skal underskrive.
Denne ansvarserklæring dels pålægger  

 ansøgeren at henvise til den nævnte deklaration om rådighedsindskrænkning ved  

 salg til indenlandsk køber og dels forpligter ansøgeren til at tilbagebetale  

 tilskuddet, dersom fartøjet igen registreres som fiskefartøj eller anvendes  

 til fiskeri i lande med adgang til fiskeri i EF-landenes fiskerizoner.
 Når Fiskeriministeriet har modtaget den registrerede deklaration samt den  

 underskrevne ansvarserklæring, kan tilskudsbeløbet udbetales.
Bemærk venligst, at fartøjer, som kun er optaget i Særregistret for  

 fiskefartøjer, skal optages i Skibsregistret, således at deklarationen kan  

 registreres.
Fiskeriministeriet kan dog i tilfælde, hvor fartøjet  

ophugges , se bort fra kravet om denne registrering.
 Følgende støttesatser for fartøjer vil være gældende:
 Støtten kan dog maksimalt udgøre 80% af fartøjets  

 forsikringsværdi   pr. 1. januar 2 år før ansøgningsåret  

 (bevillingsåret).
I tilfælde hvor fartøjets nuværende værdi formodes at være lavere end  

 ovenstående forsikringsværdi eller hvis fartøjet ikke er forsikret, kan  

 Fiskeriministeriet foretage en konkret vurdering af fartøjet.
Støttebeløbet  

 kan da maksimalt udgøre 80% af denne vurdering.
Det bedes bemærket, at tilskud til ophør med fiskeri betragtes som  

skattepligtig indkomst . Hvorvidt støtten skal medregnes som  

 almindelig skattepligtig indkomst eller som særlig indkomst, beror delvis på  

 de lokale skattemyndigheders bedømmelse.
Som hovedregel kan dog oplyses, at  

 såfremt støttemodtageren er aktiv fisker og ophører med at drive fiskeri med  

 sit eneste fartøj, medregnes støtten som særlig indkomst.
Hvis der derimod er  

 tale om ophør med et fartøj, hvorpå støttemodtageren ikke selv er aktiv som  

 fisker eller om ophør med et af flere af støttemodtagerens fartøjer,  

 medregnes støtten som almindelig indkomst.
 Yderligere oplysninger om støtteordningen og skemaets udfyldelse kan fås  

 ved henvendelse på telefonnr.: (01) 92 65 69.
BILAG Ansøgningsskema Der vedlægges:
1. Kopi af fartøjets regnskab for 1987 2. Kopi af fartøjets forsikringspolice, som viser  

 forsikringsværdien pr. 1. januar 1986 eller skriftlig dokumentation fra forsikringsselskab om forsikringsværdien pr. 1. januar 1986.
