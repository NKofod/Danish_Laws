 Cirkulære om vederlag til censorer ved  

 prøver inden for  

 undervisning i dansk som andetsprog for voksne  

 udlændinge m.fl.
 I medfør af § 15 i bekendtgørelse nr. 76 af 12. februar  

 2002 om prøver inden for undervisning i dansk som andetsprog for  

 voksne udlændinge m.fl. fastsættes:
 § 1. Ministeriet for Flygtninge, Indvandrere og  

 Integration yder vederlag til beskikkede censorer ved skriftlige  

 prøver inden for undervisning i dansk som andetsprog for voksne  

 udlændinge m.fl., jf. dog stk. 2.
 Stk. 2. Ved Studieprøvens prøve i  

 lytteforståelse, der afholdes som en skriftlig prøve, ydes der  

 ikke vederlag til beskikkede censorer, bortset fra censorer, der ikke er  

 ansat på et sprogcenter, jf. stk. 3.
 Stk. 3. Ved mundtlige prøver yder det  

 prøveafholdende sprogcenter vederlag til beskikkede censorer, der ikke  

 er ansat ved et sprogcenter.
 § 2. Vederlaget udgør pr. censortime  

 (grundbeløb pr. 1. oktober 1997) følgende beløb:
Almenprøve 1 189,44 kr.
Almenprøve 2 189,44 kr.
Den arbejdsmarkedsforberedende modulprøve (DAF) 189,44 kr.
Den uddannelsesforberedende modulprøve (DUF) 189,44 kr.
Studieprøven i dansk som andetsprog (Studieprøven) 217,53 kr.
 Stk. 2. Der ydes feriegodtgørelse på 12½ pct. af  

 censorvederlaget.
 § 3. Beregning af det timetal, for hvilket der  

 ydes vederlag, sker efter antal rettede besvarelser/eksaminationer pr. time  

 ved de enkelte prøver efter de normer for tidsforbrug, der  

 fremgår af stk. 2 og stk. 3.
 Stk. 2. Ved alle skriftlige prøver udgør normen  

 for tidsforbrug to besvarelser pr. time, bortset fra DAF-modulprøve og  

 Studieprøvens prøve i læseforståelse, hvor normen  

 udgør fire besvarelser i timen.
Stk. 3.Ved Studieprøvens prøve i  

 lytteforståelse, jf. § 1, stk. 2, udgør normen for  

 tidsforbrug fire besvarelser pr. time.
Ved mundtlige prøver  

 udgør normen for tidsforbrug ved eksaminationer to  

 prøvedeltagere pr. time.
 § 4. Cirkulæret træder i kraft den 31.  

 maj 2002 og har virkning fra den 21. maj 2002.
 Stk. 2. Samtidig ophæves cirkulære af 24. marts  

 1999 om vederlag til censorer ved prøver inden for undervisning i  

 dansk som andetsprog for voksne udlændinge m.fl.
