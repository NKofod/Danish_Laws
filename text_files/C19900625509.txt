Almindelige bemærkninger Finansministeriet har med Teknisk Landsforbund indgået vedlagte  

 overenskomst, der træder istedet for overenskomst af 20. juli 1987.
 Ændringer i forhold til den hidtidige overenskomst er markeret med streger  

 i margenen.
 Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
Bemærkninger til de enkelte bestemmelser Til § 2.
 1. Der gøres opmærksom på, at Finansministeriet i  

 cirkulære af 28. september 1983 har fastsat bestemmelser om  

 genbeskæftigelsestilbud til ledigblivende ikke-tjenestemandsansat personale i  

 staten.
 Til § 3.
 2. Der henvises til PAV bilag 10.1 og den heri optagne  

 reguleringsordning for statsansatte.
 Til § 8.
 3. Der henvises til Finansministeriets  

 cirkulæreskrivelse af 21. januar 1977 vedrørende deltidsbeskæftigelse af  

 ansatte i staten, folkeskolen og folkekirken (PAV bilag 17.22).
 Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelsen er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Til § 9.
 4. Opmærksomheden henledes på, at varsling af  

 overarbejde anses for afgivet i togtprogram, som skal foreligge senest 6 uger  

 før togtets påbegyndelse.
 I visse tilfælde kan der dispenseres herfra efter forudgående forhandling  

 med tillidsrepræsentanten og den enkelte medarbejder.
 Til § 10.
 5. Fra 1. april 1990 oprettes en pensionsordning.  

 Nærmere meddelelse om ordningens art og indhold vil blive udsendt senere.
 Til § 11.
6. På grundlag af udløst bonus pr. 1. april 1989, er  

 forsikringssummen fastsat til 75.000 kr.
Eventuelle senere ændringer i præmie  

 og forsikringssum vil blive meddelt særskilt.
 Til § 17.
7. Bestemmelserne om frihed til varetagelse af  

 borgerligt ombud er fastsat i Finansministeriets bekendtgørelse af 25.  

 november 1985, jf.
Finansministeriets cirkulæreskrivelse af samme dato om  

 tjenestefrihed og lønafkortning for ansatte i staten m.v., der varetager  

 ombud og lignende (PAV bilag 28.6).
 Til § 20.
 8. De hidtidige overenskomstbestemmelser om  

 afskedigelse, herunder af tillidsrepræsentanter, behandling af faglig strid  

 m.v. er afløst af reglerne i den i §§ 20 og 26 nævnte hovedaftale.
 Der gøres i øvrigt opmærksom på, at biologassistenter og  

 biologoverassistenter, der er fyldt 70 år, er undtaget fra overenskomsten,  

 jf. § 1, og at de derfor bør opsiges, således at fratræden kan finde sted med  

 udgangen af den måned, hvori de fylder 70 år.
 Til § 26.
9. I forbindelse med afskedigelse følges reglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens §§ 8 og 9, jf. i øvrigt aftalens bilag 2 og 3 (LP.nr.  

 066/88).
 Til § 27.
 10. Cirkulæret har virkning fra 1. april 1989.  

 Samtidig ophæves cirkulære af 27. juli 1987 om overenskomst af 20. juli 1987  

 (LP.nr. 122/87).
 Eventuelle tvivlsspørgsmål vedrørende overenskomsten forventes forelagt  

 for Finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementets betjentstue, H.C.
Andersens Boulevard 43, 1553  

 København V, telefon 33 92 33 44, lokal 24202 og 24286.
Finansministeriet, Administrations- og Personaledepartementet, den 3. april 1990 P.M.V.
 E.B.
H.E.
Kristensen OVERENSKOMST FOR BIOLOGASSISTENTER OG BIOLOGOVERASSISTENTER I STATENS TJENESTE Overenskomstens område § 1.  Overenskomsten omfatter biologassistenter og  

 biologoverassistenter der ansættes i statens tjeneste.
 Stk. 2.  Ved biologassistenter forstås personer, som har  

 en sådan uddannelse og sådanne kvalifikationer, at de må anses for egnede som  

 assistenter for videnskabelige medarbejdere ved marine- og  

 ferskvandsbiologiske forskningsinstitutioner.
 Stk. 3.  Overenskomsten omfatter ikke:
Antagelse § 2.  Enhver ansættelse i henhold til denne  

 overenskomst skal meddeles Teknisk Landsforbund.
 Note 1.
Løn og indplacering § 3.  Biologassistenter og biologoverassistenter  

 aflønnes efter følgende for statstjenestemænd gældende skalatrin efter  

 stedtillægssats III:
 Skalatrinene er 2-årige med undtagelse af skalatrin 15, der er 1-årigt.
 Årslønnen på de enkelte skalatrin fastsættes og reguleres som anført i de  

 til enhver tid gældende aftaler om tjenestemandslønninger m.v., jf. dog § 27,  

 stk. 2.
 Stk. 2.  Lønnen udbetales månedsvis bagud.
 Note 2.
Lønmæssige forudsætninger § 4.  Som biologassistent kan kun ansættes personer,  

 der har bestået realeksamen (med matematik), folkeskolens udvidede  

 afgangsprøver i regning/matematik, fysik og engelsk samt almindelige  

 afgangsprøver i dansk og tysk, udvidet teknisk forberedelseseksamen eller  

 lignende.
 Stk. 2.  Fiskere, der har bestået eksamen som  

 fiskeskippere, vil dog fortsat kunne ansættes som biologassistent.
Lønmæssig indplacering ved ansættelsen § 5.  Ancienniteten regnes normalt fra ansættelsen.  

 Hvis forholdene taler derfor, kan der mellem Finansministeriet og Teknisk  

 Landsforbund træffes aftale om fastsættelse af anciennitet efter andre  

 regler.
 Stk. 2.  Indplacering på biologassistentskalaens 1. trin  

 sker i de tilfælde, hvor den ansatte ikke har en for arbejdet relevant  

 uddannelse.
Oprykning til biologoverassistent § 6.  Biologassistenten kan efter 1 års  

 tilfredsstillende tjeneste med det pågældende ministeriums samtykke oprykkes  

 til biologoverassistent.
 Stk. 2.  Ved oprykning til biologoverassistent kan  

 ansatte, der har bestået fiskeskippereksamen eller højere matematisk eksamen  

 og som tillige har erhvervet sønæringsbevis som sådan, indplaceres på 3. år.  

 (Skalatrin 16 med oprykning til skalatrin 18 efter et års ansættelse).
Tillæg § 7.  Til togtledere ydes et tillæg på 256 kr. (niveau  

 1. oktober 1984) pr. døgn for de døgn, hvori togtledelse udføres.
 Stk. 2.  Tillægget reguleres som tjenestemændenes  

 særlige tillæg.
 Arbejdstid m.v.
 § 8.  De i § 3 omhandlede lønninger er beregnede for  

 fuld arbejdstid, der er 38 timer (fra 1. september 1990: 37 timer) ugentlig.
 Stk. 2.  For ansatte med nedsat arbejdstid reduceres  

 lønnen i forhold til den nedsatte arbejdstid.
 Stk. 3.  Ved beregning af anciennitet for deltidsansatte  

 medregnes beskæftigelse før 1. april 1987 med en arbejdstid under halvdelen  

 af fuld arbejdstid i forhold til den nedsatte arbejdstid.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Note 3.
 Overarbejde m.v.
 § 9.  Overarbejde bør så vidt muligt undgås.
 Stk. 2.  For overarbejde i land gælder følgende:
 For beordret og kontrollabelt overarbejde ydes der timebetaling på 1/1976,  

 (fra 1. september 1989: 1/1924) af den pågældendes årsløn incl. eventuelt  

 kvalifikationstillæg med tillæg til timelønnen, der udgør følgende:
For 1., 2. og 3. overtime ................... 50% For 4. og følgende overtime samt for overarbejde på søn- og helligdage....... 100% Overtidsbetalingen ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3.  Overarbejde skal så vidt muligt godtgøres med  

 fritid af samme varighed som det præsterede overarbejde med tillæg i fritid  

 svarende til de i stk. 2 nævnte procentsatser.
 Stk. 4.  For overarbejde under togter gælder følgende:
 a)Varsling af overarbejde anses for afgivet i togtplan, som bør foreligge  

 senest 6 uger før togtets påbegyndelse.
 b)Der ydes som kompensation for overarbejde, forskudt tid, delt tid samt  

 tjeneste på søn- og helligdage 6 timers afspadsering pr. dag på mandage -  

 lørdage og 7 timers afspadsering pr. dag på søn- og helligdage.
 c)Ved togter på de for ansættelsesstedet sædvanlige arbejdsfrie dage ydes  

 der som kompensation herfor tillige 8 timers afspadsering.
d)Det antal afspadseringstimer, der overstiger i alt 400 timer årligt, kan  

 ydes som timebetaling efter den for den ansatte gældende normale timeløn, der  

 beregnes efter det i stk. 2 anførte, men uden procenttillæg for 1-2-3. - 4.  

 og følgende timer.
I særlige tilfælde kan også afspadseringstimer på under  

 400 timer årligt efter aftale med tillidsrepræsentanter ydes med  

 timebetaling.
 Note 4.
Pension § 10.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel, Overenskomstsektionen.
 Note 5.
Gruppelivsforsikring § 11.  Styrelsen indbetaler for den ansatte for tiden  

 19,03 kr. månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af den ansattes død inden udgangen af den måned, hvor  

 den pågældende fylder 67 år.
 Note 6.
Lønberegning/lønfradrag § 12.  De ansatte er omfattet af de for tjenestemænd  

 fastsatte regler om lønfradrag/lønberegning, jf. for tiden cirkulære af 24.  

 maj 1985 om lønfradrag/-beregning for tjenestemænd (LP:nr. 29/85).
Ferieregler § 13.  De efter nærværende overenskomst ansatte er  

 omfattet af ferieloven med de afvigelser, som fremgår af de følgende  

 bestemmelser.
 Stk. 2.  Ansatte der holder ferie med løn, er berettiget  

 til særlig feriegodtgørelse i stedet for ferietillæg efter ferielovens § 14,  

 stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 3,  

 fradrages Stk. 5.  Den særlige feriegodtgørelse udgør 1 1/2% af  

 beregningsgrundlaget efter stk. 3 og 4.
 Stk. 6.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12 1/2%.
Stk. 7.  Til en ansat, der er berettiget til ferie med  

 løn, og som ved feriens afholdelse har anden arbejdstid end i de foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret har været  

 periode vise ændringer i den faste arbejdstid, tages der ved ferielønnens  

 beregning alene hensyn til arbejdstidsændringer af 1 måneds varighed og  

 derover.
Opsigelsesvarsel, løn under sygdom, militærtjeneste samt efterløn § 14.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, indkaldelse til militærtjeneste samt efterløn finder tilsvarende  

 anvendelse på ansatte efter nærværende overenskomst.
Tjenestefrihed § 15.  Der tilkommer de ansatte fridage efter de for  

 tjenestemænd gældende regler.
 § 16.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 Stk. 3.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Note 7.
 § 18.  Institutionen kan give den ansatte hel eller  

 delvis tjenestefrihed til pasning af et sygt barn, når:
 Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Den ansatte oppebærer under tjenestefriheden en  

 indtægt, der svarer til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning af 25. maj 1977 om  

 udbetaling af visse særlige ydelser under sygdom, jf. cirkulæreskrivelse af  

 25. maj 1977 og 2. maj 1978.
 Stk. 4.  Ordningen kan for den enkelte inddrages ved  

 misbrug.
Graviditet, barsel og adoption § 19.  Biologassistenter/biologoverassistenter er  

 omfattet af aftale af 5. september 1989 mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet på grund af graviditet, barsel og adoption.
Afskedigelse § 20.  Overenskomsten er omfattet af hovedaftalen  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 66/88).
 Note 8.
Befordringsgodtgørelse samt time- og dagpenge § 21.  Biologassistenter samt biologoverassistenter  

 har på tjenesterejser og ved udstationering ret til befordringsgodtgørelse  

 samt time- og dagpenge efter de for tjenestemænd til enhver tid gældende  

 regler og satser.
 Der ydes udkommandogodtgørelse under togter efter de for tjenestemænd  

 gældende regler.
Flyttegodtgørelse § 22.  Såfremt en ansat forflyttes til et andet  

 tjenestested, og i denne anledning nødsages til at foretage flytning af  

 husstand og bohave, ydes der godtgørelse efter de regler, der gælder for  

 tjenestemænd i staten, folkeskolen og folkekirken.
 Stk. 2.  Det supplerende godtgørelsesbeløb, der  

 reguleres og eventuelt forhøjes eller nedsættes som for tjenestemænd, udgør  

 1.660 kr. (grundbeløb pr. 1. oktober 1975).
Diskretionspligt § 23.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
Tavshedspligten ophører ikke med udtrædelse af statens  

 tjeneste.
Forsikring mod arbejdsløshed § 24.  Staten forpligter sig til fortrinsvis at  

 beskæftige biologassistenter, som er medlemmer af en statsanerkendt  

 arbejdsløshedskasse.
Tillidsmandsregler § 25.  Som regler for tillidsrepræsentant gælder de i  

 bilag 2 aftalte bestemmelser.
Hovedaftale § 26.  Den mellem Finansministeriet og Statsansattes  

 Kartel, pr. 20. juni 1988 indgåede hovedaftale finder anvendelse på denne  

 overenskomst.
 Note 9.
Overenskomstens varighed § 27.  Overenskomsten har virkning fra 1. april 1989  

 og kan af parterne opsiges med 3 måneders varsel til en 31. marts - dog  

 tidligst 31. marts 1991.
 Stk. 2.  Enhver regulering af lønnen bortset fra  

 alderstillæg - stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
 Note 10.
København, den 8. marts 1990 Teknisk Landsforbund Finansministeriet P.M.V.
Eske Pedersen Niels Paludan Bilag 1.
PROTOKOLLAT MELLEM FINANSMINISTERIET OG TEKNISK LANDSFORBUND vedrørende løn- og ansættelsesforhold for biologassistenter og  

 biologoverassistenter.
 I forbindelse med overenskomstfornyelsen pr. 1. april 1989 er der aftalt  

 følgende:
 Det forudsættes, at sådanne ændringer ikke overstiger udgiften til  

 betaling af overarbejde efter nugældende regler.
 For så vidt angår genanvendelse af ledigblevne tillæg, henvises til punkt  

 2.6 i cirkulære af 22. maj 1989 om ministeriepuljer (LP.nr. 40/89).
 3)Tillæggene reguleres svarende til tillæg til tjenestemænd, jf. tabel 7.1  

 i Finansministeriets lønoversigt pr. 1. april 1989 vedrørende  

 tjenestemandslønninger.
København, den 8. marts 1990 Teknisk Landsforbund Finansministeriet P.M.V.
Eske Pedersen Niels Paludan Bilag 2 AFTALE OM TILLIDSREPRÆSENTANTER MELLEM FINANSMINISTERIET OG TEKNISK LANDSFORBUND Hvor vælges tillidsrepræsentant § 1.  I enhver institution eller - for større  

 institutioners vedkommende - enhver afdeling af denne udvælger de der  

 beskæftigede medarbejdere af deres midte en tillidsrepræsentant, som skal  

 være deres talsmand over for ledelsen eller dennes repræsentant.
 I institutioner eller afdelinger med fem medarbejdere eller derunder  

 vælges dog inden tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige medarbejdere, der har arbejdet mindst 1 år på det  

 pågældende arbejdssted: hvor sådanne ikke findes i et antal af mindst fem,  

 suppleres dette tal blandt de medarbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle medarbejdere, som er beskæftiget i institutionen eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede  

 medarbejdere har stemt for vedkommende.
 Valget er i øvrigt ikke gyldigt, før det er blevet godkendt af Teknisk  

 Landsforbund og meddelt ledelsen for den pågældende institution, der dog  

 inden for en frist af 3 uger er berettiget til at gøre indsigelse mod valget.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med ledelsen udpeges en stedfortræder for tillidsrepræsentanten.
En  

 således udpeget stedfortræder har i funktionsperioden den samme beskyttelse  

 som den valgte tillidsrepræsentant, såfremt den pågældende opfylder  

 betingelserne for at blive valgt til tillidsrepræsentant i henhold til § 2.
Samarbejde § 5.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 6.  Tillidsrepræsentanten kan, når en eller flere af  

 medarbejderne ønsker det, forebringe deres klager eller henstillinger for  

 ledelsen, dog kun såfremt sagen ikke bliver ordnet tilfredsstillende ved  

 dennes repræsentant på arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen: men det er tillidsrepræsentantens og vedkommendes  

 arbejdskammeraters pligt at fortsætte arbejdet uforstyrret, idet man afventer  

 resultat af organisationens behandling af sagen.
Funktion i arbejdstiden § 7.  Udførelsen af de tillidsrepræsentanten  

 påhvilende hverv skal ske på en såden måde, at det er til mindst mulig gene  

 for tillidsrepræsentantens produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffes aftale med ledelsen eller  

 dennes repræsentant.
Klubformand § 8.  Hvis medarbejderne i en institution, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 9.  Ved en tillidsrepræsentants afskedigelse skal  

 reglerne i hovedaftale af 20. juni 1988 mellem Finansministeriet og  

 Statsansattes Kartel, Overenskomstsektionen, følges.
