Fremsat den 2. marts 2000 af Søren Kolstrup&nbs  

 p;(EL) og Jette Gottlieb (EL) Forslag til Lov om ændring af lov om kemiske stoffer  

 og produkter (Anmeldelse og mærkning af produkter med  

 uønskede kemiske stoffer samt bedre mulighed for forbrugerne for  

 indberetning ved mistanke om sundheds- eller miljøskadelig effekt) § 1 I lov om kemiske stoffer og produkter, jf. lovbekendtgørelse nr. 21  

 af 16. januar 1996, som ændret ved lov nr. 424 af 10. juni 1997, lov  

 nr. 431 af 10. juni 1997 og lov nr. 231 af 21. april 1999, foretages  

 følgende ændringer:
 1. I § 3 indsættes som nye stykker:
»Stk. 4. Ved uønskede kemiske stoffer forstås de  

 stoffer og stofgrupper, som har eller mistænkes for at have en  

 sundhedsfarlig eller miljøskadelig effekt.
Miljø- og  

 energiministeren udarbejder en effektliste over stoffer og stofgrupper, som  

 på grund af toksikologiske og/eller økotoksikologiske effekter  

 anses for uønskede.
Stk. 5. Ved produkter indeholdende uønskede kemiske  

 stoffer forstås alle produkter, som forhandles til såvel privat  

 som til erhvervsmæssig brug, og som indeholder et eller flere af de  

 stoffer, som er anført på miljø- og energiministerens  

 effektliste, jf. stk. 4.« 2. I § 10 indsættes efter stk. 2 som nyt  

 stykke:
»Stk. 3. Produkter indeholdende uønskede kemiske  

 stoffer skal, forinden de bringes i omsætning, deklareres i  

 overensstemmelse med reglerne herom i lov om produktsikkerhed.« Stk. 3 og 4 bliver herefter stk. 4 og 5.
 3. I § 10, stk. 4, der bliver stk. 5,  

 ændres »stk. 3« to steder til: »stk. 4«.
 4. Efter § 15 indsættes i kapitel 3:
 »§ 16. Ved markedsføring i Danmark af produkter  

 indeholdende uønskede kemiske stoffer, jf. § 3, stk. 4 og 5,  

 skal der ske anmeldelse til Registret for Produkter indeholdende  

 Uønskede Kemiske Stoffer, jf. stk. 2, af produktets handelsnavn,  

 producent/importør samt indhold af uønskede kemiske stoffer  

 efter regler fastsat af miljø- og energiministeren.
Stk. 2. Miljø- og energiministeren opretter et register  

 for produkter indeholdende uønskede kemiske stoffer, som skal 1)	varetage den administrative opgave tilknyttet anmeldelsen af  

 produkter med uønskede kemiske stoffer, 2)	rådgive Folketinget om begrænsningen af uønskede  

 kemiske stoffer samt 3)	varetage en offentlig tilgængelig informationsdatabase med  

 relevante oplysninger om produkter og deres indhold af uønskede  

 kemiske stoffer og om den statistiske udvikling på  

 området.
 Stk. 3. Miljø- og energiministeren kan fastsætte  

 regler om, at anmelderen af et produkt indeholdende uønskede kemiske  

 stoffer skal betale et gebyr, som skal anvendes til hel eller delvis  

 dækning af omkostningerne forbundet med de opgaver, som Registret for  

 Produkter indeholdende Uønskede Kemiske Stoffer skal varetage, samt  

 til dækning af omkostninger forbundet med de nærmere  

 undersøgelser, jf. § 17, stk. 3.
§ 17. Miljø- og energiministeren sikrer forbrugerne  

 mulighed for at indberette mistanke om sundhedsfarlig eller  

 miljøskadelig effekt fra dagligvareprodukter og sikrer, at alle  

 indberetninger vurderes.
Ministeren kan til sikring heraf bestemme, at enhver  

 forhandler af produkter indeholdende uønskede kemiske stoffer til det  

 i § 16 omhandlede register skal indberette henvendelser begrundet i  

 mistanke om sundhedsfarlig eller miljøskadelig effekt af solgte  

 produkters anvendelse, opbevaring eller bortskaffelse.
 Stk. 2. Miljø- og energiministeren offentliggør  

 løbende, herunder i elektronisk form, en brugervenlig oversigt over  

 produkter, hvor der er sket indberetning i henhold til stk. 1, med  

 relevante oplysninger om den indberettede mistanke.
Stk. 3. Miljø- og energiministeren foretager en  

 nærmere undersøgelse af de indberettede produkter og  

 iværksætter, hvis undersøgelsen giver anledning hertil, de  

 fornødne anvendelsesbegrænsende foranstaltninger i medfør  

 af lovens kapitel 6.« § 2 Loven træder i kraft den 1. oktober 2000.
Bemærkninger til lovforslaget Almindelige bemærkninger Forslaget er med visse ændringer en  

 genfremsættelse af lovforslag nr.
L 179 fra folketingsåret  

 1998-99. Se Folketingstidende 1998-99, forhandlingerne s. 4955 og  

 tillæg A s. 4123 og 4127.
 Under 1. behandling af L 179 den 25. marts 1999  

 fremførte regeringen, at »når det drejer sig om  

 målsætningen, tankegangen, ønskerne i Enhedslistens  

 forslag, er der en betydelig parallelitet mellem forslaget her og de forslag,  

 vi har fremsat i kemikaliestrategien.« Regeringen afviste dog at  

 støtte forslaget under henvisning til, at Folketinget 14 dage senere  

 skulle have en forespørgselsdebat om denne kemikaliestrategi.
 Forespørgselsdebat F 38 den 7. april 1999 om den  

 fremlagte strategi for en styrket indsats på kemikalieområdet og  

 om opfølgningen herpå resulterede i vedtagelse V 55 med  

 følgende ordlyd:
»En styrket indsats på kemikalieområdet  

 tillægges afgørende vægt.
Folketinget har i  

 forlængelse af vedtagelsen af D 49 den 30. januar 1997 noteret sig, at  

 regeringen nu har fremlagt en strategi for en styrket indsats på  

 kemikalieområdet.
På den baggrund opfordrer Folketinget  

 miljø- og energiministeren til i den kommende samling at fremlægge konkrete udspil til  

 opfølgning af strategien og at uddybe elementer i strategien, f.eks. i form af offentlige  

 konferencer og temahøringer.« Regeringen har imidlertid ikke fremsat nogle forslag, som  

 tilgodeser intentionerne i nærværende forslag, hvorfor det hermed  

 genfremsættes.
Kemien breder sig til stadig flere daglige produktgrupper  

 trods en generel opfattelse af det modsatte.
Der er formentlig en klar  

 sammenhæng mellem de voksende allergitilfælde blandt børn  

 og mængden af kemikalier, men også stoffer, som er under mistanke  

 for at være kræftfremkaldende, reproduktionsskadende og  

 hjerneskadende, optræder i vore dagligvarer.
 Det drejer sig eksempelvis om vaskemidler, sæbe,  

 kosmetik, maling og smøreolier.
Miljøstyrelsen udarbejdede i 1996 en liste over  

 alle de kemiske stoffer, som ifølge Produktregistret er i omløb  

 i Danmark, og som har en eller flere af disse uønskede effekter, jf.  

 Arbejdsrapport fra Miljøstyrelsen nr. 1/1997: Effektlisten 1997.  

 Listen er efterfølgende blevet samkørt med en  

 mængdeliste, og ud af det er kommet en fællesliste med ca. 100  

 kemiske stoffer, som er kendetegnet ved at medføre en eller flere af  

 de uønskede effekter, og hvor stoffet anvendes i en mængde  

 på over 100 tons i Danmark.
Under 1. behandling af L 179  

 fremførte ministeren, at listen var under revision, og at  

 Miljøstyrelsen senere i 1999 ville udarbejde en ny version af listen  

 over uønskede stoffer og effektlisten.
Sådanne nye versioner har  

 vi heller ikke set.
Før Danmark underlagde sig det indre marked i EU,  

 var det muligt nationalt at forbyde stoffer, som man ud fra et  

 forsigtighedsprincip ikke ønskede i omløb i Danmark.
Mistanken  

 om en eller flere uønskede effekter kunne i sig selv medføre et  

 forbud.
Med gennemførelsen af det indre marked i EU er  

 denne mulighed voldsomt indskrænket.
Nu skal et forbud enten  

 gennemføres på EU-niveau eller ved, at Danmark kan  

 fremføre videnskabelige beviser for, at stoffet er til særlig  

 fare for den danske befolkning eller det danske miljø. Med  

 Amsterdamtraktaten blev den hidtidige såkaldte miljøgaranti  

 ændret til en dispensationsordning, som yderligere forringer  

 EU-medlemslandenes muligheder for gennem national lovgivning at udfase  

 uønskede, farlige kemikalier, som det hidtil er sket.
 Dette har i praksis ført til en ændret  

 politik, hvor direkte indgreb i form af f.eks. forbud i stigende grad  

 forsøges erstattet af frivillige aftaler med industrien.
Enhedslisten anser et internationalt samarbejde om at  

 begrænse udbredelsen af uønskede kemikalier for overordentlig  

 vigtigt, men kan også se, at arbejdet hermed i EU stort set er  

 gået i stå.
Udviklingen siden Folketingets behandling af L 179  

 for et år siden har kun bekræftet dette.
Enhedslisten ønsker med dette forslag at  

 nyttiggøre Miljøstyrelsens arbejde med at udpege  

 problemstofferne ved at indføre en række krav knyttet til  

 produkter, hvor disse stoffer anvendes.
Sigtet er at begrænse deres  

 anvendelse og udbredelse mest muligt samt at reducere antallet af disse  

 stoffer og antallet af produkter, hvori de indgår.
 Lovforslaget skal således ses som et ønske om  

 nationalt at stramme grebet om de uønskede kemikalier i dagligdagen.  

 Det kan ikke forsvares at afvente, at EU får sat gang i den  

 internationale indsats mod de uønskede kemikalier.
 Lovforslaget indeholder bestemmelser om oprettelse af et  

 Register over Produkter indeholdende Uønskede Kemiske Stoffer.  

 Uønskede kemiske stoffer defineres i lovforslaget som værende de  

 stoffer, som på grund af betænkelige toksikologiske eller  

 økotoksikologiske effekter er opført på Miljø- og  

 Energiministeriets effektliste	. Lovforslaget indfører krav om  

 anmeldelse til registret af produkter, der indeholder uønskede kemiske  

 stoffer.
 Endvidere sikrer forslaget, at forbrugere, som får  

 mistanke om uønskede sundheds- eller miljømæssige  

 effekter, bliver taget alvorligt, ved at der indføres mulighed for at  

 indberette sådanne mistanker vedrørende dagligvareprodukter,  

 samt at myndighederne viderebehandler sådanne mistanker på en  

 betryggende og informativ måde og griber restriktivt ind, hvor der er  

 tale om begrundet mistanke.
Bemærkninger til lovforslagets enkelte  

 bestemmelser Til § 1 Til nr. 1 Der indsættes en definition af, hvad der  

 forstås ved »uønskede kemiske stoffer«, idet der henvises til en  

 af miljø- og energiministeren udarbejdet effektliste, som er en  

 oversigt over stoffer og stofgrupper, der betegnes som værende  

 betænkelige på grund af toksikologiske og/eller  

 økotoksikologiske effekter.
Det forudsættes, at listen er  

 identisk med den i Arbejdsrapport fra Miljøstyrelsen nr. 1/1997  

 indeholdte effektliste, og at denne effektliste løbende opdateres.
 Sigtet med at indføre listen i selve lovgivningen  

 er at fremme forsigtighedsprincippet i salget af produkter til den danske  

 befolkning.
 Der indsættes en definition af, hvad der  

 forstås ved »produkter indeholdende uønskede kemiske stoffer«,  

 idet det præciseres, at alle produkter, som forhandles til såvel  

 privat som til erhvervsmæssig brug, og som indeholder et eller flere af  

 de stoffer, som er anført på Miljøstyrelsens effektliste,  

 omfattes af denne betegnelse.
 Dette har som konsekvens, at en lang række  

 dagligvarer, der indeholder disse uønskede kemikalier, fremover skal  

 anmeldes, hvilket vil have såvel en synliggørende som en  

 forebyggende effekt, hvis samlede formål er at få producenterne  

 til at fjerne disse uønskede kemiske stoffer fra deres produkter.
Til nr. 2 Bestemmelsen foreskriver deklarering i henhold til lov om  

 produktsikkerhed som en betingelse for markedsføring af produkter, der  

 indeholder uønskede kemiske stoffer.
Der henvises herom til det  

 samtidig hermed fremsatte lovforslag L 217.
Til nr. 3 Ændringen er en konsekvensrettelse.
Til nr. 4 Til § 16 Forslaget indebærer, at såfremt der  

 ønskes markedsført et produkt indeholdende uønskede  

 kemiske stoffer, skal der ske anmeldelse herom til et register for produkter  

 indeholdende uønskede kemiske stoffer.
Anmeldelsen skal indeholde  

 oplysninger om produktets handelsnavn og producent/importør samt  

 oplyse det præcise indhold af de pågældende uønskede  

 kemiske stoffer efter regler fastsat af miljø- og  

 energiministeren.
Forslaget indebærer endvidere, at der oprettes et  

 nyt produktregister, som ikke alene skal varetage den udvidede anmeldelse af  

 produkter og de hertil knyttede administrative opgaver, men som også  

 skal oprette en offentlig tilgængelig informationsdatabase med  

 relevante oplysninger om produkter og deres indhold af uønskede  

 kemiske stoffer samt om den statistiske udvikling på området.  

 Endvidere skal der til registret knyttes et rådgivende organ, som  

 på linje med Teknologirådet får til opgave at rådgive  

 Folketinget om tiltag med henblik på begrænsning af brugen af  

 uønskede kemiske stoffer.
Organet skal sammensættes, så  

 det afspejler arbejdernes og forbrugernes interesser.
 Det nye register for produkter indeholdende  

 uønskede kemiske stoffer indebærer således en radikal  

 omlægning og styrkelse af det nuværende Produktregister med  

 henblik på at gøre dette organ til en central medspiller i den  

 nationale indsats for at begrænse udbredelsen og brugen af  

 uønskede kemikalier i danskernes dagligdag.
Endelig indebærer forslaget, at miljø- og  

 energiministeren i tilknytning til anmeldelser kan opkræve et gebyr,  

 som skal anvendes til hel eller delvis dækning af omkostningerne  

 forbundet med det nye produktregister og de hertil knyttede opgaver.
Gebyret  

 kan endvidere anvendes til dækning af omkostninger forbundet med de  

 undersøgelser, som foreslås gennemført i forslagets  

 § 17, stk. 3.
Til § 17 Til forskel fra det tidligere lovforslag L 179 er det nu  

 op til miljø- og energiministeren at etablere det system, der skal  

 sikre, at forbrugerne kan indberette mistanke om en sundhedsfarlig eller  

 miljøskadelig effekt og sikre, at indberetningen bliver vurderet.
Hvis  

 det er muligt at etablere et effektivt system uden at forpligte  

 forhandlerleddet, bør en sådan ordning foretrækkes.  

 Forslaget indeholder imidlertid hjemmel for ministeren til at fastsætte  

 indberetningspligt for forhandlerne.
Hjemmelen forudsættes kun anvendt,  

 såfremt det viser sig umuligt at etablere et effektivt  

 indberetningssystem uden at involvere forhandlerleddet.
 Miljøstyrelsen har i dag en såkaldt  

 kemi-telefon, hvor borgere kan henvende sig, men det er forslagsstillernes  

 indtryk, at dette mere fungerer som et fælles telefonnummer for alle  

 mulige kemispørgsmål med henblik på at aflaste de enkelte  

 medarbejdere og dermed ikke tilnærmelsesvis tilgodeser den  

 foreslåede indberetningsordning, som forudsætter en offensiv  

 markedsføring over for forbrugerne med tilhørende mandskab til  

 at følge op på henvendelser.
Borgernes mulighed for i dag at bidrage til at stoppe  

 produkter, som viser sig at være betænkelige, eller som aldrig  

 burde være endt på markedet, er yderst begrænset.
Det viser  

 flere konkrete sager, hvor Scin Cap-sagen nok er den mest omtalte.
Trods  

 advarsler fra flere sider blev talrige mennesker med hudlidelsen psoriasis  

 udsat for produktet Scin Cap, der indeholdt ulovlige stoffer, som bevirkede,  

 at brugerne efter et stykke tid fik endnu større gener end før  

 brugen.
Først da medierne tog sagen op, erkendte  

 myndighederne, at der var et problem.
Under sagen blev det oplyst, at flere  

 apoteker selv havde stoppet salget, længe før myndighederne greb  

 ind, på grund af mistanke til produktet.
 En tilsvarende sag er Rentolin-sagen, hvor der gik  

 adskillige år uden indgreb fra myndighederne, selv om folk måtte  

 flytte fra hus og hjem, fordi lakken Rentolin blev markedsført til  

 indendørs brug.
Sagerne illustrerer, at der er behov for i langt  

 højere grad end i dag at koble brugerne på myndighedernes  

 varslingssystem, hvad angår produkter med uønskede effekter.
Med  

 den stigende kemi i dagligvarerne vokser dette behov, fordi myndighederne  

 ikke i praksis gennemfører en sikker kontrol med alle de varer, der  

 kastes på markedet.
 Miljø- og energiministeren fastsætter de  

 nærmere regler for indberetningen, idet denne bør ske på  

 en systematisk måde for at sikre, at oplysningerne kan anvendes og  

 videreformidles.
 Det primære formål med indberetningerne er at  

 offentliggøre disse for på denne måde at forebygge  

 markedsføring af sundhedsfarlige og miljøskadelige  

 produkter.
Derfor foreslås det, at miljø- og  

 energiministeren via Registret for Produkter indeholdende Uønskede  

 Kemiske Stoffer løbende offentliggør en brugervenlig oversigt  

 over produkter, hvor der er sket indberetning, og at denne indeholder alle  

 relevante oplysninger om den indberettede mistanke.
Det forudsættes, at  

 offentliggørelsen sker løbende over Internettet.
 Forbrugerorganisationer og forhandlere kan udnytte denne  

 oversigt i deres informationsaktiviteter og deres indkøbspolitik.
Et modargument mod denne ucensurerede videreformidling af  

 mistanker kunne være, at den ansporer til misbrug i form af  

 »useriøse kampagner« mellem konkurrenter.
Imidlertid vil denne faktor  

 netop anspore producenter og forhandlere til at kunne dokumentere indholdet i  

 deres produkter, hvilket vil være til fordel for dem, der »har rent mel  

 i posen«.
 Endelig foreslås det, at ministeren skal tage  

 initiativ til en nærmere undersøgelse af produkter, hvor  

 indberetninger giver anledning til en begrundet mistanke om, at der kan  

 være problemer med et givet produkt.
 Såfremt denne undersøgelse viser, at  

 mistanken er begrundet, skal ministeren gribe ind over for produktet i  

 overensstemmelse med lovens kapitel 6.
Styrken i at kombinere den offentlige mistanke med de  

 konkrete undersøgelser er, at mange offentlige ressourcer til  

 undersøgelser formentlig helt kan undgås, såfremt der  

 viser sig et mønster i de indberettede mistanker.
En producent eller  

 forhandler vil da ofte frivilligt trække sit produkt fra markedet,  

 inden det bliver nødvendigt at gennemføre konkrete  

 undersøgelser heraf.
Til § 2 Den foreslåede ikrafttrædelsesdato, den 1.  

 oktober 2000, giver tid til etablering af de administrative procedurer,  

 herunder oprettelsen af det nye produktregister, samt til udarbejdelse af de  

 nødvendige administrative forskrifter.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om kemiske  

 stoffer og produkter. (Anmeldelse og mærkning af produkter med  

 uønskede kemiske stoffer samt bedre mulighed for forbrugerne for  

 indberetning ved mistanke om sundheds- eller miljøskadelig  

 effekt).
(Lovforslag nr.
L 216).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om kemiske stoffer og produkter, jf. lovbekendtgørelse nr. 21  

 af 16. januar 1996, som ændret ved lov nr. 424 af 10. juni 1997, lov  

 nr. 431 af 10. juni 1997 og lov nr. 231 af 21. april 1999, foretages  

 følgende ændringer:
 § 3. Ved kemiske stoffer forstås grundstoffer og deres  

 forbindelser, således som de forekommer naturligt eller industrielt  

 fremstillet.
 1. I § 3 indsættes som nye stykker:
 Stk. 2. Ved kemiske produkter forstås såvel  

 opløsninger som faste, flydende eller luftformige blandinger af to  

 eller flere kemiske stoffer.
 Stk. 3. Miljø- og energiministeren kan fastsætte  

 nærmere regler for, hvad der forstås ved kemiske stoffer og  

 produkter.
»Stk. 4. Ved uønskede kemiske stoffer forstås de  

 stoffer og stofgrupper, som har eller mistænkes for at have en  

 sundhedsfarlig eller miljøskadelig effekt.
Miljø- og  

 energiministeren udarbejder en effektliste over stoffer og stofgrupper, som  

 på grund af toksikologiske og/eller økotoksikologiske effekter  

 anses for uønskede.
Stk. 5. Ved produkter indeholdende uønskede kemiske  

 stoffer forstås alle produkter, som forhandles til såvel privat  

 som til erhvervsmæssig brug, og som indeholder et eller flere af de  

 stoffer, som er anført på miljø- og energiministerens  

 effektliste, jf. stk. 4.« § 10. Enhver producent eller importør af et kemisk stof  

 eller produkt skal, ud over de oplysninger, der er nævnt i § 38 d,  

 skaffe sig de oplysninger om sammensætning, egenskaber og virkninger,  

 som er nødvendige for at vurdere, hvilke foranstaltninger der skal  

 træffes for at forebygge sundheds- og miljøskader, som kan  

 hidrøre fra stoffet eller produktet.
Producenten eller  

 importøren skal sørge for, at forhandlere og brugere i  

 fornødent omfang får kendskab til stoffets eller produktets  

 egenskaber og virkninger og til eventuelle sikkerhedsforanstaltninger.
 2. I § 10 indsættes efter stk. 2 som nyt  

 stykke:
 Stk. 2. Enhver forhandler eller bruger af et kemisk stof eller  

 produkt skal følge de anvisninger, der måtte være givet  

 for forsvarlig omgang med eller anvendelse af stoffet eller produktet.
»Stk. 3. Produkter indeholdende uønskede kemiske  

 stoffer skal, forinden de bringes i omsætning, deklareres i  

 overensstemmelse med reglerne herom i lov om produktsikkerhed.« Stk. 3. Et kemisk stof eller produkt må ikke  

 sælges under omstændigheder, der er egnet til at vildlede  

 brugerne med hensyn til stoffets eller produktets anvendelse eller med hensyn  

 til den risiko, der kan være forbundet med stoffet eller  

 produktet.
 Stk. 3 og 4 bliver herefter stk. 4 og 5.
Stk. 4. Miljø- og energiministeren kan fastsætte  

 nærmere regler om det i stk. 3 nævnte forbud mod vildledende  

 markedsføring, herunder om, at bestemte udsagn eller angivelser anses  

 for vildledende, og at bestemte oplysninger skal gives i forbindelse med  

 markedsføring af et stof eller produkt.
Ministeren kan endvidere  

 fastsætte regler om, at varer, der er omfattet af denne lov, skal  

 være omfattet af det i stk. 3 nævnte forbud.
 3. I § 10, stk. 4, der bliver stk. 5,  

 ændres »stk. 3« to steder til: »stk. 4«.
 4. Efter § 15 indsættes i kapitel 3:
 »§ 16. Ved markedsføring i Danmark af produkter  

 indeholdende uønskede kemiske stoffer, jf. § 3, stk. 4 og 5,  

 skal der ske anmeldelse til Registret for Produkter indeholdende  

 Uønskede Kemiske Stoffer, jf. stk. 2, af produktets handelsnavn,  

 producent/importør samt indhold af uønskede kemiske stoffer  

 efter regler fastsat af miljø- og energiministeren.
Stk. 2. Miljø- og energiministeren opretter et register  

 for produkter indeholdende uønskede kemiske stoffer, som skal 1)	varetage den administrative opgave tilknyttet anmeldelsen af  

 produkter med uønskede kemiske stoffer, 2)	rådgive Folketinget om begrænsningen af uønskede  

 kemiske stoffer samt 3)	varetage en offentlig tilgængelig informationsdatabase med  

 relevante oplysninger om produkter og deres indhold af uønskede  

 kemiske stoffer og om den statistiske udvikling på området.
 Stk. 3. Miljø- og energiministeren kan fastsætte  

 regler om, at anmelderen af et produkt indeholdende uønskede kemiske  

 stoffer skal betale et gebyr, som skal anvendes til hel eller delvis  

 dækning af omkostningerne forbundet med de opgaver, som Registret for  

 Produkter indeholdende Uønskede Kemiske Stoffer skal varetage, samt  

 til dækning af omkostninger forbundet med de nærmere  

 undersøgelser, jf. § 17, stk. 3.
§ 17. Miljø- og energiministeren sikrer forbrugerne  

 mulighed for at indberette mistanke om sundhedsfarlig eller  

 miljøskadelig effekt på dagligvareprodukter og sikrer, at alle  

 indberetninger vurderes.
Ministeren kan til sikring heraf bestemme, at enhver  

 forhandler af produkter indeholdende uønskede kemiske stoffer til det  

 i § 16 omhandlede register skal indberette henvendelser begrundet i  

 mistanke om sundhedsfarlig eller miljøskadelig effekt af solgte  

 produkters anvendelse, opbevaring eller bortskaffelse.
 Stk. 2. Miljø- og energiministeren offentliggør  

 løbende, herunder i elektronisk form, en brugervenlig oversigt over  

 produkter, hvor der er sket indberetning i henhold til stk. 1, med  

 relevante oplysninger om den indberettede mistanke.
Stk. 3. Miljø- og energiministeren foretager en  

 nærmere undersøgelse af de indberettede produkter og  

 iværksætter, hvis undersøgelsen giver anledning hertil, de  

 fornødne anvendelsesbegrænsende foranstaltninger i medfør  

 af lovens kapitel 6.« § 2 Loven træder i kraft den 1. oktober 2000.
