Nr BTL 83 Betænkning over Forslag til lov om ændring af personskatteloven (Lempelse  

 af formueskat)   

 Nr L 83 1988-89, 1. samling Afgivet af Skatte- og Afgiftsudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
En række af disse spørgsmål og skatteministerens besvarelser heraf er optrykt i et bilag til denne betænkning.
 Udvalget har endvidere modtaget mundtlige og/eller skriftlige henvendelser  

 fra:
Foreningen af Skov- og Landejendomsbesiddere i Danmark, Handelskammeret, Industrirådet, Pressalit A/S, Revisionskontoret i Odense, Tolvmandsforeningerne og Ældre Sagen, Frederiksberg.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af skatteministeren stillede ændringsforslag.
 Flertallet er enig om, at der består et særligt problem for  

 hovedaktionærer, der for at betale formueskatten skal hæve indkomstbeskattede  

 midler i selskabet.
Flertallet har noteret sig, at regeringen vil fremsætte et lovforslag til  

 løsning af hovedaktionærers formueskatteproblemer inden for en ramme på 100  

 mio. kr.
Lovforslaget fremsættes til vedtagelse i indeværende folketingsår.  

 En række tekniske aspekter skal afklares, inden et lovforslag til løsning af  

 dette problem kan fremsættes.
 Flertallet er enig om at tage loven om formueskat op til revision senest i  

 folketingsåret 1991-92.
 Et mindretal inden for flertallet (Fremskridtspartiets medlem af  

 udvalget) udtaler endvidere:
 Danmark har stort behov for store, massive, hurtigtvirkende  

 skattelettelser.
Bedst ville det være med klækkelige indkomstskattenedsættelser gennem  

 personfradragsforhøjelser.
Her spærrer imidlertid den omstændighed, at Mogens  

 Lykketoft (S) i 1985 og 1986 var de andre skattereformforhandlere så  

 overlegen, at han har skræmt regeringen til indtil videre at tro, at den ikke  

 kan stemme for væsentlige forhøjelser af personfradraget uden først at have  

 ført indgående forhandlinger med Socialdemokratiet.
Derfor kan Folketinget ikke vente med at iværksætte andre, socialt nyttige  

 skattelettelser, uanset at de ikke fungerer helt så hensigtsmæssigt.
Her er  

 et af de bedste bud reduktioner i formueskatten.
Vedrørende den skatteform  

 ligger det nemlig sådan, at nævnte Mogens Lykketoft (S) fik bildt de andre  

 skattereformpartier ind, at der på det område var frit slag.
 Begrundelsen var tydeligvis, at han regnede med, at et S/SF-flertal efter  

 1987-valget ville forhøje formueskatten, men den vanskæbne blev Danmark da  

 heldigvis sparet for.
 Derfor er det i øjeblikket sådan, at socialdemokraternes  

 skattereformtaktikkrumspring er årsagen til, at der, hvor mulighederne er  

 lettest for at nedsætte de direkte skatter, er formueskatten.
 Og man må naturligvis til enhver tid kende sin besøgelsestid og gøre  

 fremskridtene, hvor vejen er lettest fremkommelig.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Lovforslagets vedtagelse vil være udtryk for, at det borgerlige Danmark  

 ønsker politisk konfrontation.
Det lægger gift for en samordnet og solidarisk  

 økonomisk politik, der kunne tage fat på en løsning af Danmarks grundlæggende  

 økonomiske problemer.
 Der er tale om en grov og udfordrende omlægning af dansk  

 fordelingspolitik, når Folketingets borgerlige partier dramatisk nedsætter  

 formueskatten for de 1-2 pct. af befolkningen, der ejer mest, samtidig med at  

 de samme partier gennemfører store nedskæringer i levefoden for nogle af de  

 dårligst stillede med dyrere medicin, lavere bistandshjælp, dårligere  

 uddannelsesmuligheder, ringere hjemmehjælp osv.
Mindretallet ønsker at tilkendegive, at udvalgsarbejdet om L 83 har været  

 præget af regeringens totalt manglende vilje til at afhjælpe selv de mest  

 indlysende urimelige dele af det nuværende formueskattesystem.
Man har alene  

 ønsket en asocial gaveuddeling og ikke en løsning af de forvridninger, som  

 det nuværende formueskatteloft og de særlige nedslag for fysiske  

 erhvervsaktiver hos personligt erhvervsdrivende er udtryk for.
 Der har været tale om usaglige og lidet udtømmende svar på udvalgets  

 spørgsmål, og flertallet har insisteret på betænkningsafgivelse, før alle  

 spørgsmål var besvaret.
Den påtænkte formueskattelettelse begrundes med påståede positive  

 virkninger på investering og beskæftigelse.
Der er ikke under udvalgsarbejdet  

 fremført nogen form for dokumentation for art og omfang af disse virkninger.  

 Påstanden om, at lovforslaget skaber ekstra 10.000 arbejdspladser, synes helt  

 grebet ud af luften.
Og det er på ingen måde sandsynliggjort, at et givet  

 beløb i generelle formueskattelettelser har større positiv virkning end en  

 mere målrettet erhvervsfremmeindsats.
 Derimod har udvalgsarbejdet trods skatteministerens helt  

 utilfredsstillende svar dokumenteret, at der gives økonomiske forbedringer på  

 flere hundrede tusinde kroner til nogle få meget velhavende, der i forvejen  

 har udnyttet mulighederne for at reducere den skattepligtige indkomst.
 Dette billede forstærkes af de stillede ændringsforslag og af de bebudede  

 lettelser, specielt for hovedaktionærer, hvis disse skal gennemføres,  

 samtidig med at formueskatteloftet bevares i sin nuværende form.
Et flertal inden for mindretallet (Socialdemokratiets medlemmer af  

 udvalget) har under udvalgsarbejdet formuleret et klart, konstruktivt  

 alternativ til regeringens lovforslag, et alternativ, der burde kunne samle  

 bred politisk enighed, fordi det løser de reelle problemer ved formueskattens  

 nuværende udformning.
Socialdemokratiets alternativ ville være et godt  

 udgangspunkt for en bredere politisk diskussion om omlægning af vort samlede  

 skatte- og afgiftssystem, der presser sig på i lyset af den europæiske  

 udvikling.
Vedtagelse af regeringens forslag trækker modsat.
En kommende  

 socialdemokratisk regering vil betragte det som en af sine første opgaver at  

 få gennemført en ændring af formueskatten efter de retningslinjer,  

 Socialdemokratiet har skitseret under udvalgsarbejdet.
Der bliver ikke  

 politisk ro om formueskatten, før en sådan ændring er ført igennem.  

 Socialdemokratiets udkast til ændringsforslag er optrykt som et bilag til  

 denne betænkning.
Et mindretal inden for mindretallet (Socialistisk Folkepartis  

 medlemmer af udvalget) skal henvise til det af partiet fremsatte  

 beslutningsforslag nr.
B 22 om en mere retfærdig formueskat som en fornuftig  

 løsning af de konkrete problemer, som den nuværende formueskat skaber,  

 specielt hvad angår parcelhusejere og hovedaktionærer.
Ændringsforslag Af skatteministeren, tiltrådt af et flertal (udvalget med  

 undtagelse af S og SF):
Til § 1 1) Det under nr. 1 foreslåede § 18, stk. 3, 1. pkt.,  

 affattes således:
»Formueskatten udgør for indkomståret 1989 1,5 pct., for indkomståret  

 1990 1,2 pct. og fra og med indkomståret 1991 1 pct. af den del af den  

 skattepligtige formue, der overstiger bundfradragene i stk. 4 og 5.« Til § 2 2) Stk. 2 udgår.
Bemærkninger Til nr. 1 Det foreslås, at nedsættelsen af skatteprocenten fra 2,2 til 1,0, der i  

 lovforslaget sker over en fireårs periode, i stedet sker over en treårs  

 periode.
Til nr. 2 Efter lovforslagets § 2, stk. 2, skal den særlige regel om to bundfradrag  

 for en efterlevende ægtefælle også anvendes, selv om den anden ægtefælle er  

 død før indkomståret 1989. Reglen bevirker, at personer, der blevet  

 enker/enkemænd før 1989, og som ikke har indgået nyt ægteskab, får to  

 bundfradrag i perioden 1989-93. Dette gælder, uanset hvornår den anden  

 ægtefælle er død.
Baggrunden for ændringsforslaget er, at der med regeringens lovforslag  

 generelt indføres lempeligere formuebeskatning, og at ingen skatteyder kommer  

 til at betale mere i formueskat med de foreslåede regler.
Det er derfor  

 regeringens opfattelse, at der ikke er behov for en særlig overgangsregel for  

 personer, hvis ægtefælle er død inden indkomståret 1989. Hertil kommer, at en  

 overgangsregel, der i en kortere periode bevirker to bundfradrag for enker og  

 enkemænd, hvis ægtefælle er død for mange år siden, og som derefter bevirker,  

 at den efterlevende ægtefælle igen kun har et bundfradrag, af mange  

 skatteydere vil blive opfattet som uforståelig.
De provenumæssige virkninger af ændringsforslaget er anslået i  

 nedenstående oversigt.
Provenuforskydningerne er målt i forhold til det  

 fremsatte lovforslag.
 Ændringsforslaget skønnes for 1989 til 1991 at medføre et provenutab i  

 forhold til det fremsatte lovforslag på 180 mio. kr. i 1989 faldende til 105  

 mio. kr. i 1991. I 1992 og 1993 fremkommer et merprovenu på henholdsvis 45 og  

 40 mio. kr. i kraft af ændringsforslagets regel om, at adgangen til at  

 oppebære dobbelt bundfradrag bortfalder for de ægtefæller, der er blevet  

 enlige før 1989. Fra og med 1994 er der ingen provenuvirkning af  

 ændringsforslaget.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Grete Schødts (S) Stavad (S) fmd.  

Bjørn Poulsen (SF) Jens Thoft (SF) Bilag 1 Nogle af udvalgets spørgsmål til skatteministeren og dennes besvarelse heraf Spørgsmål 1:
 Hvor stor en reduktion forventes - bl.a. som følge af de faldende  

 ejendomsværdier - i antal formueskatteydere i 1988 og 1989, såfremt der ikke  

 gennemføres ændringer i lovgivningen om formuebeskatning? (Der ønskes så vidt  

 muligt en skønnet ajourføring af tabel 1 i lovforslaget).
 Svar:
 I 1987 skønnes antallet af familier, der betaler formueskat, at være ca.  

 88.400.
Ved årsreguleringen pr. 1. januar 1988 er ejendomsværdien for ejerboliger  

 reguleret ned med 5-10 pct.
Der foreligger endnu ikke oplysninger, der kan  

 danne grundlag for et skøn over, hvor mange formueskatteydere der som følge  

 heraf vil blive formueskattefri i 1988.
Det må imidlertid antages at dreje sig om en del af de formueskatteydere,  

 der har skattepligtige formuer i 1987 lige over formueskattebundgrænsen.  

 Mellem bundgrænsen og 1,5 mio. kr. er der ca. 30.000 formueskatteydere.
Det  

 må rent skønsmæssigt antages, at måske 10.000-15.000 af disse vil blive  

 formueskattefrie i 1988 som følge af nedreguleringen af ejendomsværdierne.
 Det forventes ikke, at årsreguleringen pr. 1. januar 1989 vil resultere i  

 nogen større ændring i antallet af formueskatteydere i 1989.
 Spørgsmål 2:
 Hvor meget er de skattepligtige formuer reduceret som følge af nedslagene  

 for fysiske erhvervsaktiver hos personligt erhvervsdrivende (mia. kr.), og  

 hvor stort et formueskattetab betyder disse regler under gældende regler og  

 efter gennemførelse af L 83? Beregningen ønskes både før og efter virkningen  

 af skatteloftsbestemmelsen.
 Svar:
 Der foreligger ikke statistiske oplysninger om størrelsen af nedslagene  

 for fysiske erhvervsaktiver hos personligt erhvervsdrivende.
 På basis af oplysninger fra selvangivelsesundersøgelsen for indkomståret  

 1985 kan der imidlertid på baggrund af nogle gennemsnitsbetragtninger om  

 fordelingen af erhvervsaktiverne hos grupperne landmænd og øvrige  

 selvstændige foretages et usikkert skøn over størrelsen af disse nedslag.
 For den gruppe af formueskatteydere, der efter gældende regler betaler  

 formueskat, samt for formueskattepligtige, der ville være omfattet af  

 formueskatten, såfremt der ikke blev givet nedslag for fysiske  

 erhvervsaktiver, kan det samlede nedslag rent skønsmæssigt anslås til ca. 30  

 mia. kr. for 1987.
Skøn over mindreprovenuet som følge af nedslagsreglerne for fysiske  

 erhvervsaktiver før og efter formueskatteloftet er vist i nedenstående  

 oversigt.
Skønnene er vist dels efter gældende 1987-regler, dels efter  

 lovforslaget i 1989 og 1992.
Reduktion af formueskatten som følge af nedslaget for fysiske  

 erhvervsaktiver. (1987-prisniveau) Spørgsmål 6:
Hvordan vil det efter gældende regler i 1988 og i de enkelte år 1989-92  

 efter lovforslaget påvirke formueskatteprovenuet, hvis ægtefællereglerne  

 ændres til, at der som hovedregel er særbeskatning af personlig formue, men  

 hovedreglen kun ubetinget gælder for særeje, mens den andel af fællesejet  

 formue, der overstiger 1 mio. kr., altid for så vidt angår beregningen af  

 formueskattens størrelse skal henregnes til den af ægtefællerne, der har  

 størst skattepligtig indkomst? Svar:
I nedenstående oversigt er vist provenutabet ved L 83 suppleret med de  

 ægtefælleregler, der er anført i spørgsmålet.
Til sammenligning er anført  

 provenutabet ved L 83.
Der foreligger ikke statistiske oplysninger om størrelsen af  

 særeje/fælleseje.
I beregningerne er det forudsat, at der ved formueskattens  

 beregning kan overføres op til 1 mio. kr. af ægtefællernes samlede  

 skattepligtige formue til den af ægtefællerne, der har den mindste  

 skattepligtige indkomst.
 I 1989 og 1990 er der ingen provenuændring ved at supplere L 83 med de  

 anførte ægtefælleregler.
 Det skyldes, at bundfradraget pr. ægtefælle i L 83 i 1989 og 1990 er  

 mindre end 1 mio. kr. og derfor kan udnyttes fuldt ud også ved de i  

 spørgsmålet anførte ægtefælleregler.
 Spørgsmål 10:
 Der ønskes en præcis gennemgang af forudsætningerne for et regnestykke,  

 der fører til, at L 83 i 1989 ville medføre 3.000 arbejdspladser, og det  

 ønskes tilsvarende belyst, om lovforslaget ved fuld gennemførelse vil betyde  

 9.000 ekstra arbejdspladser i 1992.
 Spørgsmål 16:
 Ministeren bedes specificere og begrunde den yderligere beskæftigelse, der  

 forventes som følge af forslagets vedtagelse og sammenligne dette med  

 tilsvarende skattelettelser gennemført ved:
a) Forbedring af afskrivningsmulighederne, b) forhøjelse af det skattefri bundfradrag, hvoraf 60 pct. anvendes til  

 lønomkostningsnedsættelse, c) nedsættelse af topskatteprocenten på 68 pct. (eksklusiv kirkeskat) og d) gennemførelse af hovedaktionærlovforslaget, L 247 af 23. marts 1988.
 Svar:
Formueskatteudvalget har i betænkning nr. 1136 fra marts 1988 vist, at  

 formueskatten er meget byrdefuld for erhvervslivet, navnlig for de mindre og  

 mellemstore virksomheder.
Det skyldes bl.a., at det er nødvendigt at hæve  

 væsentlig større beløb i virksomheden, end der skal betales i formueskat,  

 fordi de hævede beløb også indkomstbeskattes.
Hvis der er tale om et selskab,  

 skal der endvidere betales selskabsskat af overskuddet.
Som det også er vist i betænkningen, medfører den nuværende høje  

 formueskattesats endvidere, at der ofte vil være tale om et negativt  

 realafkast efter skat af almindelige formueplaceringer, og ligeledes vil  

 afkastet af en række investeringer ofte være lavere end det beløb, som ejeren  

 skal betale i indkomst- og formueskat.
Det hæmmer den private opsparing og  

 lysten til at igangsætte.
Endvidere påpeges det i betænkningen, at formueskatten giver et incitament  

 for formueskattepligtige til at flytte til udlandet.
Sådanne fraflytninger  

 kan have en betydelig negativ effekt på den danske samfundsøkonomi, i den  

 udstrækning formueskatten foranlediger dygtige erhvervsledere med handlekraft  

 og initiativ til at flytte til udlandet.
Da L 83 sigter på at imødegå disse negative virkninger af formueskatten,  

 har forslaget derfor givetvis en langt mere vidtgående positiv virkning for  

 erhvervslivet end svarende til den umiddelbare skattelettelse.
En lempelse af  

 formueskatten er således et godt og positivt signal, der tillige kan have en  

 betydelig psykologisk virkning også for dem, der ikke umiddelbart er omfattet  

 af formueskatten.
Forslaget vil derfor utvivlsomt medføre en forøget beskæftigelse i  

 specielt de små og mellemstore virksomheder.
Hertil kommer, at der undgås tab  

 af arbejdspladser, f.eks. fordi indehaveren undlader at lukke virksomheden og  

 flytte til udlandet.
Der savnes erfaringer for, hvor store de samlede  

 beskæftigelsesvirkninger af disse effekter kan være.
Beskæftigelsesvirkningen  

 af L 83 er derfor ikke kvantificeret, men det er anført i bemærkningerne til  

 lovforslaget, at hvis den foreslåede lempelse af formueskatten i 1989 fører  

 til, at 3.000 personer vil komme i beskæftigelse, vil det umiddelbare  

 provenutab blive opvejet af højere indkomstskat og sparede udgifter til  

 dagpenge.
 Forudsætningerne for dette regnestykke er følgende:
I 1992 er provenutabet ved lovforslaget ca. 1.160 mio. kr.
Beregnet under  

 samme forudsætninger som ovenfor vil dette provenutab blive opvejet, såfremt  

 ca. 8.500 personer ekstra kommer i beskæftigelse i 1992.
 De særlige effekter, der opnås ved en lempelse af formueskatten, medfører,  

 at forslaget ikke umiddelbart lader sig sammenligne med de øvrige  

 skattelettelser, der er nævnt i spørgsmål 16.
 Generelt må skattelettelser, der fremmer erhvervslivets  

 konsolideringsmuligheder og konkurrenceevne, antages at have de gunstigste  

 beskæftigelsesvirkninger.
 Den foreslåede lempelse af formueskatten forøger virksomhedernes  

 konsolideringsmuligheder og giver en stor effekt for en forholdsvis lille  

 kreds af virksomhedsejere.
 Forslagene om en forhøjelse af det skattefrie bundfradrag, hvoraf 60 pct.  

 anvendes til nedsættelse af lønomkostningerne, og forslaget om at nedsætte  

 marginalskatteprocenten på 68 pct. vedrører derimod en bred kreds af  

 skatteydere og vil derfor få en forholdsvis begrænset effekt for den enkelte  

 henset til, at der for 1989 er tale om en skattelettelse på omkring 400 mio.  

 kr. stigende til ca. 1,2 mia. kr. i 1992. Det er f.eks. begrænset, hvor stor  

 effekten af en lønsænkning på 60 pct. af disse beløb kan blive.
L 247 går ud på, at anpartshaveres og aktionærers skattepligtige indkomst  

 ikke forhøjes, hvis selskabet refunderer eller betaler den del af  

 formueskatten, der falder på anparterne eller aktierne.
Forslaget tager kun  

 sigte på at afhjælpe problemerne for aktionærer.
Der er derimod ingen  

 lettelse for den brede kreds af erhvervsdrivende, der driver virksomheden i  

 personlig form.
L 83 må derfor antages at have en væsentlig større positiv  

 effekt for det samlede erhvervsliv.
 Spørgsmål 11:
 Der ønskes en vurdering af de provenumæssige virkninger af de  

 socialdemokratiske ændringsforslag.
 Svar:
 I nedenstående oversigt er vist de provenumæssige konsekvenser i forhold  

 til gældende regler af Socialdemokratiets ændringsforslag til regeringens  

 lovforslag (L 83).
Provenuvirkningen af de enkelte elementer i ændringsforslaget er afhængig  

 af, i hvilken rækkefølge de beregnes.
Der er anvendt den rækkefølge, der  

 fremgår af oversigten.
Som udgangspunkt er provenuændringerne beregnet i  

 forhold til gældende regler.
Forslagene er forudsat gennemført i 1989, og  

 alle beløb er i 1987-niveau.
 De enkelte punkter er nærmere kommenteret efterfølgende.
Oversigt over de provenumæssige konsekvenser i 1989 af Socialdemokratiets  

 ændringsforslag til regeringens lovforslag (L 83) 1987-niveau Ad 1 Formueskattesatsen nedsættes fra 2,2 pct. til 1,5 pct. med virkning fra og  

 med indkomståret 1989. Provenutabet skønnes til 425 mio. kr.
Ad 2 Det »vandrette« skatteloft på 78 pct. fjernes.
Provenugevinsten  

 herved kan skønnes til 345 mio. kr. under forudsætning af en formueskattesats  

 på 1,5 pct.
Ad 3 Reglerne om nedslag i formuen på 40 pct. af værdien af fysiske  

 erhvervsaktiver afskaffes, herunder også det særlige nedslag for skove på 80  

 pct. af værdien.
 Provenugevinsten på 420 mio. kr. er beregnet under forudsætning af en  

 formueskattesats på 1,5 pct., og at formueskatteloftet er fjernet.
 Skønnet er behæftet med stor usikkerhed og bygger på  

 gennemsnitsbetragtninger over fordelingen af erhvervsaktiver hos grupperne  

 landmænd og øvrige selvstændige.
Ad 4 Hver ægtefælle får et bundfradrag på 1.278.700 kr. (1987-niveau). Særeje  

 beskattes hos den ægtefælle, som særejet tilhører.
Ved beregning af  

 formueskatten kan dog op til 500.000 kr. (1987-niveau) af fællesejet  

 formuebeskattes hos den ægtefælle, der har den laveste skattepligtige  

 indkomst.
Den beregnede formueskat fordeles mellem ægtefællerne efter  

 størrelsen af deres skattepligtige formue.
Begge beløbsstørrelser  

 (1.278.700/500.000) reguleres efter personskattelovens § 20.
Der foreligger ikke i skattestatistikken oplysninger om, hvor stor en del  

 af de skattepligtige formuer der er særeje.
Ved beregningerne er det  

 forudsat, at indtil 500.000 kr. af ægtefællernes samlede formue beskattes hos  

 den af ægtefællerne, der har den laveste skattepligtige indkomst.
Med stor  

 usikkerhed kan denne bestemmelse skønnes at medføre et provenutab på 380 mio.  

 kr. under forudsætning af, at formueskattesatsen er 1,5 pct. og det vandrette  

 skatteloft samt nedslaget for fysiske erhvervsaktiver er ophævet.
Ad 5 Unoterede aktier og anparter skal i alle tilfælde værdiansættes til deres  

 andel af selskabets fulde indre værdi.
 Som anført i besvarelsen af spørgsmål 3 er det ikke muligt at skønne over  

 virkningen på formueskatteprovenuet af at værdiansætte unoterede aktier og  

 anparter til den indre værdi.
 I det socialdemokratiske ændringsforslag er det endvidere nævnt, at det  

 kan forekomme rimeligt at overveje at give adgang til, at virksomheden uden  

 skattemæssige konsekvenser for ejeren kan udrede den del af formueskatten,  

 der vedrører virksomhedsformue.
For en samlet vurdering af det socialdemokratiske ændringsforslag skal jeg  

 henvise til min kommentar til Mogens Lykketofts svar på brev fra Mogens  

 Boyter, Pressalit A/S.
Det fremgår af min kommentar, at muligheden for at  

 selskaber betaler hovedaktionærformueskatten betyder en lempelse for en lille  

 gruppe erhvervsdrivende.
Til gengæld betyder ophævelsen af  

 formueskatteloftet, at man fjerner den beskyttelse for alle andre, der ligger  

 i, at der normalt højst skal betales 78 pct. i samlet formue- og  

 indkomstskat.
Desuden betyder ophævelsen af nedslagsreglen for fysiske  

 erhvervsaktier en betydelig skærpelse af formueskatten for ejerne af  

 personligt drevne virksomheder.
 På denne baggrund kan regeringen ikke gå ind for det socialdemokratiske  

 ændringsforslag.
 Spørgsmål 13:
Hvor stor er den kapitaliserede formueværdi af en typisk  

 tjenestemandspension fra 65 år? Svar:
 Spørgsmålet har været forelagt Finansministeriet, Administrations- og  

 Personaledepartementet, der har oplyst følgende:
 »Tjenestemandspensionsordningen giver en lovhjemlet ret til løbende  

 ydelser ved pensionering ved indtrædende alder, sygdom og død (ægtefælle og  

 børn).
 Pensionerne finansieres løbende med bevilling på finansloven (§ 26  

 Pensionsvæsenet), når pensionsbegivenheden er indtrådt, og der er ingen  

 kapitalopsparing eller formue til afdækning af  

 tjenestemandspensionsforpligtelserne.
Ved forsikringsmæssige pensionsordninger med løbende udbetalinger baseret  

 på kapitalopsparing via bidragsindbetalinger har den enkelte person ikke  

 ejendomsret til den opsparede kapital, der tilfalder de øvrige forsikrede i  

 ordningen, hvis der ved død ikke efterlades ægtefælle eller børn.« Spørgsmål 14:
Hvordan forventes bundfradraget at udvikle sig for 1989 fra satsen  

 1.278.700 kr. i 1987 og 1.329.000 kr. i 1988? Svar:
 Formueskattebundgrænsen reguleres efter reguleringstallet i  

 personskattelovens § 20 med et grundbeløb i 1987-niveau på 1.278.700 kr.  

 svarende til et reguleringstal på 100.
 For 1989 er reguleringstallet 108,2, og formueskattebundgrænsen for 1989  

 er derfor fastsat til 1.383.600 kr., svarende til en stigning på 4 pct. fra  

 1988 til 1989.
 Spørgsmål 19:
Ad svar på spørgsmål 4 I betragtning af, at gruppen hovedaktionærer har indgået i debatten om  

 ændringer af formueskatten med stor vægt, bedes skatteministeren fremskaffe  

 kvalificeret skøn over hovedaktionærers formuebeskatning fordelt på  

 forskellige formuestørrelser og besvarelse af spørgsmål 4.
 Svar:
 Som det fremgår af svaret på spørgsmål 4, findes der ikke i statistikken  

 en socioøkonomisk kode for hovedaktionærer.
 Hvis der skal skønnes over, hvor stor en del af formueskatteprovenuet der  

 bæres af hovedaktionærer efter gældende regler og efter gennemførelsen af L  

 83, må det baseres på nogle antagelser, der har karakter af gæt.
 Det kan således antages, at hovedaktionærer hovedsageligt befinder sig i  

 sociogruppen direktører og overordnede funktionærer.
 For 1987 skønnes ca. 13.400 af gruppen direktører og overordnede  

 funktionærer at få beregnet ca. 510 mio. kr. i formueskat, og efter nedslag  

 for formueskatteloftet skønnes de at skulle betale ca. 340 mio. kr.
 Rent skønsmæssigt antages ca. 25 pct. eller ca. 3.500 af den pågældende  

 gruppe at være hovedaktionærer, og de skønnes efter gældende regler at få  

 beregnet ca. 320 mio. kr. i formueskat og at skulle betale ca. 175 mio. kr.  

 efter nedslag for formueskatteloftet.
 Når L 83 er fuldt gennemført i 1992, skønnes hovedaktionærer at få  

 beregnet ca. 105 mio. kr. i formueskat og at skulle betale ca. 85 mio. kr.  

 efter formueskattenedslag.
 Spørgsmål 20:
Ad svar på spørgsmål 12 Ministeren bedes oplyse, hvor mange ægtepar og hvor mange enlige der er  

 over 25 år, og sætte disse tal i relation til antallet af ægtepar og enlige,  

 der skal betale formueskat efter gennemførelse af dobbelt bundfradrag for  

 ægtepar.
 Svar:
 De ønskede oplysninger fremgår af nedenstående oversigt.
Ægtepar og enlige, der betaler formueskat Spørgsmål 21:
Ad svar på spørgsmål 5 Hvor stor en del af formueskatteprovenuet for personer på 67 år og derover  

 vedrører henholdsvis hovedaktionæraktier, andre erhvervsformer og personernes  

 ejerboliger.
 Svar:
På basis af oplysninger om aktivsammensætningen fra  

 selvangivelsesundersøgelsen for 1985 er der i nedenstående oversigt angivet  

 den relative fordeling af de samlede skattepligtige aktiver for  

 formueskatteydere fyldt 67 år fordelt på typerne ejendomsværdi,  

 erhvervsformue og aktier.
Der foreligger som nævnt i svaret på spørgsmål 15  

 ikke oplysninger specielt om hovedaktionæraktier.
 Hvis det antages, at såvel bundfradrag som eventuel gæld fragår de enkelte  

 aktiver i forhold til deres andel af den skattepligtige formue, kan det  

 samlede formueskatteprovenu efter gældende regler i 1987 for personer på 67  

 år og derover fordeles, som det fremgår af nedenstående oversigt.
Formueskatteprovenu for over 67-årige fordelt på skattepligtige aktiver.  

 Gældende regler, 1987-niveau Spørgsmål 25:
 På baggrund af formueskatteudvalgets klare analyser af den højst  

 uhensigtsmæssige indretning af det nuværende formueskatteloft kræver det en  

 uddybning, hvorfor skatteministeren ikke mener, tiden er inde til at afskaffe  

 eller revidere formueskatteloftet.
 Svar:
Det er rigtigt, at formueskatteudvalget i betænkning 1136/1988 anfører, at  

 skatteloftsbestemmelsen har nogle uhensigtsmæssige virkninger.
På baggrund  

 af, at formueskatteloftet indgår i skattereformaftalen, har udvalget ikke  

 taget stilling til, om formueskatteloftet eventuelt burde afskaffes.
Udvalget  

 peger dog på, at behovet for formueskatteloftet mindskes betydeligt ved en  

 meget væsentlig satsnedsættelse.
Der er i betænkningen gennemregnet en model,  

 hvor formueskattesatsen er nedsat til 0,5 pct. kombineret med en ophævelse af  

 formueskatteloftet.
 Udvalget anfører, at det selv med en så væsentlig nedsættelse af satsen  

 ikke vil kunne undgås, at et fåtal vil få skærpet beskatningen, og at det  

 derfor principielt kan være betænkeligt at afskaffe formueskatteloftet.
Regeringen mener, at der er behov for en lempelse af formueskatten og ikke  

 en skærpelse - heller ikke for et fåtal af skatteydere.
Den gældende  

 skatteloftsregel foreslås derfor opretholdt.
 Spørgsmål 51:
Alm. del - bilag 71, 1988-89 I forlængelse af svaret på spørgsmål 50 ønskes oversigt over, hvor mange  

 af formueskatteyderne i de respektive intervaller der får den pålignede  

 formueskat nedsat efter skatteloftsbestemmelsen, og hvilke beløb nedsættelsen  

 af formueskatten og den supplerende nedsættelse af statsindkomsten betyder i  

 provenutab.
 Svar:
Nedslag i formueskat og statsskat fordelt efter formuestørrelse i 1987 1) Det vandrette skatteloft på 78 pct.
 Det skønnes, at ca. 7.300 familier vil være omfattet af bestemmelserne om  

 formueskatteloftet i 1987. Det samlede nedslag i formueskatten i 1987 skønnes  

 til ca. 605 mio. kr. og det samlede nedslag i statsskatten til ca. 85 mio.  

 kr.
 Formueskatteloftet på 78 pct. reducerer således den betalte formue- og  

 indkomstskat med i alt ca. 690 mio. kr.
Bilag 2 Udkast til ændringsforslag til lovforslaget fra Socialdemokratiet Lovforslagets titel ændres:
Forslag til lov om ændring af personskatteloven og ligningsloven Ændringsforslag til L 83 - Personskatteloven 1. § 18, stk. 3, affattes således:
»Formueskatten udgør fra indkomståret 1989 1,5 pct.« 2. § 18, stk. 5, affattes således:
»Gifte personer, der er samlevende i hele indkomståret, har hver for  

 sig bundfradrag efter stk. 4. Særeje skal altid selvangives hos den  

 ægtefælle, det tilhører.
Fællesejede formuedele selvangives hos den af  

 ægtefællerne, der har råderetten.
Beregningen af ægteparrets samlede  

 formueskat skal dog ske, som om højst en formuedel på 500.000 kr. ud af den  

 samlede fællesejede formue var selvangivet som skattepligtig formue hos den  

 af ægtefællerne, der har den laveste skattepligtige indkomst.
Den beregnede  

 formueskat fordeles derefter forholdsmæssigt mellem ægtefællerne efter  

 størrelsen af deres skattepligtige formue.« 3. Der indsættes et nyt § 18, stk. 6, med følgende ordlyd:
 »Beløbsgrænserne i stk. 4 og 5 reguleres efter § 20«.
 4. § 19, stk. 2-7, udgår.
Ændringsforslag til ligningsloven 1. §§ 18 A-18 C udgår.
 2. § 19, 1. punktum, affattes således:
»Unoterede aktier og anparter skal ved opgørelsen af den  

 skattepligtige formue medregnes med en til aktiens eller anpartens pålydende  

 svarende andel i selskabets hele formue (skattemæssigt opgjort indre  

 værdi).« Bemærkninger Socialdemokratiet afviser regeringens forslag til en generel gaveuddeling  

 til de største velhavere i Danmark ved i løbet af fire år at fjerne to  

 tredjedele af den nuværende formuebeskatning.
Enkelte skatteydere med formuer på meget store millionbeløb og  

 skattepligtige indkomster, der i forhold til formuen er meget små, vil ved  

 fuld gennemførelse af regeringsforslaget få årlige formueskattelettelser på  

 200.000-400.000 kr.
Det er naturligvis fuldstændig uacceptabelt og vil være  

 ødelæggende for enhver appel fra den samme regering om tilbageholdenhed hos  

 den brede befolkning med krav om bedre løn, lavere skat eller bedre social  

 tryghed.
 De skatteydere, der får de allerstørste lettelser, vil ofte have endda  

 meget store skattefri formuegevinster og vil ligeledes oftest have nedbragt  

 den skattepligtige del af indkomsten med store fradrag.
 Indtil skattefriheden for formuegevinster mere generelt måtte blive  

 begrænset i dansk lovgivning, mener Socialdemokratiet, at en formueskat af  

 nuværende styrke må bevares som et af de få stærkt progressive elementer i  

 vort samlede skattesystem.
 Men den nuværende udformning af formueskatten rummer, som det også er  

 påvist i formueskatteudvalgets betænkning, en række forvridninger og  

 vilkårligheder.
 Derfor foreslår Socialdemokratiet en række grundlæggende ændringer i  

 skattereglerne, hvoraf fire vigtige hovedpunkter er medtaget i de  

 nedenstående ændringsforslag til L 83:
 1. Formueskatteprocenten nedsættes straks fra 2,2 til 1,5.
 2. Ægteskabet diskrimineres urimeligt, og de gældende sambeskatningsregler  

 må derfor revideres, men efter andre retningslinjer end foreslået af  

 regeringen.
3. De nuværende regler rummer også en særlig hård behandling af  

 hovedaktionærer i mindre og mellemstore erhvervsvirksomheder, mens derimod  

 personligt ejede virksomheders indehavere nyder godt af endda meget gunstige  

 værdiansættelsesregler på grund af nedslaget på 40 pct. af værdien af fysiske  

 erhvervsaktiver.
Formueskatteudvalget påpeger netop i sin betænkning, at det  

 er økonomisk uhensigtsmæssigt, at nogle aktiver værdiansættes meget lavt ved  

 formueskatteberegningen.
Det taler for at nedsætte formueskatteprocenten og  

 samtidig fjerne de nuværende særlige nedslagsregler for fysiske  

 erhvervsaktiver i personligt drevne virksomheder og sikre, at erhvervsformuer  

 værdiansættes efter samme kriterier uanset virksomhedens juridiske  

 organisationsform.
4. Endelig bør de nuværende regler om formueskatteloftet helt afskaffes.  

 Der er tale om nogle af de mest uforståelige paragraffer i en samlet,  

 kompliceret skattelovgivning.
De bør fjernes allerede ud fra ønsket om  

 regelsanering.
Men skatteloftsreglen er også stærkt manipulerbar, idet enhver  

 forøgelse af ligningsmæssige fradrag, rentefradrag eller af af- og  

 nedskrivninger i mangfoldige tilfælde kan reducere formueskatten.
På samme  

 måde kan formueskatten påvirkes ved den måde, en personligt erhvervsdrivende  

 vælger at benytte virksomhedsordningen.
Når man tager i betragtning, at antallet af formueskatteydere allerede med  

 videreførelse af gældende regler vil være faldende som følge af nedsættelsen  

 af ejendomsværdierne ved årsomvurderingerne, så vil gennemførelse af de fire  

 punkter reducere antallet af husstande, der betaler formueskat, fra 88.400 i  

 1987 til ca. 50.000 i 1989. Langt de fleste af de resterende  

 formueskatteydere vil få større eller mindre lettelser i forhold til gældende  

 regler.
Det må skønnes, at ca. 10.000 skal betale noget mere i formueskat.  

 Der er her især tale om formueejere med mere end 5 mio. kr., idet denne  

 gruppe efter gældende regler begunstiges af skatteloftet og har en effektiv  

 formueskat på mellem 0,5 og 1 pct. - og altså langt fra den formelle  

 skatteprocent på 2,2.
Endvidere kan det forekomme rimeligt at overveje at give adgang til, at  

 virksomheden uden skattemæssige konsekvenser for ejeren kan udrede den del af  

 formueskatten, der vedrører virksomhedsformue.
Derved undgås, at  

 formueskatten dræner erhvervsvirksomheder for kapital, fordi ejeren skal  

 trække et beløb, der måske er tre gange så stort som selve formueskatten, ud  

 for at få en personlig nettoindkomst, hvoraf formueskatten kan betales.
Det  

 ville være naturligt at begrænse adgangen til at betale ejerens formueskat i  

 personlig erhvervsvirksomhed til erhvervsdrivende under virksomhedsordning.  

 Selskaber bør alene kunne udrede formueskat for personer, der er  

 hovedaktionærer efter aktieavancelovens § 4, stk. 2 og 3. Desuden må  

 selskabers betaling af hovedaktionærernes formueskat betinges af godkendelse  

 på generalforsamlingen.
Videre kan det være velbegrundet at overveje at give adgang til, at  

 pensionister kan undlade betaling af formueskat - mod at boet efter den  

 pågældendes død til gengæld betaler en særlig boafgift.
Boafgiften skulle i  

 givet fald pålægges bo-værdier udover formueskattebundgrænsen i skatteyderens  

 dødsår og være på formueskatteprocenten (1,5 pct.) ganget med det antal år,  

 skatteyderen havde været formueskattefri som pensionist.
En sådan ordning  

 ville være en langt mere vidtgående, men langt mindre bureaukratisk version  

 af de særlige indefrysningsregler, der allerede eksisterer for den del af  

 pensionisters formueskat, der vedrører ejerbolig: De gældende regler (i  

 kildeskattelovens § 89 A) påberåbes meget sjældent, fordi de forudsætter  

 pantesikkerhed og forrentning i indefrysningsperioden.
Disse regler bør  

 afskaffes, hvis en generel formueskattefrihed kombineret med boafgift  

 indføres for pensionisterne.
 Socialdemokratiet vil støtte adgang for virksomheder og selskaber til at  

 betale formueskat og formueskattefrihed samt boafgift for pensionister, hvis  

 der i Folketinget kan skabes enighed om de fremsatte socialdemokratiske  

 ændringsforslag til L 83.
Ændringerne i personskatteloven Nr. 1 nedsætter formueskatteprocenten fra 2,2 til 1,5.
Nr. 2 giver som hovedregel særskilt formueopgørelse og -beskatning for  

 ægtefæller.
Reglen gælder ubetinget for særeje.
Derimod foreslås en særlig  

 skatteberegningsregel, således at man, uanset hvordan der selvangives med  

 hensyn til formuefordelingen mellem ægtefællerne, højst kan opnå skattefordel  

 for at henføre 500.000 kr. (1987-tal) af fællesejet formue til den af  

 ægtefællerne, der har den laveste skattepligtige indkomst.
Ved selve  

 opkrævningen af formueskatten anvendes imidlertid fortsat principperne fra de  

 hidtidige regler, således at den samlede formueskat for ægteparret fordeles i  

 samme forhold, som ægteparret har fordelt ved selvangivelsen.
Det betyder i praksis, at ægtepar med samlet fællesejet formue op til 1,92  

 mio. i 1989 vil være formueskattefri, forudsat at der ikke tillige er nogen  

 af ægtefællerne, der har særejet formue.
De gældende regler ville kun give  

 skattefrihed for 1,38 mio. i 1989. Ændringen er ensbetydende med, at mere end  

 halvdelen af de nuværende formueskatteydende ægtepar fritages for at betale  

 formueskat, også selv om det forudsættes at nedslaget for fysiske  

 erhvervsaktiver samtidig afskaffes og unoterede aktier vurderes noget højere.
Socialdemokratiets forslag bevirker i 1989 en væsentlig stærkere  

 umiddelbar begrænsning af formueskattens diskrimination mod ægteskabet end  

 regeringens forslag.
I forhold til slutvirkningen af regeringsforslaget  

 (1992) vil Socialdemokratiets forslag imidlertid betyde, at 25.000 ægtepar  

 med de allerstørste formuer i realiteten får lagt loft over den økonomiske  

 fordel ved, at hver ægtefælle får sit eget bundfradrag.
Loftsreglen  

 forekommer nødvendig for at undgå, at ægtepar, hvor den ene ægtefælle i  

 realiteten har indbragt langt den største del af formuen i ægteskabet og  

 fortsat råder over denne, opnår skattelettelser på op til 21.000 kr. årligt.
 Nr. 3 præciserer, at beløbsgrænsen i nr. 2 reguleres ligesom  

 bundfradraget.
 Nr. 4 afskaffer formueskatteloftets komplicerede bestemmelser.
Ændringerne i ligningsloven Nr. 1: Med afskaffelse af §§ 18 A-C fjernes de nuværende særlige  

 nedslagsregler for forskellige former for fysiske erhvervsaktiver.
Nr. 2: Ændringen i § 19 betyder, at unoterede aktier og anparter uden  

 undtagelse skal værdiansættes til den skattemæssige indre værdi.
De særlige  

 regler, der fastsættes af Ligningsrådet for forskellige typer af unoterede  

 selskaber, bortfalder dermed.
