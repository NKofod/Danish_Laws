 Ved kundgørelse for forsvaret B. 24-1973 har forsvarsministeriet ophævet  

 den tidligere ordning, hvorefter visse kategorier af forsvarts personel uden  

 politiets tilladelse kan erhverve og besidde private skydevåben.
 For forsvarets, herunder hjemmeværnets personel gælder herefter  

 våbenlovgivningens almindelige regler med hensyn til erhvervelse, besiddelse  

 og overdragelse af private våben.
 Personel, der i henhold til den tidligere ordning besidder private  

 skydevåben, kan dog fortsat besidde disse våben, såfremt registreringen hos  

 forsvaret erstattes af sædvanlig våbentilladelse.
I den anledning bemyndiger justitsministeriet Dem herved til at udstede 2-  

 eller 5-årige våbentilladelser mod gebyr til personel, der i henhold til de  

 tidligere regler er i besiddelse af private skydevåben, der anvender  

 forsvarets ammunition.
Der henvises herved til pkt. d i vedlagte kundgørelse  

 for forsvaret B. 24-1973.
 Opmærksomheden henledes på, at det ved fornyelser skal påses, at den  

 pågældendes tilknytning til forsvaret ikke er ophørt.
