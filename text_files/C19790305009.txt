 I arbejdsløshedslovens § 59, stk. 2, og § 73, stk. 3, er fastsat følgende  

 bestemmelser:
 For fuldtidsforsikrede:
 »Har et medlem i en uge haft beskæftigelse af større omfang end  

 svarende til fagets normale arbejdstid, overføres overskydende timer til den  

 følgende uge«.
 For deltidsforsikrede:
 »Har et medlem i en uge haft beskæftigelse i et større omfang end  

 svarende til den gennemsnitlige ugentlige arbejdstid, jfr. stk. 1, overføres  

 overskydende timer til den følgende uge«.
 I medfør at § 59, stk. 4, og § 73, stk. 4, fastsættes herefter følgende  

 regler efter forhandling med landsarbejdsnævnet:
 Bestemmelserne, der gælder for hele arbejdsmarkedet, betegner en  

 fravigelse fra det almindelige princip om, at ledighedstimer opgøres for en  

 uge ad gangen, jfr. § 46, stk. 1, og bestemmelserne indebærer, at muligheden  

 for at udbetale dagpenge i den uge, hvortil timer er overført, nedsættes.
 Timeoverførsel finder - medmindre andre regler fastsættes for særlige  

 områder - kun sted fra en uge til den næste.
 Såfremt der inden for den enkelte kasses faglige område måtte findes  

 medlemsgrupper, hvis arbejdstid er således tilrettelagt, at hensigten med den  

 heromhandlede bestemmelse kun kan opfyldes ved at tage hensyn til en længere  

 periode end den anførte uge, skal man anmode kassen om at underrette  

 direktoratet herom med henblik på forlæggelse for landsarbejdsnævnet af  

 spørgsmålet om fastsættelse af særregler.
 Såfremt overskydende timer i en uge kan henføres til tidligere uger, hvor  

 arbejdstiden som led i en turnusordning har været mindre end den normale,  

 fulde arbejdstid, skal overførsel til den efterfølgende uge dog ikke finde  

 sted.
 Ved opgørelsen af timer medregnes også timer, der hidrører fra bierhverv.
Hvis der i den uge, hvorfra der sker timeoverførsel, forekommer dage, på  

 hvilke der ikke arbejdes, men for hvilke der er udbetalt kontant dækning i  

 den pågældende uge, f.eks. sygedage, feriedage, søgnehelligdage eller  

 lignende, skal der ved opgørelsen af timer for hver af sådanne dage medregnes  

 et antal timer svarende til medlemmets gennemsnitlige daglige arbejdstid, dog  

 højst 8 timer.
Bortset fra søgnehelligdage er det en forudsætning, at der er  

 tale om dage, der er normale arbejdsdage inden for faget.
 Hvis den faktiske arbejdstid ikke eller kun vanskeligt lader sig  

 kontrollere, beregnes timetallet ved at omregne arbejdsindtægten til timer  

 ved brug af kassens omregningssats efter formlen:
arbejdsindtægt (pr. uge) -------------------------------------- = timetal kassens omregningssats (timesats) Eksempel 1.
 Et fuldtidsforsikret medlem har arbejdet 60 timer i en uge, der  

 efterfølges af en uge med kun 20 timer.
 Ved overførsel af de overskydende 20 timer kommer det samlede timetal i  

 den næste uge op på 40 timer, hvorfor dagpenge ikke kan udbetales.
 Eksempel 2.
 Et deltidsforsikret medlem har forud for ledighedens indtræden haft en  

 gennemsnitlig ugentlig arbejdstid på 28 timer.
 Medlemmet opnår herefter beskæftigelse i en turnus med 56 timer hver anden  

 uge og 0 timer hver anden uge.
 Ved overførsel af de overskydende 28 timer opnås 28 timer i den næste uge,  

 hvorfor dagpenge ikke kan udbetales.
 For at kunne vurdere et medlems ret til dagpenge den enkelte uge, må der i  

 forbindelse med uger, hvor der kan blive tale om at udbetale dagpenge,  

 foreligge oplysninger om beskæftigelsen i den foregående uge.
 Foreligger oplysningerne herom ikke for forvejen - f.eks. på 14 dages -  

 eller månedsdagpengekortet - skal medlemmet fremlægge dokumentation for  

 beskæftigelse m.v. (ferie, sygdom, søgnehelligdage) for den foregående uge,  

 hvilket mest hensigtsmæssigt kan ske på et særskilt dagpengekort for den  

 nævnte uge.
 Måtte kassen vælge en anden dokumentationsform anmoder direktoratet om at  

 blive orienteret herom.
 Opmærksomheden henledes på, at nævnte dokumentation skal foreligge i  

 forbindelse med afgivelsen af ny ledighedserklæring samt i andre tilfælde,  

 hvor et medlem ikke har modtaget dagpenge i den foregående uge.
 Overførte arbejdstimer medregnes ved opgørelsen af beskæftigelsen i  

 henhold til arbejdsløshedslovens § 55, § 55 a og § 72, på samme måde som  

 andre arbejdstimer.
 Ovenstående regler træder i kraft den 1. juli 1979.
 P.D.V.
 E.B.
V.Å.Jensen kontorchef /Michael Toft fm.
