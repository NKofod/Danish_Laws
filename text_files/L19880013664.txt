 I tilslutning til Udenrigsministeriets bekendtgørelse nr. 53 af 27. juli  

 1978, Lovtidende C, meddeles det, at der ved noteveksling i Dar es Salaam den  

 22. juni og den 8. september 1988 er indgået en overenskomst mellem Danmark  

 og Tanzania, ifølge hvilken den danske regering yder et beløb på 11.400.000  

 kroner til færdiggørelse af vandforsyningsprojektet for Bagamoyo og 17  

 omliggende landsbyer, istandsættelse af allerede etablerede dele af  

 projektet, som har vist sig at være defekte, samt støtte til den fremtidige  

 vedligeholdelse.
 Hovedformålet med projektet er at skaffe landsbyboere i området adgang til  

 rindende vand inden for en afstand af 400 meter fra deres bopæl.
 Projektet forventes gennemført ved udgangen af 1992.
