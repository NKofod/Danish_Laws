 Retsforskriften vedrører følgende lovgivning: R LBK nr 829 af  

 01/10/1992 § 11 Retsforskriften administreres af:
 Ankestyrelsen har haft en række henvendelser vedrørende SM O-65- 93,  

 hvorefter C kommune havde ret til refusion efter lov om social bistand § 11,  

 selvom flytningen var sket på klientens eget initiativ og ikke var et  

 nødvendigt led i den lagte revalideringsplan.
Ankestyrelsen skal i den forbindelse bemærke, at spørgsmålet om refusion,  

 når en person opholder sig i en anden kommune som led i et uddannelsesforløb,  

 ikke direkte er reguleret i loven.
Spørgsmålet om refusion er fastlagt i den  

 administrative praksis.
 Ifølge den administrative praksis er der ikke indfortolket en betingelse  

 om, at en flytning skal være et led i den lagte uddannelsesplan, for at  

 opretholde kravet om refusion, i de situationer, hvor uddannelsen fortsætter  

 i det samme spor og i et ubrudt forløb.
 Ankestyrelsen skal bl.a. henvise til SM O-35-92, hvorefter A kommunes  

 forpligtigelse til at refundere udgifter i forbindelse med ydelse af hjælp  

 efter bistandslovens § 43 til gennemførelse af psykologistudiet for en  

 handicappet kvinde ikke bortfaldt ved kvindens flytning til B kommune på eget  

 initiativ.
 Det fremgår af Socialministeriets vejledning af 6. august 1990 punkt 15.,  

 at refusion kan kræves af den tidligere opholdskommune, hvis flytningen er  

 sket som led i den lagte plan for revalidering.
Revalideringsvejledningen udtaler sig ikke om de situationer, der er  

 omtalt i SM O-35-92 og SM O-65-93, men alene om refusionsforholdene, når  

 flytningen sker som led i uddannelsesplanen.
De nævnte SM-afgørelser  

 supplerer efter Ankestyrelsens opfattelse vejledningen.
Ifølge disse  

 afgørelser skal der således fortsat ydes refusion efter en persons flytning,  

 selvom flytningen ikke sker som led i en uddannelsesplan, når blot  

 uddannelsen fortsætter i samme spor og i et ubrudt forløb.
Der er i disse  

 situationer intet, der taler for, at den oprindelige iværksættende kommune  

 skulle frigøres for refusionsforpligtigelsen, når uddannelsen fortsætter uden  

 afbrydelse.
Ankestyrelsen kan yderligere henvise til SM O-53-92, hvorefter en  

 tilflytningskommune ikke kunne ændre en af fraflytningskommunen fastlagt  

 erhvervsplan.
Ankestyrelsen lagde vægt på, at der var givet et bindende  

 tilsagn til den pågældende fra fraflytningskommunen, og at der ikke var sket  

 individuelle eller generelle ændringer i personens muligheder for at  

 gennemføre erhvervsplanen.
