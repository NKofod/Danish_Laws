Nr LSF 83 Forslag til Lov om ændring af personskatteloven (Lempelse af formueskat) Fremsat af skatteministeren (Fogh Rasmussen) den 3. november 1988 Vedtaget ved tredjebehandling den 16. december 1988 Lov nr. 841 af 21/12/1988 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, foretages følgende  

 ændringer:
 1. § 18 affattes således:
 » § 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-5. Formueskatten beregnes på grundlag af den  

 skattepligtige formue.
 Stk. 2. Har formueskattepligt kun foreligget i en del af et år, betales  

 formueskat alene med så stor en del af helårsskatten, som forholdsmæssigt  

 svarer til det antal dage, hvori skattepligten har bestået.
 Stk. 3. Formueskatten udgør for indkomståret 1989 1,5 pct., for  

 indkomståret 1990 1,2 pct. og fra og med indkomståret 1991 1 pct. af den del  

 af den skattepligtige formue, der overstiger bundfradragene i stk. 4 og 5.  

 Bundfradragene reguleres efter § 20.
 Stk. 4. Bundfradraget udgør et grundbeløb på 1.278.700 kr.
Stk. 5. For gifte personer, der er samlevende i hele indkomståret, og  

 dette omfatter en periode af et helt år, samt for ægtefæller, der omfattes af  

 3. pkt., udgør bundfradragets grundbeløb for hver af ægtefællerne for  

 indkomståret 1989 750.000 kr., for indkomståret 1990 900.000 kr., for  

 indkomståret 1991 1.100.000 kr. og fra og med indkomståret 1992 1.278.700 kr.  

 Har den ene ægtefælle et uudnyttet bundfradrag, kan den uudnyttede del  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Dør en gift person,  

 der ikke var separeret fra sin ægtefælle ved dødsfaldet, overføres den afdøde  

 ægtefælles bundfradrag til den længstlevende ved beregningen af formueskatten  

 for dødsåret og for de efterfølgende 4 indkomstår.
Bundfradrag kan dog ikke  

 overføres fra og med det indkomstår, hvori længstlevende indgår nyt  

 ægteskab.« 2. § 19, stk. 5, sidste pkt., affattes således:
»Uudnyttet nedslag i formueskatten og statsindkomstskatten hos den  

 ene ægtefælle nedsætter den anden ægtefælles formueskat henholdsvis  

 statsindkomstskat.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1989.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, foretages følgende  

 ændringer:
 1. § 18 affattes således:
 » § 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-5. Formueskatten beregnes på grundlag af den  

 skattepligtige formue.
 Stk. 2. Har formueskattepligt kun foreligget i en del af et år, betales  

 formueskat alene med så stor en del af helårsskatten, som forholdsmæssigt  

 svarer til det antal dage, hvori skattepligten har bestået.
 Stk. 3. Formueskatten udgør for indkomståret 1989 1,9 pct., for  

 indkomståret 1990 1,6 pct., for indkomståret 1991 1,3 pct. og fra og med  

 indkomståret 1992 1 pct. af den del af den skattepligtige formue, der  

 overstiger bundfradragene i stk. 4 og 5. Bundfradragene reguleres efter § 20.
 Stk. 4. Bundfradraget udgør et grundbeløb på 1.278.700 kr.
Stk. 5. For gifte personer, der er samlevende i hele indkomståret, og  

 dette omfatter en periode af et helt år, samt for ægtefæller, der omfattes af  

 3. pkt., udgør bundfradragets grundbeløb for hver af ægtefællerne for  

 indkomståret 1989 750.000 kr., for indkomståret 1990 900.000 kr., for  

 indkomståret 1991 1.100.000 kr. og fra og med indkomståret 1992 1.278.700 kr.  

 Har den ene ægtefælle et uudnyttet bundfradrag, kan den uudnyttede del  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Dør en gift person,  

 der ikke var separeret fra sin ægtefælle ved dødsfaldet, overføres den afdøde  

 ægtefælles bundfradrag til den længstlevende ved beregningen af formueskatten  

 for dødsåret og for de efterfølgende 4 indkomstår.
Bundfradrag kan dog ikke  

 overføres fra og med det indkomstår, hvori længstlevende indgår nyt  

 ægteskab.«.
 2. § 19, stk. 5, sidste pkt., affattes således:
 »Uudnyttet nedslag i formueskatten og statsindkomstskatten hos den  

 ene ægtefælle nedsætter den anden ægtefælles formueskat henholdsvis  

 statsindkomstskat.«.
§ 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1989.
 Stk. 2. Ved anvendelsen af § 18, stk. 5, i personskatteloven som affattet  

 ved § 1, nr. 1, sidestilles dødsfald før indkomståret 1989 med dødsfald i  

 1989.
Bemærkninger til lovforslaget Almindelige bemærkninger Lovforslaget Lovforslaget er i hovedtræk en genfremsættelse af L 251 fremsat den 6.  

 april 1988. Dog er der i den foreslåede § 18, stk. 5, 2. pkt., foretaget en  

 præcisering for de tilfælde, hvor den ene ægtefælles formue er negativ.
Der  

 er endvidere i lovforslagets § 1, nr. 2, foreslået en konsekvensændring  

 vedrørende overførsel af uudnyttet nedslag i skatten mellem ægtefæller.
Lovforlaget er i overensstemmelse med regeringens tiltrædelseserklæring af  

 7. juni 1988, hvoraf bl.a. fremgik: »Formueskattens erhvervshæmmende  

 virkninger skal fjernes gennem en lempelse af satserne.
Begge dele med det  

 formål at lette finansieringen i vore arbejdspladser.
Over en årrække  

 indføres dobbelt bundfradtrag for ægtefæller ved formueskattens  

 beregning«.
Forslaget er endvidere en opfølgning af forliget af 30. juni 1988 om en  

 refinanseringsordning for landbruget.
I tillægsbetænkningen fra Landbrugs- og  

 Fiskeriudvalget over L 27 (forslag til lov om refinansiering af realkreditlån  

 m.v. i landbrugsejendomme) anfører flertallet (Det Konservative Folkepartis,  

 Venstres, Det Radikale Venstres, Fremskridtspartiets, Centrum-Demokraternes  

 og Kristeligt Folkepartis medlemmer af udvalget) bl.a. at »flertallet  

 ønsker, at formueskattens erhvervshæmmende virkninger skal fjernes gennem en  

 lempelse af satserne.
Der skal tillige over en årrække indføres dobbelt  

 bundfradrag for ægtefæller.
Lovforslaget fremsættes og gennemføres i den  

 kommende folketingssamling«.
Regeringen foreslår, at formueskatten nedtrappes over en 4-årig periode -  

 fra 1989 til 1992. I løbet af denne periode sænkes formueskattesatsen gradvis  

 fra de nuværende 2,2 pct. til 1 pct.
Endvidere foreslås, at ægtefæller får  

 hver sit bundfradrag ved beregning af formueskat.
Bundfradraget for  

 ægtefæller forhøjes gradvis over de 4 år.
Fuldt gennemført vil forslaget  

 indebære, at antallet af formueskatteydere falder fra ca. 90.000 i 1987 til  

 ca. 40.000 i 1992.
 Regeringens forslag tager sit udgangspunkt i de overvejelser og  

 anbefalinger, der er udtrykt af Formueskatteudvalgets flertal i betænkning  

 nr. 1136/marts 1988.
Gældende regler Efter personskattelovens § 18, stk. 4, udgør formueskatten 2,2 pct. af den  

 del af den skattepligtige formue, der overstiger et grundbeløb på 1.278.700  

 kr. (1987). Grundbeløbet reguleres en gang om året.
Beløbsgrænsen er  

 1.329.900 kr. for indkomståret 1988. Der anvendes samme beløb for ægtepar,  

 hvis ægtefællerne er samlevende i hele indkomståret, og dette omfatter en  

 periode af et helt år.
Fuldt skattepligtige personer er formueskattepligtige af hele deres  

 formue, uanset hvor denne befinder sig.
Begrænset skattepligtige er derimod  

 alene formueskattepligtige af specielt opregnede aktiver.
Alene fysiske personer og dødsboer er formueskattepligtige efter dansk  

 ret.
Juridiske personer, der er indkomstskattepligtige efter  

 selskabsskatteloven, f.eks. aktie- og anpartsselskaber, eller efter  

 fondsbeskatningsloven, er derimod ikke formueskattepligtige.
Indkøbs-,  

 produktions- og salgsforeninger, der er skattepligtige efter  

 selskabsskattelovens § 1, nr. 3 a og 4, opgør deres skattepligtige indkomst i  

 form af en procentdel af formuen ultimo indkomståret.
Interessentskaber,  

 partrederier og kommanditselskaber er ikke selvstændige skattesubjekter, og  

 formueskattepligten påhviler de enkelte deltagere.
Hver ægtefælle skal selvangive og beskattes af hver deres indkomst og  

 formue.
Pligten til at medregne et aktiv eller et passiv ved opgørelsen af  

 den skattepligtige formue påhviler den ægtefælle, der efter  

 ægteskabslovgivningen har rådighed over aktivet eller hvem passivet påhviler,  

 jf. kildeskattelovens § 24 A.
Formueskatten beregnes på grundlag af  

 ægtefællernes samlede skattepligtige formue, hvis de er samlevende i hele  

 indkomståret, og dette omfatter en periode af et helt år, jf.  

 personskattelovens § 18. Det er endvidere en betingelse, at de begge er fuldt  

 skattepligtige til Danmark.
Den beregnede formueskat fordeles forholdsmæssigt  

 mellem ægtefællerne på grundlag af hver ægtefælles skattepligtige formue.
Formueskatteudvalgets betænkning Der blev den 6. maj 1987 nedsat et udvalg, der bl.a. skulle analysere,  

 hvorledes formueskatten påvirker opsparing, produktion og beskæftigelse samt  

 indkomsternes og formuernes fordeling mellem de forskellige indkomstgrupper.  

 Udvalget skulle desuden undersøge de særlige sambeskatningsproblemer,  

 formueskatten giver for ægtefæller.
Baggrunden for udvalgets nedsættelse var den kritik, der gennem længere  

 tid har været ført mod formueskatten.
Det er bl.a. blevet kritiseret, at  

 ægtefæller kun har et bundfradrag ved formueskatteberegningen, at  

 bundfradraget ikke er reguleret i takt med prisstigninger på bl.a. fast  

 ejendom, at skattesatsen på 2,2 pct. er fastsat i en periode med langt højere  

 rente end nu, og at formueskatten hæmmer opsparingen og  

 erhvervsinvesteringerne.
 Udvalget har afgivet sin betænkning den 28. marts 1988.
Udvalgets flertal er nået frem til, at formueskatten i sin nuværende  

 udformning ikke generelt har væsentlige omfordelende virkninger på de samlede  

 formuer.
Formueskatten kan dog i konkrete tilfælde have en ganske betydelig  

 effekt.
Flertallet er endvidere nået frem til, at formueskatten har en række  

 uheldige konsekvenser, der er redegjort nærmere for i betænkningen.
Kort skal eksempelvis nævnes, - at formueskatten i væsentligt omfang forvrider den samfundsmæssige  

 ressourceudnyttelse som følge af den høje sats, selektive nedslagsregler,  

 skatteloft og manglende formuebeskatning af visse aktiver m.v., - at den udgør en særlig belastning specielt for de mindre og mellemstore  

 virksomheder, - at den for almindelige investeringer i obligationer og ved indskud i  

 pengeinstitutter m.v. ofte medfører et negativt realafkast efter skat, - at den virker som en særskat på ægteskab, - at den må antages at hæmme opsparingen, - samt at den giver et incitament for formueskattepligtige til at flytte  

 til udlandet.
 Skal formueskatten bevares, bør den efter flertallets opfattelse ændres på  

 væsentlige områder, så en række af de påpegede uheldige konsekvenser afbødes.
Formueskattens uheldige konsekvenser kan i vid udstrækning henføres til  

 den nuværende høje formueskattesats, som i særlig grad rammer personer med  

 beskeden formue set i forhold til indkomsten.
Det er derfor flertallets  

 opfattelse, at en væsentlig nedsættelse af formueskattesatsen vil være en  

 forudsætning for at reducere formueskattens uheldige konsekvenser.
De forvridende effekter, som formueskatten har på opsparing og  

 investeringer, vil i tilfælde af en væsentlig nedsættelse af  

 formueskattesatsen blive betydeligt reduceret specielt for de  

 formueskatteydere, som i dag har en effektiv formueskattesats tæt på lovens  

 2,2 pct.
De formueskattemæssige incitamenter til at placere formueværdier i  

 forskellige ikke-formueskattepligtige aktiver reduceres.
 Udvalgets flertal foreslår, at hver ægtefælle får et bundfradrag ved  

 formueskatteberegningen, således at formueskatten virker neutralt i henseende  

 til enlige og gifte.
Baggrunden for lovforslaget Det er regeringens opfattelse, at formueskatten hæmmer opsparingen og  

 erhvervsinvesteringerne, og at formueskatten kan give et incitament til at  

 flytte danske virksomheder til udlandet.
Formueskatten koster derfor  

 arbejdspladser i Danmark.
Desuden finder regeringen, at de eksisterende  

 formueskatteregler virker som en særskat på ægteskabet.
Selvstændige erhvervsdrivende og hovedaktionærer vil ofte være henvist til  

 at finansiere betalingen af formueskatten ved at trække midler ud af  

 virksomhederne.
Belastningen på virksomhederne vil ofte langt overstige det  

 beløb, der skal betales i formueskat, fordi der også skal skaffes midler til  

 at betale indkomstskat af det udtræk, der foretages fra virksomheden på grund  

 af formueskatten.
Udtrækket vil mindske virksomhedernes egenkapital.
Skal virksomhedernes  

 investeringsniveau opretholdes, vil fremmedfinansieringen herefter skulle  

 øges.
Da en vis selvfinansiering er påkrævet, vil det betyde, at en del  

 investeringer herefter ikke gennemføres.
I denne situation vil formueskatten  

 begrænse virksomhedernes vækstmuligheder, hvilket vil påvirke produktion og  

 beskæftigelse i negativ retning.
Den høje danske formueskat er en medvirkende årsag til, at en del personer  

 med formue flytter til udlandet.
Samtidig medfører denne flytning ofte en  

 nedlæggelse eller flytning af danske virksomheder.
Til belysning af forskelle i den løbende beskatning har  

 Formueskatteudvalget foretaget beregninger af den samlede indkomst- og  

 formueskat af kapitalafkast i Danmark, Sverige, Norge, Vesttyskland, Holland,  

 England, Frankrig, Spanien og USA.
Beregningerne viser, at den danske  

 beskatning er blandt de højeste.
Der findes formueskat i ca. halvdelen af de vigtigste OECD-lande.
Der  

 findes bl.a. formueskat i Norge, Sverige og Finland, mens der ikke findes  

 formueskat i bl.a.
USA, England og Japan.
I de lande, hvor der findes  

 formueskat, varierer formueskattens provenu i procent af  

 bruttonationalproduktet i 1985 mellem knap 0,1 pct. og 0,25 pct.
I Danmark  

 udgjorde andelen 0,22 pct.
På grundlag af materiale fra Statsskattedirektoratet er der foretaget en  

 undersøgelse af fraflyttere med en formue over 1 mill. kr. i perioden  

 1979-85. Antallet af formuende emigranter var i perioden 861, og disse  

 personer ejede en samlet formue på ca. 3,5 mia. kr.
Fraflytningen var særlig  

 stor i 1979-81 umiddelbart omkring skærpelsen af formueskatten i december  

 1979. I disse år fandt 2/3 af de 861 fraflytninger sted.
Ca. 17 pct. af de 861 fraflyttere havde formuer over 5 mill. kr., hvilket  

 er en betydelig større andel end for ikke-udrejste formueskatteydere, hvor 6  

 pct. i 1985 havde en formue på over 5 mill. kr.
Ca. 80 pct. af fraflytterne  

 havde indkomst i form af aktieudbytte og/eller virksomhedsoverskud i året  

 forud for fraflytningen.
 De 40-60-årige udgjorde knap 60 pct. af fraflytterne, og den typiske  

 emigrant, vurderet på baggund af materialet, var en erhvervdrivende i 50-års  

 alderen med en skattepligtig formue på ca. 4 mill. kr.
Fraflytningerne har en betydelig negativ effekt på den danske  

 samfundsøkonomi.
I en række tilfælde er fraflytterne selvstændige  

 næringsdrivende og hovedaktionærer, som har skabt deres formue i kraft af  

 gode evner som virksomhedsledere.
Det er væsentligt for de kommende års  

 erhvervsudvikling i Danmark, at der findes mange mennesker med lederevner,  

 handlekraft og initiativ, som er parate til at tage risikoen ved at  

 igangsætte nye virksomheder og ny produktion.
I det omfang formueskatten  

 foranlediger dygtige erhvervsledere til at forlade landet, svækkes Danmarks  

 muligheder for at få løst de samfundsøkonomiske balanceproblemer.
Formueskatten reducerer det disponible reale afkast af privat opsparing.
I  

 sammenhæng med beskatningen af kapital i øvrigt medfører formueskatten i  

 mange tilfælde, at afkastet af almindelig opsparing bliver negativt.
Herved  

 hæmmes den private opsparing.
Af formuen eller dele deraf betales foruden eventuel formueskat også arve-  

 eller gaveafgift.
Endvidere pålægges fast ejendom ejendomsskat.
Det løbende afkast af formuen beskattes efter skattereformen som  

 kapitalindkomst normalt med ca. 51/57 pct. i en gennemsnitskommune.
For en  

 række skattepligtige - ikke mindst formueskatteydere - er beskatningen dog 68  

 pct., fordi en del af kapitalindkomsten beskattes som personlig indkomst i  

 kraft af skattereformens overgangsordning for positiv nettokapitalindkomst.
Det bevirker, at realafkastet efter formueskat og øvrig beskatning af  

 kapitalafkast for nogle af de placeringer, som i særlig grad benyttes af den  

 almindelige sparer, ofte bliver negativt.
Ligeledes er det løbende afkast af  

 en række investeringer ofte lavere end det beløb, som ejeren skal betale i  

 indkomst- og formueskat.
I nedenstående tabel er vist en oversigt over realrenten efter skat ved  

 forskellige marginalskattesatser under forudsætning af, at inflationen er 4  

 pct. om året, og at der opnås et kapitalafkast på 12 pct. p.a.
Det  

 forudsættes, at hele det nominelle afkast fuldt ud beskattes.
Ofte vil en del  

 af afkastet dog tage form af skattefrie kursgevinster, hvorved realafkastet  

 efter skat vil være højere end vist i tabellen.
Til gengæld er realrenten før  

 skat (ca. 8 pct.) forholdsvis høj i eksemplet.
 Realrente efter skat pr. 100 kr. kapital:
 * Omfattet af overgangsordningen for positiv nettokapitalindkomst.
 Kapital + afkast pr. 100 kr. efter 4 pct. prisstigning: 112:104 = 1,077.
 Når der tages hensyn til formueskat, vil det reale afkast efter skat ved  

 et skattepligtigt afkast på 12 pct. og en forholdsvis moderat inflation på 4  

 pct. være negativt, selv ved en marginalskatteprocent på 51.
 Regeringens forslag om at sænke formueskatteprocenten skal også ses i  

 sammenhæng med, at den gældende formueskattesats reelt lægger beslag på en  

 større del af afkastet under det nuværende lavere rente- og inflationsniveau  

 end i højrenteperioden, da satsen blev indført.
Formueskattens uheldige konsekvenser kan i vid udstrækning henføres til  

 den nuværende formueskattesats, som i særlig grad rammer personer med  

 beskeden formue set i forhold til indkomsten.
Det er derfor regeringens  

 opfattelse, at en væsentlig nedsættelse af formueskattesatsen vil være en  

 forudsætning for at reducere formueskattens uheldige konsekvenser.
De forvridende effekter, som formueskatten har på opsparing og  

 investeringer, vil i tilfælde af en væsentlig nedsættelse af  

 formueskattesatsen blive betydeligt reduceret, specielt for de  

 formueskatteydere, som i dag har en effektiv formueskattesats tæt på lovens  

 2,2 pct.
De formueskattemæssige incitamenter til at placere formueværdien i  

 forskellige ikke-formueskattepligtige aktiver reduceres, ligesom  

 incitamenterne til at investere i erhvervsaktiver, der ved formueopgørelsen  

 værdiansættes lavt, formindskes.
En nedsættelse af satsen vil primært medføre en lempelse i  

 formuebeskatningen for 95 pct. af formueskatteyderne med små og mellemstore  

 formuer på op til ca. 5 mill. kr.
Det skyldes, at disse formueskatteydere  

 typisk ikke får reduktion i formueskatten efter formueskatteloftet og derfor  

 efter de gældende regler har en effektiv formueskattesats meget tæt på 2,2  

 pct. for den del af formuen, der overstiger bundgrænsen.
Derimod vil satsnedsættelsen ikke lette skatten så meget for de store  

 formuer, fordi den effektive sats i forvejen ligger på omkring 1 pct.
For  

 formuer over 20 mill. kr. er den faktiske formueskat, i kraft af  

 formueskatteloftet, reduceret til i gennemsnit ca. 0,9 pct.
Formueskatten er  

 for disse forholdsvis få familier, i kraft af formueskatteloftet, ofte  

 reduceret med op til 60 pct., og derudover er der givet nedslag i den  

 statslige indkomstskat.
 I fordelingspolitisk henseende er en satsnedsættelse derfor specielt til  

 fordel for ejerne af de mindre og mellemstore skattepligtige formuer.
Endelig finder regeringen, at reglerne om formueskat diskriminerer imod  

 ægteskabet.
Ved beregningen af formueskatten lægges ægtefællernes  

 skattepligtige formue sammen, forudsat at de er samlevende i skattemæssig  

 henseende i hele indkomståret, og dette udgør en periode på et helt år.
Af  

 den del af den samlede skattepligtige formue, der overstiger 1.329.900 kr.  

 (1988), betales 2,2 pct. i formueskat. Ægtefællerne har således kun et  

 bundfradrag.
Den samlede formueskat fordeles mellem ægtefællerne i forhold  

 til deres skattepligtige formue.
Medens ægtefæller kun har et bundfradrag ved formueskatteberegningen, har  

 papirløst samlevende to bundfradrag.
Den gældende formuebeskatning af  

 ægtefæller er således udtryk for en art sambeskatning af ægtefæller.
Den ene  

 ægtefælles formue har betydning for den anden ægtefælles formueskat.
Regeringen ønsker at afvikle denne særskat på ægteskabet.
Derfor foreslår  

 regeringen, at hver ægtefælle får et bundfradrag ved formueskatteberegningen,  

 og at uudnyttet bundfradrag skal kunne overføres mellem ægtefællerne.  

 Endvidere kan den ene ægtefælles negative formue efter forslaget fratrækkes i  

 den anden ægtefælles positive formue.
Provenu- og fordelingsmæssige samt administrative virkninger Provenuet af formueskatten skønnes i 1987 til ca. 1,8 mia. kr., og knap  

 90.000 familier (ægtepar/enlige) skønnes at betale formueskat.
Efter  

 reduktion i statsskatten i kraft af formueskatteloftet på ca. 100 mill. kr.  

 skønnes nettoprovenuet af formueskatten til ca. 1,7 mia. kr. for 1987.
 Formueskatteloftet på 78 pct. reducerer alt i alt den betalte formue- og  

 indkomstskat med ca. 700 mill. kr., således at (brutto)formueskatten før  

 nedslag for formueskatteloftet andrager ca. 2,4 mia. kr.
 Ca. 7.000 familier skønnes at være omfattet af formueskatteloftet i 1987.
 De familier, der betaler formueskat, skønnes i 1987 at fordele sig således  

 efter størrelsen af den skattepligtige formue.
Tabel 1. Formueskatteydere i 1987 1) 1.278.700 kr.
Langt hovedparten af formueskatteyderne har relativt små skattepligtige  

 formuer.
Således skønnes ca. 86 pct. af alle formueskatteydere at have en  

 skattepligtig formue på under 3 mill. kr. i 1987, ca. 12 pct. mellem 3 og 10  

 mill. kr. og ca. 2 pct. eller 1.900 familier har en skattepligtig formue på  

 over 10 mill. kr.
Provenu I ovenstående skøn er der ikke taget hensyn til bestemmelsen i  

 lovforslagets §§ 1 og 2 om dobbelt bundfradrag i en femårsperiode fra 1989  

 for efterlevende ægtefæller udover dødsåret.
Denne regel skønnes at medføre  

 et yderligere provenutab på ca. 40 mill. kr. i 1989 voksende til ca. 65 mill.  

 kr. årligt i 1992 og 1993. Fra 1994 vil provenutabet være ca. 25 mill. kr.  

 årligt.
 Bundfradragene i oversigten er 1987-grundbeløb.
 Det er i skønnene forudsat, at ejendomsværdierne og de øvrige  

 formueelementer ikke ændres nævneværdigt i 4 års-perioden.
Lovforslaget skønnes i 1989 at fritage ca. 20.000 familier for formueskat  

 i kraft af forhøjelsen af bundfradragene.
I de følgende år slipper yderligere  

 ca. 30.000 familier for formueskat, således at lovforslaget skønnes at  

 nedbringe antallet af formueskatteydere fra de nuværende ca. 88.000 til ca.  

 40.000 familier i 1992.
Fordelingsmæssig virkning I det følgende er belyst de fordelingsmæssige virkninger af lovforslaget i  

 1989. Sammenligningsgrundlaget er gældende 1987-regler, og alle beløb er i  

 1987-niveau.
Analyserne er gennemført på lovmodellen på grundlag af et udsnit på 3 pct.  

 af befolkningen svarende til ca. 100.000 familier, hvoraf 3.000 er  

 formueskatteydere.
Den beskedne population bevirker, at resultaterne er  

 behæftet med stor usikkerhed.
 Tabel 2. Gennemsnitlig ændring i samlet skat efter lovforslaget i 1989.
 1) 1987-niveau.
 2) Omfatter også ændring i statsskatten som følge af formueskatteloftet.  

 Ændringen i skat i kolonne (5) og (9) fremkommer derfor ikke i alle  

 formueintervallerne alene som forskellen mellem henholdsvis kol. (3) og (4)  

 og kol. (7) og (8).
 3) 1.278.700 kr.
 Den gennemsnitlige lettelse i 1992, når lovforslaget er fuldt gennemført,  

 er ca. 13.800 kr. for ægtepar og ca. 9.400 kr. for enlige.
 Selvstændige erhvervsdrivendes formueskat lettes med ca. 170 mill. kr. i  

 1989. Når lovforslaget er fuldt gennemført i 1992, skønnes lettelsen til ca.  

 500 mill. kr., eller ca. 2/3 af den nuværende formueskat på ca. 740 mill. kr.
Ca. 35.000 selvstændige erhvervsdrivende skønnes at betale formueskat i  

 1987. Lovforslaget reducerer antallet med ca. 8.000 straks i 1989 og med  

 yderligere knap 14.000 i de følgende år.
Når lovforslaget er fuldt gennemført  

 i 1992, skønnes antallet af selvstændige erhvervsdrivende, der betaler  

 formueskat, reduceret fra de nuværende ca. 35.000 til knap 13.000.
 Hvis den foreslåede lempelse i 1989 af formueskatten fører til, at blot  

 3.000 personer vil komme i beskæftigelse, vil det umiddelbare provenutab  

 blive opvejet af tilsvarende årlige merindtægter på indkomstskatten m.v. og  

 sparede udgifter til dagpenge m.v.
 Lovforslaget vil kun have begrænsede administrative virkninger.
Personskatteloven er senest ændret ved lov nr. 371 af 1. juli 1988 (lov om  

 ændring af forskellige skattelove (Refinansieringsordningen for landbruget)),  

 jf.
Folketingstidende 1987-88 (2. samling) sp. 205, 347, 969, 1127, tillæg A  

 sp. 557, tillæg B sp. 317, 357 og tillæg C sp. 173.
Bemærkninger til de enkelte bestemmelser Til § 1 Stk. 1. er en redaktionel sammenskrivning af den gældende § 18, stk. 1 og  

 § 18, stk. 2, 1. pkt.
 Stk. 2. svarer til den gældende § 18, stk. 3.
 Stk. 3. indeholder reglerne for nedtrapning af formueskattesatsen fra de  

 nugældende 2,2 pct. til 1 pct. fra og med indkomståret 1992.
Satserne gælder både for ugifte og for gifte personer.
De bundfradrag, der  

 findes i stk. 4 og 5, reguleres ifølge stk. 3 efter lovens § 20. Det betyder,  

 at de nævnte bundfradrag er angivet i 1987-niveau.
Reguleringen finder sted  

 fra og med indkomståret 1989. Reguleringen for 1989 sker på grundlag af et  

 reguleringstal på 108,2, således at bundfradragene reguleres med 8,2 pct. i  

 1989.
Stk. 4. Bundfradraget gælder for ugifte og gifte, der ikke har været  

 samlevende i hele indkomståret.
Selv om gifte personer har været samlevende  

 hele indkomståret, omfattes de af stk. 4, hvis indkomståret ikke har omfattet  

 en periode af et helt år.
Stk. 5. indeholder en opregning af bundfradragene for samlevende  

 ægtefæller (uden regulering) for perioden 1989-92. Fra og med indkomståret  

 1992 vil samlevende ægtefæller have samme bundfradrag som ugifte.
Det  

 betyder, at ægtefæller i henseende til formueskatten bliver ligestillet med  

 ugifte.
Den hidtidige diskrimination af ægtefæller i relation til  

 formueskatteberegningen fjernes således med den foreslåede regel.
Efter stk.  

 5, 2. pkt., kan en eventuel uudnyttet del af den ene ægtefælles bundfradrag  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Selv om formuesambeskatningen af ægtefæller ophæves, er det fundet  

 rimeligt for at undgå formueskatteskærpelser som følge af den ene ægtefælles  

 død, at den længstlevende ægtefælle får overført bundfradraget fra den afdøde  

 ægtefælle for dødsåret og for de efterfølgende 4 indkomstår.
Det er en  

 betingelse for overførsel af bundfradrag, at ægtefællerne ikke er separeret,  

 når den ene af ægtefællerne afgår ved døden.
Overførselsreglen gælder både  

 for samlevende ægtefæller og for ægtefæller, der ikke bor sammen på  

 dødsfaldstidspunktet, f.eks. fordi den ene er flyttet på plejehjem.
Der er  

 ingen tidsmæssig grænse for, hvorlænge ægteskabet skal have bestået.  

 Overførsel sker, uanset om boet efter førsteafdøde skiftes, eller  

 længstlevende sidder i uskiftet bo.
Indgår den efterlevende ægtefælle nyt ægteskab, bortfalder muligheden for  

 overførsel af den tidligere ægtefælles bundfradrag.
Dette gælder fra og med  

 det indkomstår, hvor nyt ægteskab indgås.
De i stk. 5 nævnte bundfradrag skal anvendes ved beregningen af en  

 efterlevende ægtefælles formueskat, selv om ægtefællerne ikke er gift i et  

 helt indkomstår, før den ene afgår ved døden.
Hvis to personer f.eks. gifter  

 sig den 1. marts 1990, og den ene ægtefælle dør inden udgangen af 1990, skal  

 der anvendes et bundfradrag på 2 gange 900.000 kr. ved beregningen af den  

 længstlevendes formueskat for det pågældende indkomstår.
 Den foreslåede ændrede affattelse af § 19, stk. 5, sidste pkt., er en  

 konsekvensændring, da formueskatten efter lovforslaget skal beregnes af hver  

 af ægtefællernes formuer.
Til § 2 Lovændringen har virkning fra og med indkomståret 1989.
Stk. 2. sidestiller dødsfald før indkomståret 1989 med dødsfald i 1989 ved  

 anvendelsen af den foreslåede ændrede affattelse af § 18, stk. 5.  

 Bestemmelsen i den foreslåede § 18, stk. 5, om, at den længstlevende  

 ægtefælle har to bundfradrag i en overgangsperiode, skal derfor anvendes,  

 uanset hvornår den første af ægtefællerne er afgået ved døden.
Det vil sige,  

 at der indrømmes to bundfradrag til længstlevende for indkomstårene 1989-1993  

 incl., når førsteafdøde er død før indkomståret 1989.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, foretages følgende  

 ændringer:
 1. § 18 affattes således:
 »§ 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-5. Formueskatten beregnes på grundlag af den  

 skattepligtige formue.
 Stk. 2. Har formueskattepligt kun foreligget i en del af et år, betales  

 formueskat alene med så stor en del af helårsskatten, som forholdsmæssigt  

 svarer til det antal dage, hvori skattepligten har bestået.
 Stk. 3. Formueskatten udgør for indkomståret 1989 1,9 pct., for  

 indkomståret 1990 1,6 pct., for indkomståret 1991 1,3 pct. og fra og med  

 indkomståret 1992 1 pct. af den del af den skattepligtige formue, der  

 overstiger bundfradragene i stk. 4 og 5. Bundfradragene reguleres efter § 20.
 Stk. 4. Bundfradraget udgør et grundbeløb på 1.278.700 kr.
Stk. 5. For gifte personer, der er samlevende i hele indkomståret, og  

 dette omfatter en periode af et helt år, samt for ægtefæller, der omfattes af  

 3. pkt., udgør bundfradragets grundbeløb for hver af ægtefællerne for  

 indkomståret 1989 750.000 kr., for indkomståret 1990 900.000 kr., for  

 indkomståret 1991 1.100.000 kr. og fra og med indkomståret 1992 1.278.700 kr.  

 Har den ene ægtefælle et uudnyttet bundfradrag, kan den uudnyttede del  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Dør en gift person,  

 der ikke var separeret fra sin ægtefælle ved dødsfaldet, overføres den afdøde  

 ægtefælles bundfradrag til den længstlevende ved beregningen af formueskatten  

 for dødsåret og for de efterfølgende 4 indkomstår.
Bundfradrag kan dog ikke  

 overføres fra og med det indkomstår, hvori længstlevende indgår nyt  

 ægteskab.«.
 2. § 19, stk. 5, sidste pkt., affattes således:
 »Uudnyttet nedslag i formueskatten og statsindkomstskatten hos den  

 ene ægtefælle nedsætter den anden ægtefælles formueskat henholdsvis  

 statsindkomstskat.«.
 Personskatteloven, lovbekendtgørelse nr. 481 af 9. august 1988.
 § 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-4.
Stk. 2. Formueskatten beregnes på grundlag af den skattepligtige formue.  

 For gifte personer beregnes formueskatten på grundlag af ægtefællernes  

 samlede skattepligtige formue, hvis de er samlevende i hele indkomståret, og  

 dette omfatter en periode af et helt år.
Den beregnede formueskat fordeles  

 forholdsmæssigt mellem dem efter størrelsen af deres skattepligtige formue.
 Stk. 3. Har formueskattepligt kun foreligget i en del af et år, betales  

 formueskat alene med så stor en del af helårsskatten, som forholdsmæssigt  

 svarer til det antal dage, hvori skattepligten har bestået.
Stk. 4. Formueskatten udgør 22 promille af den del af den skattepligtige  

 formue, der overstiger et grundbeløb på 1.278.700 kr.
Grundbeløbet reguleres  

 efter § 20.
§ 19. Hvis en skatteyders indkomstskat til staten, kommunale indkomstskat  

 og amtskommunale indkomstskat tilsammen beregnes med mere end 68 pct. af en  

 del af den personlige indkomst, nedsættes indkomstskatten til staten med det  

 overskydende beløb.
Ved beregningen af de nævnte indkomstskatter betragtes  

 den øverste del af beskatningsgrundlagene som personlig indkomst, og der ses  

 bort fra skattenedsættelse efter stk. 2-5.
Stk. 2. Såfremt de i stk. 1 nævnte indkomstskatter m.v. nedsat efter stk.  

 1 og § 9 samt med tillæg af formueskat overstiger 78 pct. af skatteyderens  

 skattepligtige indkomst, nedsættes skatten.
Først nedsættes formueskatten og  

 herefter indkomstskatten til staten, således at det samlede skattebeløb udgør  

 78 pct. af den skattepligtige indkomst.
Formueskatten kan dog højst nedsættes  

 med 60 pct.
Det samlede nedslag i formueskatten og indkomstskatten til staten  

 kan ikke overstige den samlede formueskat.
Stk. 3. Når gifte personer er samlevende i hele indkomståret og dette  

 omfatter en periode af et helt år, opgøres en særlig indkomst  

 (skatteloftsindkomsten) hos den ægtefælle, der har den største personlige  

 indkomst.
Opgørelsen af skatteloftsindkomsten sker på grundlag af den  

 skattepligtige indkomst, idet der ses bort fra underskud, der er overført fra  

 ægtefællen, og fra underskud, der er fremført fra tidligere indkomstår.
Ved  

 opgørelsen af skatteloftsindkomsten forhøjes den skattepligtige indkomst med  

 den anden ægtefælles positive kapitalindkomst eller nedsættes med dennes  

 negative kapitalindkomst.
 Stk. 4. Ved beregning af nedsættelsen efter stk. 2 for ægtefæller omfattet  

 af stk. 3 benyttes følgende skattebeløb:
 1) Ægtefællernes samlede formueskat.
2) Almindelig indkomstskat til staten samt kommunal og amtskommunal  

 indkomstskat beregnet af skatteloftsindkomsten.
Er ægtefællernes samlede  

 skattepligtige indkomst mindre end skatteloftsindkomsten, beregnes de nævnte  

 skatter af ægtefællernes samlede skattepligtige indkomst.
 3) Skat efter § 7 beregnet af den personlige indkomst hos den ægtefælle,  

 der har den største personlige indkomst.
 4) Skat efter § 8 beregnet med eet bundfradrag af den personlige indkomst  

 hos den ægtefælle, der har den største personlige indkomst, med tillæg af  

 ægtefællernes samlede positive nettokapitalindkomst.
 5) Er skatteloftsindkomsten negativ, modregnes skatteværdien af det  

 negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk. 1,  

 dels med skatteværdien af eet personfradrag.
Stk. 5. Udgør de indkomst- og formueskatter, der beregnes efter stk. 4,  

 mere end 78 pct. af skatteloftsindkomsten, der opgøres efter stk. 3,  

 nedsættes ægtefællernes samlede formueskat og indkomstskat til staten med det  

 overskydende beløb.
Er ægtefællernes samlede skattepligtige indkomst mindre  

 end skatteloftsindkomsten, nedsættes de nævnte skatter dog med det beløb,  

 hvormed indkomst- og formueskatterne overstiger 78 pct. af ægtefællernes  

 samlede skattepligtige indkomst.
Først nedsættes formueskatten, dog højst med  

 60 pct., og derefter nedsættes indkomstskatten til staten.
Det samlede  

 nedslag kan ikke overstige ægtefællernes samlede formueskat.
Nedsættelserne i  

 formueskatten og statsindkomstskatten fordeles mellem ægtefællerne efter  

 forholdet mellem deres skattepligtige formuer.
Uudnyttet nedslag i  

 statsindkomstskatten hos den ene ægtefælle nedsætter den anden ægtefælles  

 statsindkomstskat.
 Stk. 6. Hvis ægtefæller, der er omfattet af stk. 3, har lige store  

 personlige indkomster, anses den af ægtefællerne for at have den største  

 personlige indkomst, som har de største udgifter af den art, der fradrages  

 ved opgørelsen af den skattepligtige indkomst, men ikke ved opgørelsen af  

 personlig indkomst og kapitalindkomst.
 Stk. 7. Ved beregning af skattenedsættelse efter stk. 2-4 ses der bort fra  

 opsparet overskud og virksomhedsskat heraf efter virksomhedsskattelovens §  

 10. Dette gælder, uanset om virksomhedsskatten opkræves eller tilbagebetales.
Efter 2. behandling den 13. december 1988 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, foretages følgende  

 ændringer:
 1. § 18 affattes således:
 » § 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-5. Formueskatten beregnes på grundlag af den  

 skattepligtige formue.
 Stk. 2. Har formueskattepligt kun foreligget i en del af et år, betales  

 formueskat alene med så stor en del af helårsskatten, som forholdsmæssigt  

 svarer til det antal dage, hvori skattepligten har bestået.
 Stk. 3. Formueskatten udgør for indkomståret 1989 1,5 pct., for  

 indkomståret 1990 1,2 pct. og fra og med indkomståret 1991 1 pct. af den del  

 af den skattepligtige formue, der overstiger bundfradragene i stk. 4 og 5.  

 Bundfradragene reguleres efter § 20.
 Stk. 4. Bundfradraget udgør et grundbeløb på 1.278.700 kr.
Stk. 5. For gifte personer, der er samlevende i hele indkomståret, og  

 dette omfatter en periode af et helt år, samt for ægtefæller, der omfattes af  

 3. pkt., udgør bundfradragets grundbeløb for hver af ægtefællerne for  

 indkomståret 1989 750.000 kr., for indkomståret 1990 900.000 kr., for  

 indkomståret 1991 1.100.000 kr. og fra og med indkomståret 1992 1.278.700 kr.  

 Har den ene ægtefælle et uudnyttet bundfradrag, kan den uudnyttede del  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Dør en gift person,  

 der ikke var separeret fra sin ægtefælle ved dødsfaldet, overføres den afdøde  

 ægtefælles bundfradrag til den længstlevende ved beregningen af formueskatten  

 for dødsåret og for de efterfølgende 4 indkomstår.
Bundfradrag kan dog ikke  

 overføres fra og med det indkomstår, hvori længstlevende indgår nyt  

 ægteskab.« 2. § 19, stk. 5, sidste pkt., affattes således:
»Uudnyttet nedslag i formueskatten og statsindkomstskatten hos den  

 ene ægtefælle nedsætter den anden ægtefælles formueskat henholdsvis  

 statsindkomstskat.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1989.
Ændringsforslaget Til § 1 Af Lykketoft (S):
 1) Efter nr. 1 indsættes som nye numre:
 »01. I § 19, stk. 2, affattes 3. pkt. således:
»Formueskatten kan dog højst nedsættes med i indkomståret 1989 45  

 pct., i indkomståret 1990 30 pct. og fra og med indkomståret 1991 20  

 pct.« 02. I § 19, stk. 5, affattes 3. pkt. således:
»Først nedsættes formueskatten, dog højst i indkomståret 1989 med 45  

 pct., i indkomståret 1990 med 30 pct. og fra og med indkomståret 1991 med 20  

 pct., og derefter nedsættes indkomstskatten til staten.«» Bemærkninger Til nr. 1 Socialdemokratiet har under udvalgsbehandlingen forgæves opfordret til et  

 bredt og holdbart forlig om formuebeskatningen og fremlagt en skitse som  

 grundlag herfor.
 Imidlertid har udvalgsarbejdet også afdækket, at regeringslovforslaget er  

 meget dårligt gennemarbejdet, og for enkelte personer blandt de allerstørste  

 formueejere i landet betyder lovforslaget skattelettelser i et omfang, som  

 nationen aldrig før har oplevet, og som vil virke stærkt udfordrende på den  

 store, brede del af befolkningen, der fortsat skal betale meget høje skatter  

 og afgifter.
 Socialdemokratiet vil derfor med nærværende ændringsforslag appellere til  

 folketingsflertallet om dog at medvirke til at lægge et loft over, hvor store  

 skattelettelserne kan blive for de allermest velhavende danskere.
Ændringsforslaget går ud på gradvis at nedtrappe det maksimale nedslag i  

 den pålignede formueskat under skatteloftet fra nu 60 pct. til 20 pct. fra og  

 med 1991. Derved nedsættes den minimalt opkrævede formueskat fra 0,88 til  

 0,80 pct.
Efter regeringens forslag bliver nedsættelsen fra 0,88 pct. til 0,4  

 pct. parallelt med nedsættelsen af selve formueskatteprocenten.
Fordi de få skatteydere, der under nuværende regler har maksimal  

 formueskattenedsættelse, efter regeringens forslag får parallel nedsættelse  

 også under en væsentlig lavere formueskatteprocent, bliver det muligt for  

 enkeltpersoner at opnå skattelettelser på flere hundrede tusinde kroner.
Det  

 drejer sig om personer med nogle af de allerstørste formuer, der samtidig har  

 været i stand til at nedbringe den skattepligtige indkomst usædvanlig  

 kraftigt ved store fradrag eller ved at få indtægten som skattefri  

 formuegevinster.
 Socialdemokratiets ændringsforslag betyder fortsat, at alle får lettelser.  

 Men lettelserne begrænses for i alt ca. 3.000 af de 88.000 nuværende  

 formueskatteydere og med langt de største beløb for de 400, der har formuer  

 over 20 mio. kr., og som i dag sprænger skatteloftet.
 Derfor medfører ændringsforslaget i forhold til regeringens forslag en  

 budgetforbedring på ca. 80 mio. kr. fra og med 1991 (og et noget mindre beløb  

 i 1989 og 1990).
Som et enkelt eksempel på begrænsningen i skattelettelsen i 1991 i forhold  

 til gældende regler kan nævnes en skatteyder med skattepligtig indkomst  

 750.000 kr. og en formue på 100 mio. kr.
Efter regeringsforslaget får  

 vedkommende en lettelse på 474.000 kr.
Med vedtagelse af Socialdemokratiets  

 ændringsforslag begrænses skattelettelsen til 79.000 kr.
