 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som cafeteria- og  

 kantineassistent.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for cafeteria- og  

 kantineassistentuddannelsen.
 § 3.  For uddannelsen gælder de regler, som  

 Undervisningsministeriet har fastsat i medfør af erhvervsuddannelseslovens §  

 4, stk. 1.
 Uddannelsens varighed og struktur m.v.
 § 4.  Uddannelsen varer i alt 2 år og 9 måneder.
 Stk. 2.  Eleven kan indlede uddannelsen i  

 praktikvirksomhed eller med 2. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 1 år og 9 måneder, hvis de har  

 haft mindst 2 års relevant fuldtidsbeskæftigelse eller tilsvarende  

 deltidsbeskæftigelse inden for branchen.
 Stk. 2.  Det faglige udvalg kan i særlige tilfælde  

 dispensere fra mindre afvigelser i alders- og beskæftigelseskravet i stk. 1.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen inden for den fastsatte uddannelsestid,  

 eventuelt efter fritagelse for dele af undervisningen.
 Stk. 4.  Afgørelse efter stk. 2, jf. stk. 3, skal så  

 vidt muligt træffes inden indgåelse af uddannelsesaftale.
§ 6.  Skoleundervisningen varer 40 uger.
For elever,  

 der har indgået uddannelsesaftale efter § 5, kan den samlede  

 skoleundervisning afkortes efter skolens bestemmelse, jf. § 9, stk. 2.  

 Skoleundervisningen veksler med praktikuddannelse som vist i figuren og som  

 anført nedenfor:
 Skoleperioder:
 Stk. 2.  Efter 4. skoleperiode afholdes svendeprøve, jf.  

 § 29.
Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et uddannelsesforløb  

 bestående af henholdsvis skoleundervisning og praktikuddannelse.
Det faglige  

 udvalg skal godkende fastsættelsen af praktikperioder.
Fritagelse for dele af undervisningen § 7.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i cafeteria- og  

 kantineassistentuddannelsen:
 Stk. 2.  Fritagelse for dele af uddannelsen kan i øvrigt  

 ske efter bilag 1 (meritskema), og efter §§ 8 og 9 i bekendtgørelse om  

 erhvervsuddannelser (hovedbekendtgørelsen).
Uddannelsens mål og indhold § 8.  Den uddannede cafeteria- og kantineassistent  

 skal have et grundlæggende kendskab til køkken-, kantine-, restaurant- og  

 hotelbrancherne samt en grundliggende viden om serviceydelser.
Den uddannede  

 cafeteria- og kantineassistent skal kunne kvalitetsvurdere råvarer samt halv-  

 og helfabrikata, kunne klargøre, tilberede og anrette grundsortimentet i  

 cafeteriaer og kantiner samt kunne udføre salg og gæstebetjening med  

 selvstændighed og begyndende rutine.
Den uddannede skal endvidere kunne  

 placere det almindeligt forekommende sortiment af mad og drikkevarer m.v. i  

 diske og montre.
Endelig skal den uddannede kunne udføre almindelig  

 renholdelse.
 Stk. 2.  Den uddannede cafeteria- og kantineassistent  

 skal have indsigt i og forståelse for beskæftigelsesområdets miljømæssige  

 forhold, herunder håndteringen af miljømæssige problemstillinger i  

 forbindelse med fagets udførelse.
Skoleundervisningen § 9.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder forudsætning for at varetage de funktioner,  

 uddannelsen sigter imod.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10-14, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag med  

 følgende vejledende uddannelsestid og niveau:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
§ 11.  Undervisningen i grundfag i 2. skoleperiode har  

 en vejledende uddannelsestid på 10,8 uger, og omfatter de i § 10, stk. 1, nr.  

 1-8, nævnte fag.
De i § 10, stk. 1, nr. 1-5 samt nr. 7-8 nævnte fag,  

 afsluttes i 2. skoleperiode.
Områdefag § 12.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal under vejledning kunne klargøre, fremstille og anrette enkle  

 retter til servering i henholdsvis restaurant, institution,  

 fast-foodforretning og cafeteria.
 Eleven skal endvidere under vejledning kunne tilberede ernæringsrigtig  

 varm/kold fuldkost, ernæringsrigtige lune retter og enkle brød- og kagetyper.
 Vejledende uddannelsestid: 3,8 uger (Restaurationsområdet 1,5 uger,  

 institutionsområdet 1,5 uger og cafeteria-/fast-foodområdet 0,8 uger).
 Eleven skal på grundlæggende niveau og under vejledning kunne foretage  

 anretning, servering, emballering og distribution i restaurant, institution,  

 cafeteria og cateringvirksomhed.
 Vejledende uddannelsestid: 1,6 uger.
 Eleven skal under vejledning og på grundlæggende niveau kunne:
 - Foretage indkøb, varebestilling og varemodtagelse.
 - Foretage prisberegning med udregning af kostpriser.
 - Opstille budget og regnskab.
 - Foretage markedsføring under anvendelse af grundlæggende principper for  

 markedsføring.
 Vejledende uddannelsestid: 1,6 uger.
 § 13.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal kunne tilrettelægge og gennemføre tilberedning af kolde og  

 varme retter samt fast-food, som forekommer i kantiner og cafeteriaer.
Eleven  

 skal kunne omsætte tilberedningsanvisninger til retter, kunne disponere tid  

 og vareforbrug på en økonomisk måde og kunne bedømme de forskellige  

 produkters kvalitet med hensyn til smag og udseende.
Eleven skal kunne  

 arbejde ergonomisk og sikkerhedsmæssigt korrekt.
Eleven skal kunne arbejde og  

 producere i køkkenet uden unødvendig anvendelse af vand, el og gas, og kunne  

 behandle affald og foretage renholdelse efter gældende miljøforskrifter.  

 Eleven skal kunne gennemføre indsamling af affald i henhold til gældende  

 regler og frivillige kildesorteringsordninger.
Endvidere skal eleven med  

 kreativitet og selvstændighed kunne foretage anretning og udportionering samt  

 placering af emne/garniture.
Endelig skal eleven kunne arbejde såvel  

 selvstændigt som i samarbejde med andre.
 Vejledende uddannelsestid: 1,8 uger.
 Eleven skal kunne producere de i kantine og cafeteria almindeligt  

 forekommende varme og kolde drikke og vejlede gæster med hensyn til  

 færdigvarer herunder øl, vin og spiritus.
 Vejledende uddannelsestid: 0,6 uger.
Eleven skal kunne efterleve hygiejneforskrifter i den daglige produktion.  

 Eleven skal kunne efterleve de lovbestemte krav, der gælder for branchen, og  

 herunder være istand til aktivt at deltage i den enkelte virksomheds  

 egenkontrol, således at uheldige konsekvenser kan undgås.
Eleven skal i  

 sammenhæng med dette også kunne opfylde de specielle hygiejnekrav, der  

 stilles til forudtilberedning/anretning og opbevaring af smørrebrød, kolde og  

 varme retter samt emballering af retter »ud af huset«.
 Vejledende uddannelsestid: 0,6 uger.
Eleven skal kunne udarbejde og vurdere næringsdeklarationer for  

 enkeltretter og menuer.
Eleven skal kunne producere færdige retter på en  

 måde, så næringsindholdet i videst muligt omfang bevares.
Eleven skal kunne  

 anvende diætetikkens grundprincipper og være i stand til at efterkomme  

 gæsters ønsker om specialkost.
 Vejledende uddannelsestid: 0,5 uger.
Eleven skal kunne elementær hovedregning og talbehandling.
Endvidere skal  

 eleven kunne anvende procent- og forholdsregning samt foretage  

 valutaberegning.
Eleven skal kunne modtage og kontrollere alle former for  

 betalingsmidler såsom betalingskort, checks, valuta, rejsechecks, eurochecks  

 og vouchers.
 Vejledende uddannelsestid: 1,1 uger.
Eleven skal ud fra kendskab til samarbejdets betydning for salgs- og  

 servicearbejdets kvalitet og for trivsel på arbejdspladsen kunne indgå i en  

 virksomheds kommunikations- og samarbejdsrelationer.
Eleven skal på basis af  

 kendskab til fagområder og -grænser, køn, miljø, kulturforskelle, stress,  

 menneskers udtryksmidler (kropssprog, mimik, sprog), etik, diskretion og  

 behandling af reklamationer kunne deltage i udviklingen af en virksomheds  

 interne kommunika-tion med henblik på at styrke salgs- og servideindsatsen og  

 den gode gæstebetjening.
 Vejledende uddannelsestid: 0,6 uger.
Eleven skal kunne tilrettelægge og udføre almindelig rengøring af  

 produktions- og kundeområde samt produktionsudstyr under hensyntagen til  

 personlig hygiejne, forebyggende smittespredning og sikkerheden for andre  

 personer på området.
Eleven skal kunne foretage afrydning og opvask.
Eleven  

 skal kunne udføre arbejdet synligt uden gener for gæster.
 Vejledende uddannelsestid: 1,5 uger.
Specialefag § 14.  Undervisningen i specialefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal kunne vurdere, herunder også kvalitetsvurdere, de råvarer,  

 hel- og halvfabrikata, der forekommer i cafeterier og kantiner og tage vare  

 på deres opbevaring og klargøring.
Eleven skal kunne vælge egnede varer,  

 herunder også drikkevarer, til en given opgave.
Eleven skal kunne medvirke  

 til indkøb og varebestilling samt disponering med hensyn til lagerkapacitet,  

 statistik, økonomi og forbrug.
 Vejledende uddannelsestid: 1,0 uger.
 Eleven skal sikkerhedsmæssigt forsvarligt ud fra forskrifter og  

 instruktioner kunne anvende de værktøjer og tekniske hjælpemidler, der  

 forekommer i cafeteriaer og kantiner og foretage almindelig (daglig)  

 vedligeholdelse.
 Vejledende uddannelsestid: 0,8 uger.
Eleven skal både rutinemæssigt og kreativt kunne tilberede, udportionere  

 og anrette de i cafeteriaer og kantiner almindeligt forekommende varme og  

 kolde anretninger samt fast-food herunder også emballering af retter, der  

 sælges ud af huset.
Eleven skal kunne arbejde såvel selvstændigt som i  

 samarbejde med andre.
 Vejledende uddannelsestid: 1,8 uger.
Eleven skal kunne klaregøre salgsdisk/-montre, placere produkter, varer  

 m.v. og forestå løbende opfyldning.
Eleven skal kunne foretage diskarbejde  

 herunder udlevering af varer og kassebetjening.
 Vejledende uddannelsestid: 1,8 uger.
Eleven skal på engelsk kunne - betjene gæster og uden sprogligt besvær yde rådgivning og vejledning på  

 basis af et grundlæggende kendskab til turisters kulturelle baggrund,  

 traditioner og ønsker, - læse og forstå almindeligt forekommende tekster af dagligdags- og  

 erhvervsmæssig karakter og - udfærdige simple forretningsbreve på fremmedsproget.
 Vejledende uddannelsestid: 1,2 uger.
Valgfag § 15.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 2,2 uger.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 4,4 uger.
Undervisningsplan § 16.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 17.  Der kan samlæses med tjener-, receptionist-,  

 køkkenassistent- og kokke- og smørrebrødsjomfruuddannelsen.
Praktikuddannelsen § 18.  Virksomheden skal gennemføre  

 praktikuddannelsen, sådan at den sammen med skoleundervisningen fører til, at  

 eleven kan nå uddannelsens mål, jf. § 8.
 § 19.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for cafeteria- og  

 kantineassistentfaget, fordelt således:
 § 20.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående  

 skoleperioder, og som vil blive omfattet af efterfølgende skoleperioder i  

 overensstemmelse med skolens undervisningsplan på en sådan måde, at  

 skoleundervisningen og praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde mindst en samtale med den enkelte elev om dennes  

 arbejdsindsats og udvikling i praktikperioden.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når svendeprøve er bestået, jf. § 32, stk. 2.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, samt oplysning om den opnåede karaktersum ved  

 svendeprøven, jf. § 32, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 23.  Når skoleundervisningen er gennemført, og  

 betingelsen i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
Skolebeviset udfærdiges i øvrigt i overensstemmelse med  

 reglerne i hovedbekendtgørelsen.
 Stk. 2.  Eleven skal have opnået mindst karakteren 6 i  

 gennemsnit af alle afgivne karakterer i grundfag, områdefag og specialefag,  

 jf. § 28, stk. 4, for at skolebevis kan udstedes.
 § 24.  Skolen udsteder eksamensbeviser i  

 overensstemmelse med reglerne i hovedbekendtgørelsen.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er desuden at bidrage til grundlaget for  

 udstedelse af skolebevis, jf. § 23.
Skolevejledning § 26.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal desuden angive skolens  

 vurdering af elevens eventuelle behov for supplerende oplæring i  

 praktikvirksomheden og for supplerende skoleundervisning for så vidt angår de  

 grundfag, områdefag og specialefag, hvor eleven ikke har opnået karakteren 6.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karaktergivning § 27.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Skolens afsluttende bedømmelse § 28.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 12-14.
Stk. 4.  Skolen beregner en gennemsnitskarakter på  

 grundlag af karaktererne i alle grundfag, områdefag og specialefag.  

 Gennemsnitskarakteren angives med 1 decimal.
Følgende fag vægtes dobbelt ved  

 beregningen:
 Stk. 5.  For valgfag foretages bedømmelsen efter  

 reglerne om disse fag.
Svendeprøve § 29.  Efter sidste skoleperiode afholder det faglige  

 udvalg en svendeprøve.
Prøven varer 2 dage.
Det faglige udvalg tilvejebringer  

 opgaverne til svendeprøven.
Stk. 2.  Censorer (skuemestre) udpeges af det faglige  

 udvalg efter indstilling fra Hotel-, Restaurant- og Turisterhvervets  

 Arbejdsgiverforening og Restaurations- og Bryggeriarbejder Forbundet.  

 Censorerne udpeges for et tidsrum af 2 år.
Censorerne skal opfylde  

 habilitetskravene efter eksamensbekendtgørelsen.
Det faglige udvalg  

 udarbejder en vejledning for censorerne om svendeprøvens forløb, udførelse og  

 bedømmelse.
Vejledningen skal findes på skolerne, hvor den skal være  

 tilgængelig for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøve.
Indstillingen foretages på en blanket udarbejdet af  

 det faglige udvalg.
Samtidig indbetaler virksomheden et gebyr til dækning af  

 det faglige udvalgs udgifter ved prøvens afholdelse.
 Stk. 4.  Eleven kan deltage i svendeprøven, hvis  

 følgende betingelser er opfyldt:
Stk. 5.  Opgaverne sendes forseglet til skolerne, der  

 opbevarer dem på forsvarlig vis.
Umiddelbart inden prøvens påbegyndelse  

 brydes seglet i overværelse af en repræsentant for skolens administration, en  

 elevrepræsentant og en censor.
Det faglige udvalg bestemmer tidspunktet for  

 prøvens afholdelse.
 § 30.  Svendeprøven består af en skriftlig og en  

 praktisk prøve.
 Stk. 2.  Den skriftlige prøve indeholder spørgsmål inden  

 for områdefag og specialefag og varer 2 timer og 30 minutter.
Stk. 3.  Den praktiske prøve består af en opgave i  

 køkkenproduktion, som varer 75 minutter eksklusiv tid til afrydning, og en  

 opgave i salg og kundebetjening, som varer ca. 25 minutter.
Prøven omfatter  

 ikke afrydning.
 § 31.  Ved svendeprøven anvendes 13-skalaen.
 Stk. 2.  Censorerne giver samlet 1 karakter for den  

 skriftlige prøve og 2 karakterer for den praktiske prøve (1 karakter for hver  

 af de praktiske opgaver). For at bestå svendeprøven skal eleven opnå  

 karaktersummen 18, dog skal karaktersummen for de praktiske prøver være  

 mindst 12.
Stk. 3.  Hvis eleven har opnået karaktersummen Stk. 4.  Karaktererne for de praktiske prøver meddeles  

 eleven umiddelbart efter prøvens afslutning.
§ 32.  Det faglige udvalg skal tilbyde elever, der  

 ikke består svendeprøven, en ny svendeprøve.
Eleven kan deltage i  

 svendeprøven 3 gange.
Skolen og praktikvirksomheden vurderer i samråd, om  

 eleven har behov for supplerende skoleundervisning eller praktikuddannelse  

 før en ny svendeprøve.
Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Eleven  

 kan deltage i en prøve ialt 3 gange.
Ikrafttræden § 33.  Bekendtgørelsen træder i kraft den 15. juli  

 1996.
 Stk. 2.  Samtidig ophæves bekendtgørelse nr. 940 af 7.  

 december 1995 om uddannelsen til cafeteriaassistent.
Stk. 3.  Elever med uddannelseaftale, der er indgået før  

 bekendtgørelsens ikrafttræden, gennemfører uddannelsen efter de hidtidige  

 regler.
En elev kan dog efter aftale med praktikvirksomheden og med skolens  

 godkendelse, jf. stk. 5, vælge at afslutte uddannelsen efter de nye regler.
 Stk. 4.  Elever, der inden 15. august 1996 er begyndt på  

 2. skoleperiode i umiddelbar forlængelse af 1. skoleperiode, kan efter eget  

 valg få medregnet 1. skoleperiode i uddannelsestiden.
 Stk. 5.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 27. juni  

 1996 P.M.V.
