 Ved omplacering af båndlagte midler indenfor de i justitsministeriets  

 bekendtgørelse nr. 331 af 16. september 1966 fastsatte grænser kan der blive  

 pålignet særlig indkomstskat.
 Justitsministeriet bestemmer herved, at de i medfør af arvelovens § 61  

 godkendte forvaltningsafdelinger uden forelæggelse for overøvrigheden eller  

 justitsministeriet i sådanne tilfælde af de båndlagte midler kan betale den  

 særlige indkomstskat.
 På tilsvarende måde kan overformynderiet af kapitalen betale særlig  

 indkomstskat ved omplacering af umyndiges midler indenfor de i  

 justitsministeriets bekendtgørelse nr. 330 af 16. september 1966 fastsatte  

 grænser.
 Såfremt der for samme indkomstår er pålagt særlig indkomstskat også af  

 andre dele af den pågældendes formue, kan kun en forholdsmæssig del af  

 skatten betales af den båndlagte kapital.
 Hvis udbyttet af kapitalen tilkommer en anden end kapitalejeren, er det en  

 forudsætning, at også rentenyderen har godkendt, både at der sker  

 omplacering, og at den særlige indkomstskat betales af kapitalen.
 P.M.V.
 E.B.
O.
Perch Nielsen Cirkulærskrivelse til overformynderiet og de i medfør af arvelovens § 61  

 godkendte forvaltningsafdelinger.
