Bekendtgørelse om ændring af bekendtgørelse om anvendelse, fordeling, udbetaling mv. af midler fra den særlige statslige bevilling til at forebygge og afhjælpe mangel på arbejdskraft (flaskehalse) § 1 I bekendtgørelse nr. 1257 af 7. december 2006 om anvendelse, fordeling, udbetaling mv. af midler fra den særlige statslige bevilling til at forebygge og afhjælpe mangel på arbejdskraft (flaskehalse), foretages følgende ændringer:
 1. I § 1, stk. 1 udgår: »af en tværgående og strukturel karakter«.
§ 2 Stk. 1. Bekendtgørelsen træder i kraft den 1. januar 2009.
 Stk. 2. Regionsdirektøren offentliggør efter det regionale beskæftigelsesråds beslutning senest den 30. juni 2008 en foreløbig fortegnelse over fagområder eller stillingsbetegnelser, hvortil der kan gives tilskud til jobcentrenes indsats fra den regionale bevilling i bevillingsåret 2009.
 Stk. 3. Regionsdirektøren offentliggør efter det regionale beskæftigelsesråds beslutning senest den 31. december 2008 en endelig fortegnelse over fagområder eller stillingsbetegnelser, hvortil der kan gives tilskud til jobcentrenes indsats fra den regionale bevilling i bevillingsåret 2009. Regionsdirektøren offentliggør samtidig størrelsen af den regionale bevilling for året 2009.
