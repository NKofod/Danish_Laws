Bekendtgørelse om statstilskud til  

 energibesparelser m.v. i erhvervsvirksomheder I medfør af § 2, stk. 7, § 3, stk. 1-3, § 4, stk. 4, § 6 og § 7,  

 stk. 1 i lov om statstilskud til energibesparelser m.v. i  

 erhvervsvirksomheder, jf. lovbekendtgørelse nr. 84 af 3. februar 2000,  

 fastsættes:
Kapitel 1 Tilskudsberettigede formål og virksomheder § 1. Energistyrelsen yder efter bestemmelserne i  

 denne bekendtgørelse tilskud til gennemførelse af  

 foranstaltninger og aktiviteter, der:
1)	medfører eller kan tjene til bedre energiudnyttelse eller  

 energibesparelser, herunder reduktioner i kuldioxidemissioner og  

 øvrige drivhusgasser samt svovldioxidemissioner, i  

 erhvervsvirksomheder, eller 2)	fremmer erhvervsvirksomheders omstilling til mere energieffektive  

 teknologier og produktionsmetoder.
 Stk. 2. Ved afgørelser om tilskud kan  

 Energistyrelsen inddrage andre miljøhensyn, herunder reduktioner i  

 kvælstofoxidemissioner, ressourcebesparelser samt  

 arbejdsmiljømæssige hensyn.
 Stk. 3. Tilskud efter denne bekendtgørelse kan  

 ydes til de foranstaltninger og aktiviteter, der er nævnt i § 2, stk. 1  

 i lov om statstilskud til energibesparelser m.v. i erhvervsvirksomheder.
 § 2. Der kan ikke ydes tilskud til  

 foranstaltninger eller aktiviteter, hvortil der ydes støtte efter  

 anden lovgivning, jf. dog stk. 2-3.
 Stk. 2. Tilskud efter støtteordninger under EU  

 omfattes ikke af stk. 1.
 Stk. 3. Energistyrelsen kan i særlige  

 tilfælde tillade, at der samtidig ydes støtte efter denne  

 tilskudsordning og efter anden lovgivning til ansættelse af interne  

 energimedarbejdere, jf. § 19, udviklingsprojekter, jf. § 23, samt  

 udrednings-, uddannelses- og informationsaktiviteter m.v., jf. § 27, hvor der  

 ud over energimæssige forhold også indgår andre hensyn  

 f.eks. miljømæssige, og hvor det ikke vil være praktisk at  

 foretage en opdeling af projektet.
 Stk. 4. Den samlede støtte fra alle kilder til et  

 projekt kan ikke overstige de maksimale støttegrænser i EU s  

 Fællesskabsrammebestemmelser for statsstøtte til  

 miljøbeskyttelse eller EU s rammebestemmelser for statsstøtte  

 til forskning og udvikling.
 § 3. Ved små og mellemstore virksomheder  

 (SMV) forstås i denne bekendtgørelse virksomheder,  

 som:
1)	har under 250 ansatte, og 2)	enten har en årlig omsætning på ikke over 40 mio.  

 EURO eller en årlig samlet balance på ikke over 27 mio.
EURO,  

 og 3)	opfylder kriteriet om uafhængighed som defineret i stk.  

 2.
Stk. 2. Ved uafhængige virksomheder forstås  

 virksomheder, hvor en enkelt virksomhed eller flere virksomheder i  

 fællesskab, der ikke opfylder definitionerne på en SMV, ikke  

 besidder 25 pct. eller derover af kapitalen eller stemmerettighederne.
Denne  

 tærskel kan overskrides i følgende tilfælde:
1)	hvis virksomheden ejes af offentlige investeringsselskaber,  

 venture-kapitalselskaber eller institutionelle investorer, forudsat at de  

 hverken kontrollerer virksomheden individuelt eller i fællesskab,  

 eller 2)	hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionerne  

 på en SMV, ikke ejer 25 pct. eller derover af den.
 Stk. 3. Ved beregning af de i stk. 1 omhandlede  

 tærskler skal tallene for den pågældende virksomhed og for  

 alle de virksomheder, som den direkte eller indirekte kontrollerer gennem  

 besiddelse af 25 pct. eller derover af kapitalen eller stemmerettighederne,  

 sammenlægges.
 Stk. 4. Hvis en virksomhed på datoen for balancen  

 over- eller underskrider de anførte tærskler for antallet af  

 ansatte eller de finansielle tærskler, medfører dette kun, at  

 virksomheden får eller mister status som SMV, hvis over- eller  

 underskridelsen finder sted i to på hinanden følgende  

 regnskabsår.
Stk. 5. Antallet af ansatte er lig med antallet af  

 årsarbejdsenheder, dvs. antallet af fuldtidsansatte i løbet af  

 et år, idet deltidsansatte og sæsonansatte indgår som  

 brøkdele af årsarbejdsenheder.
Som referenceår anvendes  

 seneste afsluttede regnskabsår.
Stk. 6. Tærsklerne for omsætning og samlet  

 balance vedrører seneste afsluttede regnskabsår.
For  

 nyetablerede virksomheder, hvis regnskaber endnu ikke er afsluttede, beregnes  

 tærsklerne på grundlag af et skøn foretaget i god tro i  

 løbet af regnskabsåret.
 § 4. Tilskud til foranstaltninger og aktiviteter  

 omfattet af kapitel 3-4 kan ydes til momsregistrerede  

 erhvervsvirksomheder.
 Stk. 2. Tilskud til ansættelse af interne  

 energimedarbejdere, jf. kapitel 5, kan ydes til små og mellemstore  

 momsregistrerede erhvervsvirksomheder, grupper af små og mellemstore  

 momsregistrerede erhvervsvirksomheder, samt brancheorganisationer og  

 erhvervsorganisationer, i det omfang energimedarbejderen yder bistand til  

 små og mellemstore virksomheder.
 Stk. 3. Tilskud til foranstaltninger og aktiviteter  

 omfattet af kapitel 6-7 kan ydes til virksomheder, grupper af virksomheder,  

 brancheorganisationer, erhvervsorganisationer, forsyningsvirksomheder,  

 offentlige institutioner, forsknings- og undervisningsinstitutter eller  

 lignende.
 Stk. 4. Tilskud som nævnt i stk. 1-3 ydes til den,  

 der afholder udgifterne ved de energibesparende aktiviteter.
Stk. 5. Med momsregistrerede erhvervsvirksomheder som  

 nævnt i stk. 1-2 forstås udelukkende virksomheder, der kan  

 betragtes som egentlige erhvervsvirksomheder.
Der skelnes ikke mellem privat  

 og offentlig ejet virksomhed.
Stk. 6. Energistyrelsen afgør, om en virksomhed  

 kan anses for en egentlig erhvervsvirksomhed, jf. stk. 5, i forhold til  

 tilskudsordningen.
I vurderingen vil blandt andet indgå, om  

 virksomheden drives med et forretningsmæssigt, erhvervsmæssigt  

 formål, har modtaget eller modtager offentlige tilskud af  

 væsentligt omfang, er omfattet af offentlige underskudsgarantier, ikke  

 fungerer på sædvanlige markedsvilkår eller ikke efter en  

 samlet vurdering kan anses for egentligt erhvervsdrivende.
 Stk. 7. Der ydes ikke tilskud til erhvervsmæssige  

 udlejningsvirksomheder i det omfang, der udlejes til virksomheder eller  

 institutioner m.v., der ikke kan betragtes som egentlige  

 erhvervsvirksomheder.
 Stk. 8. Tilskud som nævnt i stk. 1-2 ydes ikke  

 til:
1)	statsinstitutioner og  virksomheder, hvis drifts- og  

 anlægsudgifter er optaget på bevillingslovene, 2)	selvejende institutioner, som optages på bevillingslovene  

 efter reglerne for driftsbevillinger, 3)	kommunale og amtskommunale institutioner og virksomheder samt  

 selvejende institutioner, hvis virksomhedens eller institutionens drifts- og  

 anlægsudgifter er optaget på kommunale eller amtskommunale  

 budgetter, 4)	skoler og undervisningsinstitutioner, der har modtaget eller  

 modtager offentlige tilskud, 5)	institutioner omfattet af afsnit II-III i lov om social service, 6)	virksomheder og selvejende institutioner, der i øvrigt i  

 væsentligt omfang har modtaget eller modtager offentlige tilskud, 7)	rensningsanlæg, 8)	svømme- og idrætshaller, der i væsentligt omfang  

 har modtaget eller modtager offentlige tilskud, samt 9)	museer o.lign., der i væsentligt omfang har modtaget eller  

 modtager offentlige tilskud.
 Stk. 9. Der kan kun ydes tilskud til landplaceret  

 virksomhed.
 Stk. 10. Tilskud ydes ikke vedrørende  

 transportmidler bortset fra transportmidler, der alene anvendes til intern  

 transport inden for en virksomhed.
 Stk. 11. Der kan ikke ydes tilskud til  

 energieffektivisering vedrørende helårsboliger, som udlejes  

 erhvervsmæssigt.
 § 5. Forsyningsvirksomheder, herunder  

 produktions-, transmissions- og distributionsselskaber, som leverer  

 ledningsbunden energi eller vand til en åben kreds af aftagere, kan  

 ikke opnå tilskud til foranstaltninger og aktiviteter som nævnt i  

 kapitel 3-5, jf. dog stk. 3.
Stk. 2. Tilskud kan dog ydes til kraftvarmecentraler,  

 hvis hovedformål er levering af kraftvarme til en afgrænset kreds  

 af erhvervsvirksomheder, og som etableres af en eller flere  

 erhvervsvirksomheder.
Ejer en forsyningsvirksomhed en del af  

 kraftvarmecentralen, ydes der ikke tilskud til den andel, der ejes af  

 forsyningsvirksomheden, jf. dog stk. 3.
 Stk. 3. Elforsyningsvirksomheder, som driver produktion  

 eller handel med elektricitet, kan opnå tilskud til foranstaltninger og  

 aktiviteter som nævnt i kapitel 3-5.
 § 6. Der kan ikke ydes tilskud til  

 projekter:
1)	som det driftsøkonomisk vil være rentabelt at  

 gennemføre uden tilskud, 2)	som af andre årsager efter Energistyrelsens vurdering ville  

 blive gennemført alligevel, eller 3)	som virksomheden er forpligtet til at gennemføre.
Stk. 2. Der kan dog ydes tilskud til projekter, herunder  

 særlige undersøgelser, der skal gennemføres som led i  

 opfyldelse af aftale om energieffektivisering i henhold til lov om  

 statstilskud til dækning af udgifter til kuldioxidafgift i visse  

 virksomheder med et stort energiforbrug.
Udgifter i forbindelse med  

 indgåelse af aftalen, herunder energiledelse samt udgifter til  

 indberetninger og kontrol, vil ikke kunne opnå tilskud.
 Stk. 3. Energistyrelsen kan beslutte, at tilskud ydes  

 efter mere restriktive kriterier, når det ydes til projekter, der  

 gennemføres af virksomheder, der har indgået aftale om  

 energieffektivisering i henhold til lov om statstilskud til dækning af  

 udgifter til kuldioxidafgift i visse virksomheder med et stort energiforbrug.  

 Energistyrelsen kan beslutte, at afgørelser om tilskud til  

 energibesparelser i erhvervsvirksomheder, der har afgivet erklæring om  

 at indgå aftale, træffes i forbindelse med indgåelse af  

 aftalen.
Kapitel 2 Tilsagnspuljer § 7. Energistyrelsen opdeler de årlige  

 tilsagnsrammer i følgende adskilte tilsagnspuljer:
 1)	Industrivirksomheder, inkl. råstofudvinding.
 2)	Landbrug, m.v.
 3)	Gartneri.
 4)	Handel- og Servicevirksomheder, samt bygge- og  

 anlægsvirksomheder, m.v.
 5)	Etablering af kraftvarme på virksomheder, der ikke er omfattet  

 af nr.1.
 Stk. 2. Energistyrelsen offentliggør en liste over  

 hvilke brancher, der er omfattet af de enkelte tilsagnspuljer i stk. 1, nr.  

 1-4.
 Stk. 3. Ved vurdering af hvilken tilsagnspulje et projekt  

 tilhører, er det den virksomhed eller de virksomheder, som projektet  

 alene eller primært er rettet imod, der er bestemmende for  

 branchetilhørsforholdet.
 Stk. 4. Tvivlstilfælde, om hvilken virksomhed eller  

 virksomheder et projekt er rettet imod, afgøres af  

 Energistyrelsen.
 § 8. Indenfor de i § 7 definerede tilsagnspuljer,  

 kan Energistyrelsen opdele tilsagnsrammen på forskellige  

 støttekategorier eller indsatsområder.
 Stk. 2. Energistyrelsen kan opfordre til indsendelse af  

 ansøgninger vedrørende angivne kategorier eller  

 områder.
Kapitel 3 Tilskud til gennemførelse af  

 energieffektiviserende foranstaltninger § 9. Energistyrelsen kan yde tilskud til  

 gennemførelse af investeringsprojekter for energieffektivisering i en  

 erhvervsvirksomhed.
Tilskud kan ydes til individuelt udformede projekter og  

 til projekter, der gennemføres efter en godkendt  

 standardløsning, jf. stk. 2. Der kan herunder ydes tilskud til  

 projekter, der indebærer udbredelse af udstyr og komponenter, der er  

 særligt energieffektive.
 Stk. 2. Energistyrelsen vurderer løbende, hvilke  

 standardløsninger for energieffektiviseringer der kan godkendes som  

 grundlag for tilskud, og offentliggør meddelelser herom.
 Stk. 3. Der kan ikke ydes tilskud til individuelt  

 udformede projekter for energieffektivisering vedrørende  

 foranstaltninger, der er omfattet af en godkendt standardløsning,  

 eller hvor udarbejdelsen af en sådan er påbegyndt, medmindre  

 særlige forhold taler herfor.
 Stk. 4. Projekter, der er uafhængige af hinanden,  

 kan ikke indgå i den samme ansøgning, medmindre særlige  

 forhold taler herfor.
 § 10. Der kan ydes tilskud til ændring eller  

 udskiftning af energiforbrugende anlæg, der ikke anses for  

 udtjent.
 Stk. 2. Der kan ydes tilskud til nye energiforbrugende  

 anlæg i forbindelse med udskiftning af anlæg eller udstyr, der  

 anses for udtjent, eller til udvidelse eller nyanlæg af en produktion,  

 hvis der anvendes særligt energieffektiv teknologi.
 Stk. 3. Der ydes ikke tilskud til udskiftning med brugte  

 anlæg eller udstyr, medmindre særlige forhold taler herfor.
 Stk. 4. Der ydes ikke tilskud til almindelig  

 vedligeholdelse.
 § 11. Tilskud til gennemførelse af  

 projekter for energieffektivisering i erhvervsvirksomheder ydes til den  

 erhvervsvirksomhed, som afholder udgiften til projektet, og som ejer de  

 omfattede anlæg og indretninger.
Stk. 2. Afholdes udgifterne til et projekt for  

 energieffektivisering af den virksomhed, der driver eller bruger de omfattede  

 anlæg og indretninger, ydes tilskuddet dog til denne virksomhed.  

 Tilskud til gennemførelse af projekter for energieffektivisering ydes  

 kun til brugeren, hvis ejeren har givet samtykke til arbejdernes  

 udførelse.
Ejer og bruger af de omfattede anlæg eller  

 indretninger kan ikke samtidig opnå tilskud til samme projekt for  

 energieffektivisering.
§ 12. Tilskuddet ydes med indtil 30 pct. af  

 tilskudsgrundlaget.
Hvis investeringen foretages af små eller  

 mellemstore virksomheder, jf. § 3, og vedrører solceller eller  

 industrielle kraftvarmeanlæg baseret på naturgas eller biomasse,  

 kan der ydes tilskud med indtil 40 pct. af tilskudsgrundlaget.
 Stk. 2. Hvis små og mellemstore virksomheder, jf. §  

 3, der har investeret i solceller eller industrielle kraftvarmeanlæg  

 baseret på naturgas eller biomasse, jf. stk. 1, 2. pkt., foretager  

 straksafskrivning efter afskrivningslovens § 44 af den del af udgifterne til  

 anskaffelse af afskrivningsberettigede formuegoder, der er betalt ved tilskud  

 efter denne bekendtgørelse, reduceres tilskuddet, så det sammen  

 med værdien af straksafskrivningen ikke overstiger 40 pct. af  

 tilskudsgrundlaget.
 Stk. 3. Hvis andre virksomheder end små og  

 mellemstore virksomheder, jf. § 3, foretager straksafskrivning efter  

 afskrivningslovens § 44 af den del af udgifterne til anskaffelse af  

 afskrivningsberettigede formuegoder, der er betalt ved tilskud efter denne  

 bekendtgørelse, reduceres tilskuddet, så det sammen med  

 værdien af straksafskrivningen ikke overstiger 30 pct. af  

 tilskudsgrundlaget.
§ 13. I tilskudsgrundlaget indgår de  

 udgifter, som anses for nødvendige for projektets  

 gennemførelse, herunder udgifter til rådgivning, projektering,  

 anskaffelser, installation, nødvendige følgearbejder samt  

 krævet revision af regnskab.
I tilskudsgrundlaget for investeringer som  

 nævnt i § 10, stk. 2, indgår dog kun merudgiften ved at anvende  

 den særligt energieffektive teknologi.
Udgifterne opgøres  

 eksklusive merværdiafgift (moms).
 Stk. 2. Ved opgørelsen af tilskudsgrundlaget  

 modregnes opnåede eller forventede tilbagekrediteringer, rabatter og  

 indtægter fra salg eller anden afhændelse af udskiftede dele.
 Stk. 3. I tilskudsgrundlaget kan ikke medtages:
1)	finansieringsudgifter, og 2)	udgifter vedrørende arbejde, som udføres af indehavere  

 eller ansatte i den virksomhed, der modtager tilskuddet, medmindre  

 særlige forhold taler herfor.
 Stk. 4. Vedrører et projekt for  

 energieffektivisering både tilskudsberettigede og  

 ikke-tilskudsberettigede arbejder, og er det ikke muligt at foretage en  

 opdeling af projektet, kan Energistyrelsen yde tilskud i forhold til den  

 forholdsmæssige del af de samlede udgifter, der vedrører de  

 tilskudsberettigede arbejder.
§ 14. I tilsagn om tilskud til  

 gennemførelse af energieffektiviserende foranstaltninger kan  

 Energistyrelsen fastsætte nærmere vilkår for opnåelse  

 af tilskud.
Herunder kan der fastsættes vilkår om, at  

 virksomheden skal belyse de energimæssige virkninger af projektets  

 gennemførelse, f.eks. ved installation af særlige målere  

 og indsendelse af oplysninger til Energistyrelsen om virksomhedens  

 energiforbrug før og efter ændringen, samt vilkår om at  

 anlægget ikke må nedtages, anvendes til  

 ikke-erhvervsmæssigt formål eller afhændes særskilt  

 helt eller delvist inden for 3 år fra arbejdets afslutning.
 Stk. 2. Tilskud til individuelt udformede projekter kan  

 yderligere betinges af, at der gennemføres et fuldstændigt eller  

 delvist energisyn i virksomheden efter Energistyrelsens anvisninger, og at de  

 påtænkte foranstaltninger på dette grundlag kan anses for  

 hensigtsmæssige.
Kapitel 4 Tilskud til forprojekter, energibevidst projektering,  

 energiledelse, energisyn samt anden energirådgivning § 15. Energistyrelsen kan yde tilskud  

 til:
1)	energibevidst projektering, 2)	etablering samt forbedring og udbygning af energiledelsessystem, 3)	energisyn, og 4)	anden energirådgivning.
 Stk. 2. Der kan i særlige tilfælde ydes  

 tilskud til forprojekter vedrørende individuelt udformede  

 investeringsprojekter.
 Stk. 3. Ved forprojekter forstås en  

 forundersøgelse, der analyserer de tekniske og økonomiske  

 usikkerheder ved et påtænkt projekt for  

 energieffektivisering.
 Stk. 4. Ved energibevidst projektering forstås  

 projektering, der inddrager energiforbruget gennem behovsanalyse og  

 optimering af anlæggets totaløkonomi.
 Stk. 5. Ved energiledelse forstås et  

 ledelsesværktøj, der aktivt styrer virksomhedens energiforhold  

 for at sikre at energien udnyttes effektivt.
 Stk. 6. Ved energisyn forstås en energiteknisk  

 gennemgang af virksomheden og dens energiforbrug eller dele heraf med henblik  

 på at identificere muligheder for energieffektiviseringer.
 § 16. Tilskud til gennemførelse af  

 projekter som nævnt i § 15, stk. 1-2, ydes til den erhvervsvirksomhed,  

 som afholder udgiften til projektet, og som ejer de omfattede anlæg og  

 indretninger.
Stk. 2. Afholdes udgifterne til projektet af den  

 virksomhed, der driver eller bruger de omfattede anlæg og indretninger,  

 ydes tilskuddet dog til denne virksomhed.
Tilskud ydes kun til brugeren, hvis  

 ejeren har givet samtykke til arbejdernes udførelse.
Ejer og bruger af  

 de omfattede anlæg eller indretninger kan ikke samtidig opnå  

 tilskud til samme projekt for energieffektivisering.
§ 17. Tilskuddet ydes med indtil 30 pct. af  

 tilskudsgrundlaget.
Hvis projektet gennemføres af små eller  

 mellemstore virksomheder ydes tilskuddet med indtil 50 pct. af  

 tilskudsgrundlaget.
Stk. 2. I tilskudsgrundlaget for projekter som  

 nævnt i § 15, stk. 1, nr. 1-2, og § 15, stk. 2, indgår udgifter  

 til honorarer, som virksomheden afholder til gennemførelse af  

 projektet.
Honorarer vedrørende arbejde udført af indehavere  

 eller ansatte i den virksomhed, som modtager tilskuddet, kan medtages i  

 tilskudsgrundlaget, hvis særlige forhold taler herfor.
Udgifterne  

 opgøres eksklusive moms.
Stk. 3. I tilskudsgrundlaget for projekter som  

 nævnt i § 15, stk. 1, nr. 3-4, indgår udgifter til honorarer, som  

 virksomheden afholder til gennemførelse af projektet.
Honorarer  

 vedrørende arbejde udført af indehavere eller ansatte i den  

 virksomhed, som modtager tilskuddet, kan ikke medtages i tilskudsgrundlaget.  

 Udgifterne opgøres eksklusive moms.
 Stk. 4. Finansieringsudgifter kan ikke medtages i  

 tilskudsgrundlaget.
§ 18. I tilsagn om tilskud til  

 gennemførelse af projekter som nævnt i § 15, stk. 1-2, kan  

 Energistyrelsen fastsætte nærmere vilkår for opnåelse  

 af tilskud.
Herunder kan der fastsættes betingelser om afrapportering,  

 dokumentation, krav til konsulentens kvalifikationer og krav til  

 projektforløbet.
Kapitel 5 Tilskud til ansættelse af interne  

 energimedarbejdere § 19. Energistyrelsen kan yde tilskud til  

 ansættelse af interne energimedarbejdere i virksomheder, grupper af  

 virksomheder samt brancheorganisationer og erhvervsorganisationer, jf. § 4,  

 stk. 2, til udførelse af energieffektiviserende opgaver i  

 virksomhederne.
Energimedarbejderens opgaver kan f.eks. bestå  

 i:
1)	indsamling og bearbejdning af data i forbindelse med samt medvirken  

 ved energianalyser, energisyn m.v., 2)	opfølgning på energianalyser, energisyn m.v., 3)	forberedelse af investeringsprojekter vedrørende  

 energieffektiviseringer, 4)	regulering og justering af virksomhedernes energiforbrugende  

 udstyr, 5)	opbygning af energistyrings- og energiledelsessystemer og  

 gennemførelse af opgaver vedrørende energistyring og  

 energiledelse, 6)	tilrettelæggelse af rutiner for samt gennemførelse af  

 energirigtigt indkøb, 7)	anden videnindsamling om og kortlægning af energiforhold af  

 betydning for virksomhedernes energieffektivisering, og 8)	optræning og uddannelse af virksomhedernes medarbejdere  

 vedrørende energibesparelser og  effektiviseringer, herunder om  

 energirigtig adfærd, indkøb, m.v.
 Stk. 2. Med projektet skal der ske en udvidelse af  

 virksomhedernes hidtidige aktiviteter på  

 energieffektiviseringsområdet, og der skal tilføres og opbygges  

 en intern kompetence på energiområdet, så virksomhederne  

 kan arbejde systematisk med energieffektivisering også efter projektets  

 ophør.
§ 20. Projektet skal omfatte ansættelse af  

 en ny medarbejder.
Den nyansatte medarbejder skal enten fungere  

 som:
1)	energimedarbejder eller 2)	afløser med henblik på at frigøre en allerede  

 ansat, kvalificeret medarbejder til opgaven som energimedarbejder.
 Stk. 2. Ansættelsen af den nye medarbejder skal ske  

 på almindelige vilkår ved indgåelse af skriftlig kontrakt,  

 der eventuelt kan være tidsbegrænset.
 Stk. 3. Den nye medarbejder må ikke have  

 været ansat i nogen af de ansøgende virksomheder eller den  

 ansøgende organisationen inden for det seneste år inden  

 ansættelsen i forbindelse med projektet.
 Stk. 4. Der ydes ikke tilskud til projekter, der  

 indebærer under 400 timers ansættelse af en ny medarbejder.
 Stk. 5. Energistyrelsen kan i særlige  

 tilfælde tillade, at bestemmelserne i stk. 3-4 fraviges.
 § 21. Tilskuddet ydes med indtil 50 pct. af  

 tilskudsgrundlaget.
 Stk. 2. For virksomheder, der har indgået aftale om  

 energieffektivisering efter lov om statstilskud til dækning af udgifter  

 til kuldioxidafgift i visse virksomheder med et stort energiforbrug eller har  

 indsendt hensigtserklæring om indgåelse af aftale, ydes  

 tilskuddet dog kun med indtil 40 pct. af tilskudsgrundlaget.
 Stk. 3. I tilskudsgrundlaget kan indgå udgifter  

 vedrørende:
1)	løn til den nyansatte medarbejder.
Hvis den nyansatte  

 medarbejder frigør en allerede ansat medarbejder til opgaven som  

 energimedarbejder, kan der kun indgå lønudgifter svarende til  

 det antal timer, frigørelsen omfatter, 2)	bistand fra eksterne rådgivere til faglig rådgivning i  

 forbindelse med projektets udformning og gennemførelse, 3)	vidensøgning og  hjemtagning i forbindelse med projektet, 4)	relevante kurser af kortere varighed for energimedarbejderen, hvis  

 kurset er nødvendigt for vedkommendes udførelse af  

 projektet, 5)	diverse nødvendige hjælpematerialer o.lign., herunder  

 edb-programmer, 6)	revision, samt 7)	andre udgifter, der særligt godkendes af Energistyrelsen i  

 forbindelse med projektet.
Stk. 4. Tilskud til lønudgifter inkl. feriepenge  

 og sociale omkostninger kan højst udgøre 200.000 kr.
Tilskud  

 til øvrige projektudgifter kan højst udgøre 50.000 kr.,  

 dog maksimalt 25 pct. af tilskuddet til lønudgifter.
Udgifterne  

 opgøres eksklusive moms.
 Stk. 5. Finansieringsudgifter kan ikke medtages i  

 tilskudsgrundlaget.
 Stk. 6. Der ydes ikke tilskud vedrørende udgifter,  

 der må anses for investeringer i virksomhedens energiforbrugende  

 anlæg og installationer.
§ 22. I tilsagn om tilskud til ansættelse af  

 interne energimedarbejdere kan Energistyrelsen fastsætte nærmere  

 vilkår for opnåelse af tilskud.
Herunder kan der fastsættes  

 betingelser om afrapportering, dokumentation, krav til energimedarbejderens  

 kvalifikationer og krav til projektforløbet.
Energistyrelsen kan  

 desuden fastsætte betingelse om, at der skal indhentes bistand fra  

 eksterne rådgivere.
Kapitel 6 Tilskud til udviklingsprojekter § 23. Energistyrelsen kan yde tilskud  

 til:
1)	feasibilitystudier før udviklingsaktiviteter på  

 prækonkurrencestadiet, 2)	udviklingsaktiviteter på prækonkurrencestadiet, og 3)	information i forbindelse med udvikling.
 Stk. 2. Der kan ydes tilskud til feasibilitystudier  

 før industriel forskning samt industriel forskning, såfremt  

 disse udgør en mindre del af det samlede udviklingsprojekt.
 Stk. 3. Ved feasibilitystudier før industriel  

 forskning forstås den planlægningsfase, hvor forskellige  

 alternativer bliver undersøgt med henblik på at beslutte,  

 hvilket forskningsprojekt man vil arbejde videre med.
 Stk. 4. Ved industriel forskning forstås  

 erhvervsrettede forskningsaktiviteter, hvor der erhverves ny viden, som kan  

 indgå i udviklingen af et produkt, en produktionsmetode eller en  

 tjenesteydelse.
 Stk. 5. Ved feasibilitystudier før  

 udviklingsaktiviteter på prækonkurrencestadiet forstås den  

 planlægningsfase, hvor forskellige alternativer bliver undersøgt  

 med henblik på at beslutte, hvilket projektalternativ på  

 prækonkurrencestadiet man vil arbejde videre med.
 Stk. 6. Ved udviklingsaktiviteter på  

 prækonkurrencestadiet forstås aktiviteter, hvis formål er  

 praktisk udmøntning af viden om teknologier og metoder kendt fra  

 industriel forskning.
 Stk. 7. Ved information i forbindelse med udvikling  

 forstås udbredelse af resultaterne af et udviklingsprojekt.
 § 24. Tilskud til udviklingsprojekter ydes med  

 støtteprocenter, som maksimalt kan udgøre de tilladte  

 støttegrænser i EU s rammebestemmelser for statsstøtte  

 til forskning og udvikling.
 Stk. 2. Tilskud til information i forbindelse med  

 udvikling ydes med støtteprocenter, der fastsættes efter  

 reglerne i § 28, stk. 1.
 § 25. I tilskudsgrundlaget for udviklingsprojekter  

 indgår de udgifter, som anses for nødvendige for projektets  

 gennemførelse.
 Stk. 2. Udgifterne opgøres eksklusive moms.  

 Energistyrelsen kan i særlige tilfælde tillade, at udgifterne  

 opgøres inklusive moms.
 Stk. 3. Finansieringsudgifter kan ikke medtages i  

 tilskudsgrundlaget.
 § 26. I tilsagn om tilskud til  

 gennemførelse af udviklingsprojekter kan Energistyrelsen  

 fastsætte nærmere vilkår for opnåelse af tilskud.  

 Herunder kan der fastsættes betingelser om afrapportering,  

 dokumentation, udbredelse af projektresultater, ejendomsret til resultaterne  

 samt nedsættelse af følgegrupper og andre krav til  

 projektforløbet.
Kapitel 7 Tilskud til udrednings-, uddannelses- og  

 informationsaktiviteter m.v.
 § 27. Energistyrelsen kan yde tilskud  

 til:
1)	udredningsaktiviteter, herunder kortlægning af  

 energieffektiviseringspotentialer og undersøgelser vedrørende  

 energiforbruget og muligheder for energieffektivisering i bestemte erhverv  

 (f.eks. brancheenergianalyser), 2)	informationsaktiviteter, kampagner o.lign., 3)	uddannelse vedrørende energieffektivisering o.lign., og 4)	erfaringsudvekslingsgrupper.
§ 28 Tilskud til udredningsprojekter, jf. § 27,  

 stk. 1, nr. 1, samt tilskud til informationsprojekter og kampagner, jf. § 27,  

 stk. 1, nr. 2, ydes med indtil 100 pct. af de tilskudsberettigede udgifter,  

 såfremt projektet har en bred kreds af virksomheder som  

 målgruppe.
Hvis projektet har en snæver kreds af virksomheder som  

 målgruppe, ydes tilskud for den del af projektet, der er  

 målrettet mod små eller mellemstore virksomheder med indtil 50  

 pct. af tilskudsgrundlaget, tilskud for den del af projektet, der er  

 målrettet mod andre end små eller mellemstore virksomheder, ydes  

 med indtil 30 pct. af tilskudsgrundlaget.
 Stk. 2. Tilskud til uddannelse vedrørende  

 energieffektivisering o. lign., jf. § 27, stk. 1, nr. 3, samt tilskud til  

 erfaringsudvekslingsgrupper, jf. § 27, stk. 1, nr. 4, ydes med indtil 50 pct.  

 af tilskudsgrundlaget for den del af projektet, der er målrettet mod  

 små eller mellemstore virksomheder, og med indtil 30 pct. af  

 tilskudsgrundlaget for den del af projektet, der er målrettet mod andre  

 end små eller mellemstore virksomheder.
 § 29. I tilskudsgrundlaget for projekter som  

 nævnt i § 27, stk. 1, nr. 1-2, indgår de udgifter, som anses for  

 nødvendige for projektets gennemførelse.
Stk. 2. I tilskudsgrundlaget for projekter som  

 nævnt i § 27, stk. 1, nr. 3-4, indgår lønudgifter til  

 deltagerne, samt udgifter til udvikling og afholdelse af kurset.
Tilskuddet  

 ydes til de virksomheder m.v., der forestår afholdelsen af kurset.  

 Tilskuddet kan ikke overstige de samlede omkostninger ved udvikling og  

 afholdelse af kurset.
 Stk. 3. Udgifterne opgøres eksklusive moms.  

 Energistyrelsen kan i særlige tilfælde tillade, at udgifterne  

 opgøres inklusive moms.
 Stk. 4. Finansieringsudgifter kan ikke medtages i  

 tilskudsgrundlaget.
 § 30. I tilsagn om tilskud til  

 gennemførelse af projekter omfattet af § 27 kan Energistyrelsen  

 fastsætte nærmere vilkår for opnåelse af tilskud.  

 Herunder kan der fastsættes betingelser om afrapportering,  

 dokumentation, udbredelse af projektresultater, ejendomsret til resultaterne,  

 og krav til projektforløbet.
Kapitel 8 Ansøgninger om tilsagn om tilskud § 31. Ansøgninger om tilsagn om tilskud  

 indsendes til Energistyrelsen.
Ved ansøgninger skal anvendes  

 særlige skemaer, som er godkendt af Energistyrelsen vedrørende  

 de enkelte tilskudsformål.
Stk. 2. Ansøgningsskemaer skal være  

 fuldstændigt udfyldt og være underskrevet af virksomhedens  

 indehaver eller ansvarlige leder.
Ansøgningsskemaer, der er  

 mangelfuldt udfyldt eller efter Energistyrelsens vurdering ikke opfylder de  

 stillede krav til dokumentation, kan returneres.
 Stk. 3. Indsendelsestidspunktet regnes fra det tidspunkt,  

 hvor ansøgningen i korrekt stand modtages i Energistyrelsen.
 § 32. Det er en betingelse for at opnå  

 tilsagn om tilskud til projekter, der gennemføres af grupper af  

 ansøgere, at en af ansøgerne søger om tilsagn om tilskud  

 på samtlige ansøgeres vegne.
 § 33. Ansøgninger om tilsagn om tilskud  

 skal i fornødent omfang vedlægges følgende:
2)	budget for udgifterne ved projektets gennemførelse vedlagt  

 eventuelle indhentede tilbud, 3)	tidsplan for projektets gennemførelse, 4)	redegørelse for forventede resultater, herunder forventet  

 energieffektiviseringspotentiale ved gennemførelse af projektet, 5)	dokumentation for de i ansøgningen givne oplysninger,  

 samt 6)	eventuelle andre oplysninger, som kan have betydning for  

 Energistyrelsens vurdering af ansøgningen.
 Stk. 2. Ansøgninger om tilsagn om tilskud til  

 gennemførelse af projekter omfattet af kapitel 3 skal ud over det i  

 stk. 1 angivne i fornødent omfang vedlægges oplysninger om  

 forventede tilbagekrediteringer, rabatter og indtægter fra salg eller  

 anden afhændelse af udskiftede dele.
 Stk. 3. Ansøgninger om tilsagn om tilskud til  

 gennemførelse af projekter omfattet af kapitel 4 skal ud over det i  

 stk. 1 angivne i fornødent omfang vedlægges oplysninger om  

 kvalifikationer for de anvendte rådgivere.
 Stk. 4. Ansøgninger om tilsagn om tilskud til  

 gennemførelse af projekter omfattet af kapitel 5 skal ud over det i  

 stk. 1 angivne i fornødent omfang vedlægges  

 følgende:
1)	en handlingsplan med henblik på at sikre, at den viden, der er  

 indsamlet med projektet, kan forblive og blive udnyttet i virksomhederne  

 efter projektets ophør, og 2)	kvalifikationskrav til energimedarbejderen.
 Stk. 5. Ansøgninger om tilsagn om tilskud til  

 projekter, der gennemføres af grupper af ansøgere, skal ud over  

 det i stk. 1 angivne i fornødent omfang vedlægges  

 følgende:
1)	fuldmagtsskema fra hver enkelt ansøger, 2)	oplysninger om hvilke udgifter og opgaver, der vedrører hver  

 enkelt ansøger, samt 3)	for projekter om ansættelse af interne energimedarbejdere,  

 desuden oplysninger om energiforbruget hos hver enkelt  

 ansøger.
 Stk. 6. Energistyrelsen kan anmode ansøgere om  

 yderligere oplysninger til brug for vurderingen af ansøgninger,  

 herunder oplysninger om en virksomheds økonomiske og  

 selskabsmæssige forhold, branchetilhørsforhold samt oplysninger  

 om hvorvidt projektet samtidig modtager støtte efter anden lovgivning.  

 Energistyrelsen kan herunder forlange, at oplysningerne bekræftes af en  

 statsautoriseret eller registreret revisor efter reglerne i  

 bekendtgørelse om statsautoriserede og registrerede revisorers  

 erklæringer m.v.
 Stk. 7. Energistyrelsen kan meddele afslag på en  

 ansøgning med den begrundelse, at ansøgeren ikke efter  

 anmodning har indsendt korrekt udfyldt ansøgningsskema eller  

 nødvendige oplysninger om projektet inden en fastsat frist.
Kapitel 9 Tilsagn om tilskud § 34. På grundlag af oplysningerne i  

 indkomne ansøgninger vurderer Energistyrelsen, om der kan meddeles  

 tilsagn om tilskud til det ansøgte formål.
 Stk. 2. Enhver, der modtager tilskud efter denne  

 bekendtgørelse, er forpligtet til efter anmodning fra Energistyrelsen  

 at afgive enhver oplysning, der har betydning for ydelse af tilsagn.
Stk. 3. Ved afgørelser om tilsagn skal der henses  

 til, om gennemførelsen af det ansøgte projekt kan antages at  

 ville medføre eller fremme en energimæssig eller  

 miljømæssig forbedring, som står i rimeligt forhold til  

 udgifterne.
I vurderingen kan indgå, om der kunne gennemføres  

 alternative løsninger, der kunne medføre en højere  

 energieffektivisering end det planlagte projekt.
 Stk. 4. I vurderinger efter stk. 3 vedrørende  

 projekter for energieffektivisering i en erhvervsvirksomhed, jf. kapitel 3,  

 kan der i særlige tilfælde tages hensyn til, om virksomheden er  

 omfattet af særlige arbejdsmiljøkrav, og om virksomheden er  

 beliggende uden for områder udlagt til naturgasforsyning.
 § 35. I forbindelse med tilsagn om tilskud  

 fastsættes et tilskudsgrundlag på baggrund af ansøgerens  

 oplysninger.
 Stk. 2. Energistyrelsen kan nedsætte  

 tilskudsgrundlaget, hvis:
1)	de oplyste udgifter findes for højt ansat, 2)	der er medtaget følgearbejder af urimeligt stort omfang, 3)	de oplyste udgifter skønnes at omfatte arbejder uden  

 betydning for energieffektiviseringen, 4)	der ikke er modregnet opnåede eller forventede  

 tilbagekrediteringer, rabatter eller indtægter fra salg eller anden  

 afhændelse af udskiftede dele i opgørelsen af de  

 tilskudsberettigede udgifter, eller 5)	der er medtaget udgifter, hvortil der ikke kan ydes  

 tilskud.
 Stk. 3. Energistyrelsen fastsætter i tilsagnet en  

 tilskudsprocent i forhold til det godkendte tilskudsgrundlag under hensyn til  

 foranstaltningernes energi- og miljømæssige effekt samt behovet  

 for støtte til gennemførelse.
Stk. 4. Tilsagn om tilskud meddeles for et maksimalt  

 tilskudsbeløb, dog således at tilskuddet ikke kan overstige den  

 fastsatte procent af det godkendte tilskudsgrundlag.
De maksimale  

 tilskudsbeløb kan ikke forhøjes.
§ 36. Energistyrelsen kan ikke meddele tilsagn om  

 tilskud til individuelt udformede investeringsprojekter, hvis det maksimale  

 tilskudsbeløb udgør under 50.000 kr.
Energistyrelsen kan ikke  

 meddele tilsagn om tilskud til øvrige projekter eller aktiviteter,  

 hvis det maksimale tilskudsbeløb udgør under 2.000 kr.
Stk. 2. Energistyrelsen kan ikke give tilsagn om tilskud  

 på mere end 10 mio. kr. til et enkelt projekt, medmindre særlige  

 forhold taler herfor.
Energistyrelsen kan fastsætte lavere  

 maksimumgrænser indenfor angivne støttekategorier eller  

 indsatsområder.
 § 37. Tilsagn om tilskud meddeles på  

 følgende betingelser:
1)	Der må ikke være indgået aftaler om arbejder eller  

 leverancer m.v. eller påbegyndt arbejder eller gennemført  

 indkøb m.v. vedrørende det tilskudsberettigede formål,  

 inden modtagelse af skriftligt tilsagn.
Dette gælder dog ikke arbejder  

 udført i forbindelse med udformning og dokumentation af  

 tilskudsansøgningen, samt i begrænset omfang anvendelse af  

 standardkomponenter fra eget lager indkøbt før tilsagn.
 2)	Projektet eller aktiviteten skal gennemføres som beskrevet,  

 og ansøgning om udbetaling indsendes til Energistyrelsen inden en  

 fastsat frist.
 3)	Der må kun antages momsregistrerede virksomheder til  

 udførelse eller levering af tilskudsberettigede arbejdsopgaver, jf.  

 dog stk. 2.
 Stk. 2. Energistyrelsen kan fravige betingelsen i stk. 1,  

 nr. 3, når de tilskudsberettigede foranstaltninger og aktiviteter er  

 momsfritaget i henhold til lov om merværdiafgift (momsloven).
 Stk. 3. Energistyrelsen kan fastsætte nærmere  

 vilkår for opnåelse af tilsagn om tilskud.
 § 38. Energistyrelsen kan beslutte, at meddelte  

 tilsagn om tilskud skal accepteres af tilskudsmodtageren inden en fastsat  

 frist.
 Stk. 2. Et tilsagn, der ikke er accepteret inden den  

 fastsatte frist, kan anses for bortfaldet.
 § 39. Indsendte ansøgninger behandles  

 løbende inden for de enkelte tilsagnspuljer.
 Stk. 2. Hvis en ansøgning af  

 bevillingsmæssige grunde ikke kan imødekommes i ét  

 tilskudsår, kan ansøgningen overføres til næste  

 tilskudsår, hvor den behandles forud for ansøgninger, der  

 indkommer i dette år.
 Stk. 3. Der kan gives tilsagn om tilskud ud over  

 finansåret.
Kapitel 10 Udbetaling af tilskud § 40. Samtidig med meddelelsen af tilsagn om  

 tilskud fremsender Energistyrelsen et skema som skal anvendes ved  

 ansøgning om udbetaling.
 Stk. 2. Ved udfyldelse og indsendelse af  

 ansøgningsskema om udbetaling gælder § 31, stk. 2-3,  

 tilsvarende.
 § 41. Det er en betingelse for udbetaling af  

 tilskud til projekter, der gennemføres af grupper af ansøgere,  

 at den af ansøgerne der søgte om tilsagnet, søger om  

 udbetaling af tilskuddet, samt modtager tilskudsudbetalingen på  

 samtlige ansøgeres vegne.
§ 42. Ansøgninger om udbetaling af tilskud  

 vedrørende projekter for energieffektivisering i en  

 erhvervsvirksomhed, jf. kapitel 3, skal vedlægges et projektregnskab  

 med oplysninger om størrelsen af de afholdte, tilskudsberettigede  

 udgifter.
Regnskabet skal være underskrevet af virksomhedens indehaver  

 eller ansvarlige leder og vedlægges en liste over regnskabsbilagene.  

 Energistyrelsen angiver de nærmere vilkår om regnskabets  

 udformning, dokumentation og revision i tilsagnsskrivelsen.
 Stk. 2. Udgør det ansøgte  

 tilskudsbeløb under 100.000 kr., skal regnskabet vedlægges kopi  

 af regningsbilag vedrørende de tilskudsberettigede udgifter, jf. § 44,  

 samt en ansøgererklæring udformet efter Energistyrelsens  

 anvisning.
 Stk. 3. Udgør det ansøgte  

 tilskudsbeløb mellem 100.000 kr. og 500.000 kr., skal regnskabet  

 vedlægges en ansøgererklæring og en revisorerklæring  

 udformet efter Energistyrelsens anvisning.
Stk. 4. Udgør det ansøgte  

 tilskudsbeløb mere end 500.000 kr., skal regnskabet vedlægges en  

 ansøgererklæring samt revideres i overensstemmelse med en  

 revisionsinstruks udarbejdet af miljø- og energiministeren eller af  

 Energistyrelsen.
Såfremt udbetalingsansøgningen vedrører  

 et individuelt udformet investeringsprojekt, vedlægges desuden en  

 rapport for projektet.
 Stk. 5. For institutioner, der er undergivet revision  

 efter lov om revisionen af statens regnskaber m.m. (rigsrevisorloven) § 2, og  

 for institutioner, hvis regnskaber revideres af Rigsrevisionen eller  

 rigsrevisor i henhold til anden hjemmel, træder en særlig  

 erklæring fra Rigsrevisionen/rigsrevisor om den foretagne revision i  

 stedet for kravet om revisorerklæring, jf. stk. 3, og kravet om  

 revision, jf. stk. 4.
§ 43. Ansøgninger om udbetaling af tilskud  

 efter kapitel 4-7 skal vedlægges rapport for projektet samt  

 projektregnskab med oplysninger om størrelsen af de afholdte,  

 tilskudsberettigede udgifter.
Vedrørende krav til underskrift,  

 dokumentation, erklæringer og revision i forbindelse med  

 regnskabsaflæggelse gælder kravene i § 42, stk. 1-4, tilsvarende.  

 Energistyrelsen angiver de nærmere vilkår om regnskabets  

 udformning, dokumentation og revision i tilsagnsskrivelsen.
 § 44. Regningsbilag, der anvendes som  

 dokumentation for afholdte, tilskudsberettigede udgifter eller lægges  

 til grund for regnskaber herover, skal af det udførende firma  

 være påført oplysninger om følgende:
1)	hvilken virksomhed og hvilken adresse arbejdet vedrører, 2)	hvilket arbejde der er udført, og 3)	det udførende firmas CVR-nummer.
 Stk. 2. Indeholder en regning både  

 tilskudsberettigede og ikke-tilskudsberettigede arbejder, skal ansøger  

 oplyse om, i hvilket omfang udgifterne vedrører henholdsvis  

 tilskudsberettigede og ikke tilskudsberettigede arbejder.
 Stk. 3. Energistyrelsen kan altid kræve originale  

 bilag forevist.
 § 45. I ansøgninger om udbetaling af  

 tilskud skal opnåede eller forventede tilbagekrediteringer, rabatter og  

 indtægter fra salg eller anden afhændelse af udskiftede dele  

 modregnes ved opgørelsen af de tilskudsberettigede udgifter.
 § 46. Enhver, der modtager tilskud efter denne  

 bekendtgørelse, er forpligtet til efter anmodning fra Energistyrelsen  

 at afgive enhver oplysning, der har betydning for udbetaling af tilskud.
Stk. 2. I forbindelse med behandling af  

 ansøgninger om udbetaling og en efterfølgende kontrol heraf kan  

 Energistyrelsen forlange yderligere oplysninger til brug for vurderingen af  

 ansøgningen, herunder nærmere dokumentation for projektets  

 gennemførelse.
Energistyrelsen kan herunder forlange, at oplysningerne  

 bekræftes af en statsautoriseret eller registreret revisor efter  

 reglerne i bekendtgørelse om statsautoriserede og registrerede  

 revisorers erklæringer m.v., eller at regnskabet vedlægges en  

 revisorerklæring udformet efter Energistyrelsens anvisning.
 § 47. Energistyrelsen kan efter begrundet  

 anmodning forlænge den i tilsagnet fastsatte frist for ansøgning  

 om udbetaling, såfremt arbejdet er påbegyndt.
Stk. 2. Energistyrelsen kan rykke ansøgeren for  

 indsendelse af udbetalingsansøgning 14 dage efter at fristen, som  

 fastsat i tilsagnet, er udløbet.
Såfremt ansøger efter  

 modtagelse af rykkerskrivelsen ikke indsender udbetalingsansøgningen  

 eller anmoder om forlængelse af fristen, jf. stk. 1, inden 3 uger fra  

 datoen for rykkerskrivelsen, bortfalder tilsagnet.
Stk. 3. Energistyrelsen kan efter begrundet skriftlig  

 ansøgning tillade, at tilskud vedrørende udgifter til  

 udførte arbejder udbetales helt eller delvist, selv om ansøger  

 ikke har gennemført projektet, som det var forudsat i tilsagnet.
Ved  

 vurderingen af anmodningen lægges vægt på, at projektet i  

 det væsentlige er indeholdt i den oprindelige projektansøgning,  

 at væsentlige dele af projektet er gennemført, eller at en  

 fuldstændig gennemførelse ville være forbundet med  

 betydelige vanskeligheder.
 Stk. 4. Energistyrelsen kan efter begrundet skriftlig  

 anmodning tillade, at en ny tilskudsberettiget ejer eller bruger  

 indtræder i et allerede meddelt tilsagn i stedet for den oprindelige  

 tilsagnsmodtager, også selv om projektet er påbegyndt.  

 Anmodningen skal være underskrevet af indehaverne eller de ansvarlige  

 ledere af de to virksomheder.
 § 48. Tilskud kan ikke udbetales med større  

 beløb eller tilskudsprocent end det i tilsagnet anførte.
 Stk. 2. Energistyrelsen kan ikke udbetale tilskud til  

 projekter eller aktiviteter, hvis tilskudsbeløbet udgør under  

 50.000 kr. for individuelt udformede investeringsprojekter og 2.000 kr. for  

 øvrige projekter og aktiviteter.
 Stk. 3. Ved opgørelsen af det endelige  

 tilskudsgrundlag i forbindelse med udbetalingen gælder § 35, stk. 2,  

 tilsvarende.
Stk. 4. Tilskud udbetales til tilskudsmodtageren på  

 dennes konto i et pengeinstitut.
Det er en betingelse for udbetaling af  

 tilskuddet, at tilskudsmodtagerens kontonummer oplyses.
 § 49. Energistyrelsen kan efter ansøgning  

 foretage ratevise udbetalinger af tilskud vedrørende  

 gennemførte arbejder i:
1)	projekter for energieffektivisering i en erhvervsvirksomhed, jf.  

 kapitel 3, hvis tilsagnsbeløbet overstiger 1.000.000 kr., og 2)	projekter efter kapitel 5-7.
Stk. 2. En ratevis udbetaling skal udgøre mindst  

 20 pct. af tilsagnsbeløbet.
Der kan ikke foretages ratevis  

 udbetalinger på under 50.000 kr.
I samme tilskudssag kan der  

 højst foretages ratevise udbetalinger på i alt 60 pct. af  

 tilsagnsbeløbet.
Stk. 3. Ansøgning om ratevis udbetaling skal  

 vedlægges et delregnskab med oplysninger om størrelsen af de  

 afholdte, tilskudsberettigede udgifter.
Delregnskabet skal være  

 underskrevet af virksomhedens indehaver eller ansvarlige leder.
Udgør  

 en ratevis udbetaling under 100.000 kr. skal delregnskabet vedlægges  

 kopi af kvitterede regningsbilag vedrørende de tilskudsberettigede  

 udgifter, jf. § 44, samt en ansøgererklæring udformet efter  

 Energistyrelsens anvisning.
Udgør en ratevis udbetaling 100.000 kr.  

 eller derover, skal delregnskabet vedlægges en liste over regningsbilag  

 samt en ansøgererklæring og en revisorerklæring udformet  

 efter Energistyrelsens anvisning.
 Stk. 4. Det er en betingelse for ratevis udbetaling, at  

 projektet eller aktiviteten efterfølgende gennemføres som  

 forudsat i tilsagnet om tilskud, jf. dog § 47, stk. 3, og at ansøgning  

 om udbetaling af det resterende tilskudsbeløb er bilagt et samlet  

 projektregnskab m.v., jf. §§ 42-44 og indsendes til Energistyrelsen inden  

 udløbet af den frist, som er fastsat i tilsagnet.
 § 50. Et meddelt tilsagn om tilskud kan efter  

 skriftlig anmodning fra virksomhedens indehaver eller ansvarlige leder  

 overføres til et pengeinstitut eller realkreditinstitut, som yder  

 lån til finansiering af foranstaltningerne.
 § 51. Energistyrelsen kan træffe  

 afgørelse om, at tilsagn om tilskud bortfalder helt eller delvist,  

 hvis:
1)	den i tilsagnet fastsatte frist for projektets gennemførelse  

 og indsendelse af udbetalingsansøgning overskrides, 2)	der er indgået aftaler om arbejder eller leverancer m.v. eller  

 påbegyndt arbejder eller gennemført indkøb m.v.  

 vedrørende det tilskudsberettigede formål, inden modtagelse af  

 skriftligt tilsagn.
Dette gælder dog ikke arbejder udført i  

 forbindelse med udformning og dokumentation af tilskudsansøgning, samt  

 i begrænset omfang anvendelse af standardkomponenter fra eget lager  

 indkøbt før tilsagn, 3)	projektet ikke er gennemført som forudsat i tilsagnet om  

 tilskud, medmindre der er opnået tilladelse hertil, jf. § 47, stk.  

 3, 4)	tilskudsmodtageren ikke opfylder de for tilskuddet nærmere  

 fastsatte vilkår, 5)	tilskudsmodtageren af en ratevis udbetaling af tilskud ikke opfylder  

 betingelserne i § 49, stk. 4, 6)	øvrige betingelser for tilsagnet eller udbetaling af tilskud  

 ikke er opfyldt, 7)	tilskudsmodtageren har givet urigtige eller vildledende oplysninger,  

 undladt efter anmodning at give oplysninger eller fortiet oplysninger af  

 betydning for ansøgningen om tilsagn eller ansøgningen om  

 udbetaling, 8)	et anlæg, hvortil der er ydet tilskud, nedtages, anvendes til  

 ikke-erhvervsmæssige formål eller afhændes særskilt  

 helt eller delvist inden for 3 år regnet fra arbejdets afslutning,  

 eller 9)	den samlede støtte til et projekt overstiger de maksimale  

 støttegrænser i EU s Fællesskabsrammebestemmelser for  

 statsstøtte til miljøbeskyttelse eller EU s rammebestemmelser  

 for statsstøtte til forskning og udvikling.
 Stk. 2. Hvis tilskuddet er udbetalt, kan det kræves  

 tilbagebetalt i de i stk. 1 opregnede tilfælde.
Stk. 3. Tilskud kan dog ikke kræves tilbagebetalt  

 ved afhændelse som nævnt i stk. 1, nr. 8, såfremt  

 anlægget ejes af flere i fællesskab, og afhændelsen kun  

 angår en mindre ejerandel i anlægget.
Såfremt  

 afhændelsen sker som led i en leasingaftale, og projektet fortsat  

 virker hos tilskudsmodtageren som forudsat i tilsagnet, kan Energistyrelsen  

 undlade at kræve tilskuddet tilbagebetalt.
Stk. 4. Tilbagebetaling af tilskud skal ske senest 14  

 dage efter påkrav.
Tilbagebetales det skyldige beløb ikke  

 rettidigt til Energistyrelsen, skal der betales en rente svarende til  

 rentelovens bestemmelser herom.
Kapitel 11 Kontrolbestemmelser § 52. Energistyrelsen kan foretage  

 regnskabsmæssig stikprøvekontrol af ansøgninger om  

 udbetalinger og afsluttede sager om statstilskud til energibesparelser m.v. i  

 erhvervsvirksomheder.
 Stk. 2. Enhver, der modtager tilskud efter denne  

 bekendtgørelse, er forpligtet til efter anmodning fra Energistyrelsen  

 at afgive enhver oplysning, der har betydning for Energistyrelsens kontrol  

 med, at de fastsatte vilkår overholdes.
Kapitel 12 Klage- og straffebestemmelser § 53. Energistyrelsens afgørelser efter  

 denne bekendtgørelse kan ikke indbringes for højere  

 administrativ myndighed.
 § 54. Efter § 8 i lov om statstilskud til  

 energibesparelser m.v. i erhvervsvirksomheder straffes den, der  

 forsætligt eller groft uagtsomt afgiver urigtige oplysninger i  

 forbindelse med ansøgning om tilsagn eller udbetaling af tilskud eller  

 undlader at afgive oplysninger efter lovens § 4, stk. 5 med bøde eller  

 hæfte, medmindre højere straf er forskyldt efter anden  

 lovgivning.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 13 Ikrafttrædelse § 55. Bekendtgørelsen træder i kraft  

 den 16. februar 2000.
 Stk. 2. Samtidig ophæves bekendtgørelse nr.  

 535 af 10. juli 1998 om statstilskud til energibesparelser m.v. i  

 erhvervsvirksomheder og bekendtgørelse nr. 598 af 27. juni 1996 om  

 statstilskud til brug af energirådgivere og  medarbejdere i  

 erhvervsvirksomheder.
 Stk. 3. Ansøgninger, der er modtaget før den 16.  

 februar 2000, færdigbehandles efter de hidtidige gældende  

 regler.
