 I denne gengivelse er udstreget bestemmelser, som ikke  

 længere har nogen betydning, uden at de dog formelt er ophævet.
 I.
 Overenskomstens ikrafttrædelse, dens område og almindelige principper.
 Ved den mellem Danmark og Amerikas Forenede Stater (i det følgende  

 betegnet: U.S.A.) den 6. maj 1948 afsluttede overenskomst til undgåelse af  

 dobbeltbeskatning og til forhindring af beskatningsunddragelse for så vidt  

 angår indkomstskat er der fastsat en række bestemmelser, der i visse  

 tilfælde, nemlig hvor en skattepligtig trues af en, dobbeltbeskatning på  

 grund af sammenstødende skattekrav både fra dansk og amerikansk side,  

 medfører afvigelser fra skattelovgivningens almindelige regler med hensyn til  

 opgørelsen af den skattepligtige indkomst.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1948-49, jfr. art.
XXIII.
I modsætning  

 til de af Danmark tidligere indgåede dobbeltbeskatningsaftaler kommer  

 overenskomsten ikke alene til anvendelse på danske og amerikanske  

 statsborgere, men på alle skattepligtige, der er hjemmehørende enten i  

 Danmark eller U.S.A., samt på aktieselskaber eller andre sammenslutninger,  

 der er hjemmehørende enten i Danmark eller U.S.A.
 De skatter, der for Danmarks vedkommende omfattes af overenskomsten, er:
Overenskomsten kommer derhos i henhold til art.
I (2) til anvendelse på  

 enhver anden dansk skat af væsentlig lignende karakter, der efter aftalens  

 indgåelse bliver udskrevet.
Af skatter af denne art forekommer for tiden kun  

 de for skatteåret 1948 - 49 i henhold til lov nr. 318 af 24. maj 1948  

 udskrevne tillægsindkomstskatter.
 Det bemærkes, at overenskomsten ikke kommer til anvendelse på  

 formueskatterne til staten og den fælleskommunale udligningsfond, hvilket  

 skyldes, at U.S.A. ikke har en til de danske formueskatter svarende  

 beskatning.
Til overenskomsten er ikke - således som ellers ved aftaler af lignende  

 art - knyttet en slutprotokol, der indeholder alle fornødne definitioner og  

 eventuelle detailbestemmelser vedrørende aftalens gennemførelse, men sådanne  

 definitioner m.v. er samlet i selve overenskomstens tekst; således er  

 specielt definitionerne indsat i en særlig artikel, nemlig art.
II.
 Overenskomsten falder iøvrigt i to hovedafsnit, nemlig dels artiklerne  

 III-XVI indeholdende aftalens hovedprincipper og dels artiklerne XVII, XVIII  

 og XIX, der indeholder en række bestemmelser, hvorved de to lande med det  

 formål at forhindre beskatningsunddragelse forpligter sig til at yde hinanden  

 hjælp og støtte.
 Den dansk-amerikanske aftale går ud fra det synspunkt, at  

 dobbeltbeskatning foreligger, når en skattepligtig beskattes i begge lande af  

 indkomst fra samme kilde, og overenskomsten søger at afbøde en sådan  

 dobbeltbeskatning ved bestemmelser, der fastslår, hvilket af de to lande der  

 i tilfælde af sådan sammenstødende beskatning skal bevare beskatningsretten,  

 og hvilket der skal lade sit på dets interne lovgivning grundede krav vige.  

 Derimod er det i modsætning til bl.a. de med Sverige og Norge indgåede  

 aftaler til undgåelse af dobbeltbeskatning uden betydning for spørgsmålet, om  

 beskatning af den pågældende indkomst sker i samme tidsrum i begge landene.
 Den nævnte fordeling af beskatningsretten sker gennem en række  

 specialbestemmelser, der for hver enkelt indkomstart fastsætter, i hvilke  

 tilfælde og under hvilke betingelser beskatningsretten skal tilkomme  

 henholdsvis det land, hvor den skattepligtige er bosat eller hjemmehørende  

 (bopælsstaten) eller det land, hvorfra indkomsten flyder (kildestaten). Uden  

 at dette har fået direkte udtryk i aftalen, kan det siges, at denne følger  

 det almindelige princip, at beskatningsretten, hvor ikke udtrykkelige regler  

 fastslår det modsatte, tilkommer bopælsstaten.
Udenfor aftalens fordeling af beskatningsretten falder indkomst, der opnås  

 ved salg eller bytte af formuegenstande.
En bestemmelse, der tilsigter at  

 fordele beskatningsretten for så vidt angår indkomster af denne art, er  

 ganske vist optaget i overenskomstens artikel XII, men denne bestemmelse er  

 hverken fra dansk eller amerikansk side ratificeret og er således ikke trådt  

 i kraft.
Begge lande forbeholder sig derfor på dette punkt den  

 beskatningsret, som deres respektive lovgivninger hver især hjemler, såfremt  

 indkomster af denne art flyder fra det ene land til personer (selskaber) i  

 det andet.
 II.
 Bemærkninger vedrørende overenskomstens regler angående fordelingen af  

 beskatningsretten.
 Indtægt ved industri- og handelsvirksomhed.
Artikel III (1) omhandler fortjeneste ved industri og handel.
Hovedreglen  

 er, at indkomst ved sådan virksomhed kun beskattes i det land, hvor det  

 virksomheden udøvende foretagende hjemmehørende, d.v.s. hvis udøveren er en  

 fysisk person, der, hvor han er bosat, og hvor det drejer sig om et selskab,  

 der, hvor selskabet er stiftet og organiseret (indregistreret), jfr.  

 definitionerne i artikel II (1) (d) til (g).
 Fast driftssted.
 En undtagelse fra denne hovedregel gælder, såfremt et i det ene land  

 hjemmehørende foretagende udøver virksomhed af nævnte art fra et "fast  

 driftssted", i det andet land, idet beskatningsretten med hensyn til  

 indkomsten ved sådan filialvirksomhed i så fald tilkommer dette andet land.  

 Med hensyn til hvad der skal forstås ved "fast driftssted" henvises  

 til definitionen i artikel II (1) (c).
Disse regler ligger ganske på linie med de bestemmelser, der på dette  

 område er fastsat i de af Danmark tidligere indgåede  

 dobbeltbeskatningsaftaler.
Særegen for den dansk-amerikanske aftale er  

 imidlertid tilføjelsen om, at det land, hvori en filialvirksomhed af  

 ovennævnte karakter udøves, skal være berettiget til at beskatte ikke blot  

 fortjenesten ved denne virksomhed, men hele foretagendets samlede indkomst  

 fra kilder i dette land, altså også sådan indkomst som f.eks. aktieudbytte,  

 renter og patentafgifter, med hensyn til hvilken beskatningsretten ved  

 aftalen iøvrigt principielt tilkommer bopælsstaten.
Denne bestemmelse som  

 skyldes et i den amerikanske skattelovgivning bestående princip, der i  

 almindelighed ikke kan fraviges, går igen i en række af de regler i aftalen,  

 der tillægger bopælsstaten beskatningsretten med hensyn til visse  

 indkomstarter, i form af reservationer af kildestatens beskatningsret, nemlig  

 hvis indtægtsnyderen har et fast driftssted i dette land.
Dette gælder  

 således med hensyn til artikel VI-VIII, og i tilfælde, hvor denne reservation  

 fra amerikansk side bliver aktuel, og hvor indtægter af den i artikel VI-VIII  

 omhandlede art, der flyder fra U.S.A., således bliver beskattet i U.S.A., vil  

 disse indtægter følgelig være undtaget fra beskatning i Danmark.
 Opgørelsen af filialens indtægt.
 I artikel III (2) og (3) fastsættes retningslinierne for, hvorledes  

 indtægten, af filialvirksomheden vil være at opgøre, og det princip fastslås,  

 at filialens indtægt skal opgøres, som om den var oppebåret af et  

 selvstændigt foretagende, uden hensyn til eventuelle mellem hovedforretningen  

 og filialen trufne aftaler, der, eventuelt af skattemæssige hensyn,  

 tilstræber en vilkårlig regnskabsmæssig omplacering af den henholdsvis gennem  

 hovedforetagendet og filialen indvundne fortjeneste.
 Opgørelsen af datterselskabs indtægt.
 Lignende regler gives i artikel IV for så vidt angår opgørelsen af  

 indkomsten for et datterselskab af et i den anden stat hjemmehørende  

 moderselskab.
 Indtægt ved skibs- og luftfartsvirksomhed.
Artikel V omhandler indkomst ved udøvelse af skibs- og luftfartsvirksomhed  

 og bestemmer, at beskatningsretten med hensyn til sådan indkomst tilkommer  

 det land, i hvilket de pågældende skibe eller luftfartøjer er  

 indregistrerede.
Dette princip er i overensstemmelse med den specialaftale,  

 der ved noteveksling i 1922 blev truffet med De Forenede Stater vedrørende  

 skibsfartsindkomst alene.
Når det i artiklens stk. (2) bestemmes, at reglen i  

 stk. (1) ikke skal berøre den ved noteudvekslingen trufne aftale, har det  

 derfor kun den betydning, at opsigelse af hovedoverendkomsten ikke medfører  

 bortfald af specialaftalen om skibsfartsindtægter.
 Aktieudbytte.
Ved artikel VI (1) er som hovedprincip fastslået, at udbytte af aktier  

 alene skal beskattes i aktionærens bopælsstat.
Kildestaten har dog i henhold  

 til artiklens stk.(2) ret til af aktieudbytte at opkræve og tilbageholde den  

 skat, som ifølge dette lands indkomstskattelovgivning kan opkræves ved  

 kilden, hvilken skat dog, når vedkommende aktionær ikke har et fast  

 driftssted i kildestaten, ikke må overstige 15 pct., og som yderligere skal  

 nedsættes til 5 pct., når det drejer sig om udbytte fra et datterselskab til  

 et moderselskab, som direkte eller indirekte behersker mindst 95 pct. af  

 samtlige stemmer i datterselskabet.
Nedsættelse til 5 pct. kommer dog ikke  

 til anvendelse, såfremt vedkommende datterselskabs bruttoindtægt for mere end  

 25 pct. består i rente- og udbyttebeløb fra andre end dets egne  

 datterselskaber, og ej heller, hvis forbindelsen mellem de to selskaber i  

 første række er arrangeret eller opretholdes med henblik på opnåelsen af en  

 sådan skattenedsættelse.
Da U.S.A. for tiden af aktieudbytter opkræver en kildeskat, som overstiger  

 15 pct. af udbyttet, vil aktieudbytter, der fra amerikanske selskaber  

 tilfalder her i landet hjemmehørende personer og selskaber, i henhold til  

 artiklens stk. (2) blive underkastet en beskatning i U.S.A. med 15 pct.,  

 respektive 5 pct.
Når derefter aktieudbyttet efter fradrag af den amerikanske  

 kildeskat indgår under beskatning her i landet, ville der opstå en  

 dobbeltbeskatning af denne indkomst.
Denne dobbeltbeskatning bortelimineres  

 imidlertid fuldstændigt ved bestemmelsen i artikel XV (b), hvorved Danmark  

 forpligter sig til i disse tilfælde at give et nedslag i den aktionæren her i  

 landet pålignede indkomstskat, svarende til 15 pct., respektive 5 pct. af  

 aktieudbyttet efter fradrag af skatten til U.S.A.
 Med hensyn til den nærmere praktisering af denne bestemmelse henvises til  

 nærværende vejlednings afsnit IV og V.
 Obligations- renter og lign.
Artikel VII bestemmer, at renter af obligationer og gæld af enhver art kun  

 skal beskattes i rentemodtagerens bopælsstat.
Reglen er ubetinget, bortset  

 fra den foran under bemærkningerne til artikel III omtalte reservation med  

 hensyn til rentemodtagere, der har fast driftssted i udbetalingslandet.
 Licensafgifter.
 Artikel VIII omhandler royalty og andre vederlag for udnyttelsen af  

 patentret, forfatterret og lignende rettigheder, med hensyn til hvilke  

 indtægter beskatningsretten henlægges til modtagerens bopælsstat, ligeledes  

 med den sædvanlige reservation af kildestatens beskatningsret i de tilfælde,  

 hvor modtageren har et fast driftssted i sidstnævnte land.
 Indtægt af fast ejendom, gruber og lign.
Artikel IX henlægger beskatningsretten med hensyn til indtægt af fast  

 ejendom (prioritetsrenter dog undtaget) samt royalty for udnyttelsen af  

 gruber, stenbrud og andre naturkilder til det land, hvori ejendommen eller  

 vedkommende naturkilde er beliggende.
Artiklens stk. (2) forudsætter, at  

 beskatningen, når indtægtsnyderen bor i det andet land, principalt sker som  

 en kildebeskatning, (hvilket kun er tilfældet i U.S.A:), men giver ham ret  

 til for hvert enkelt skatteår ad gangen i stedet for at vælge en beskatning  

 på grundlag af nettoindtægten efter reglerne for personer, der driver  

 erhvervsvirksomhed fra fast driftssted.
Dette kan være fordelagtigt, hvis det  

 drejer sig om indtægt ved driften af fast ejendom, men det vil medføre, at  

 den pågældende vil blive beskattet af ejendommens nettoindtægt under  

 sammenlægning med hans øvrige indtægter fra kilder i samme land (U.S.A.) og  

 dette vil kunne berøve ham fordelen af den fritagelse for kildebeskatning med  

 hensyn til f.eks. renter, patentafgifter og aktieudbytte, som ellers måtte  

 tilkomme ham i kraft af aftalens øvrige bestemmelser.
 Offentlig lønning og pension samt privat pension og livrente.
Artikel X omhandler dels lønninger og pensioner, der udbetales af staten  

 eller anden offentlig myndighed, dels private pensioner og livrenter.
Med  

 hensyn til indtægter af den første kategori bestemmes det, at  

 beskatningsretten skal tilkomme udbetalingslandet, hvorimod beskatningsretten  

 med hensyn til private pensioner og livrenter tillægges indtægtsnyderens  

 bopælsstat uden nogen art af reservation.
Med private pensioner må i denne  

 forbindelse sidestilles kontraktlig fastsatte, løbende underholdsydelser af  

 enhver art.
 Vederlag for personligt arbejde.
 Artikel XI fastsætter som hovedregel, at vederlag for personligt arbejde  

 (bortset fra løn fra det offentlige, jfr. artikel X), hvorunder indbefattes  

 indtægt ved udøvelse af frie erhverv, alene skal beskattes i det land, hvor  

 arbejdet udføres.
 Herfra gøres dog følgende undtagelser med hensyn til personer, der er  

 bosatte i det ene land, men midlertidigt opholder sig og arbejder i det andet  

 land:
Salg og bytte af formuegenstande.
Bestemmelsen ikke ikraft.
Artikel XII, der omhandler fortjeneste ved salg og bytte af  

 formuegenstande, er som foran anført ikke ratificeret af de to lande og er  

 derfor ikke trådt i kraft.
Hver af Staterne er derfor berettiget til at  

 beskatte fortjeneste af denne art i det omfang, deres interne lovgivning  

 hjemler det.
 Studerendes skattepligt under studieophold.
Artikel XIII hjemler en begrænset skattefrihed i opholdslandet for  

 statsborgere i det ene land, som i studie- eller uddannelsesøjemed opholder  

 sig i det andet land.
Skattefriheden omfatter kun beløb, der udefra, d.v.s. i  

 almindelighed fra hjemlandet, ydes den pågældende til bestridelse af hans  

 studier og ophold, men ikke eventuel arbejdsindtægt i opholdslandet eller  

 udbytte af formue eller andre egne indtægter.
 Professorers og læreres skattepligt under midlertidige forelæsningsophold.
 Artikel XIV hjemler skattefrihed i opholdslandet for professorer eller  

 lærere, der er bosat i det ene land, men midlertidigt opholder sig og  

 underviser ved et universitet eller anden læreanstalt i det andet land.  

 Skattefriheden omfatter kun vederlag for sådan undervisning og gælder kun for  

 et tidsrum af ikke over to år.
 Aftalens praktiseringsmåde.
Artikel XV omhandler måden, hvorpå de i de forudgående artikler trufne  

 aftaler om fordeling af beskatningsretten skal praktiseres.
Man er herved  

 gået ud fra det almindelige og også i Danmarks andre  

 dobbeltbeskatningsaftaler fulgte princip, at fordelingen af beskatningsretten  

 med hensyn til en skatteyders indkomst mellem henholdsvis hans bopælsstat og  

 det land, hvorfra indkomsten eller en del af denne hidrører, ikke må føre til  

 en lavere beskatning af den pågældende end den, han ville være blevet  

 undergivet ved en samlet beskatning i bopælsstaten af hele sin indkomst.
Bestemmelserne i artikel XV giver bopælsstaten ret til i første omgang at  

 ansætte skatteyderen af hans samlede indkomst, hvorefter der i den på dette  

 grundlag beregnede skat fradrages den i kildestaten med hjemmel i  

 overenskomsten pålignede skat, dog ikke med et større beløb end, hvad der  

 svarer til den del af bopælsstatens samlede skat, der forholdsmæssigt falder  

 på den i kildestaten beskattede indkomst.
Dette princip er for U.S.A's  

 vedkommende angivet i artiklens stk. (a) ved henvisning til section 131 i  

 Internal Revenue Code, hvilken bestemmelse netop fastslår dette princip.
 Denne fremgangsmåde skal de danske skattemyndigheder følge, når der  

 overensstemmende med bestemmelserne i artikel III, IX, X(1), XIII og XIV samt  

 bestemmelserne om lønindtægt indtjent i U.S.A. er svaret skat i U.S.A.,  

 medens der med hensyn til beskatningen af aktieudbytte henvises til  

 bemærkningerne herom foran under omtalen af artikel VI.
 Med hensyn til den nærmere praktisering af reglerne i artikel XV henvises  

 til nærværende vejlednings afsnit IV.
 Tilsagn fra bopælsstaten om en ensartet beskatning af egne statsborgere og  

 den medkontraherende stats statsborgere.
Artikel XVI indeholder en almindelig bestemmelse om, at statsborgere i den  

 ene af de kontraherende stater, der har fast ophold i den anden stat, ikke i  

 denne skal kunne gøres til genstand for en anden eller mere byrdefuld  

 beskatning end opholdslandets egne statsborgere.
Bestemmelsen omfatter enhver  

 form for beskatning.
Den danske indkomst- og formueskattelovgivning afgiver  

 ikke hjemmel for en forskelsbehandling af her bosatte fremmede statsborgere  

 og danske statsborgere.
 Artiklens stk. (2) indeholder et afkald fra dansk side på praktiseringen  

 af regler §25, stk. 5, i lov nr. 391 af 12 juli 1946, når den pågældende  

 udenlandske aktionær er en person, der er bosat, eller et selskab, der er  

 hjemmehørende i U.S.A., jfr. iøvrigt §2 i lov nr. 385 af 30.september 1947.
 Bestemmelser om gensidig oplysningspligt og gensidig hjælp til  

 skatteinddrivelse.
Artikel XVII-XIX indeholder regler, der tager sigte på at forhindre  

 beskatningsunddragelse, nærmere bestemt regler om gensidig oplysningspligt i  

 skattesager og gensidig hjælp til skatteinddrivelse.
Som det fremgår af  

 bestemmelsen i artikel XXII kan de to landes kompetente myndigheder fastsætte  

 nærmere regler vedrørende fremgangsmåden i så henseende, herunder regler om  

 formen for sådanne henvendelser, om omregning af valuta, om anbringelsen af  

 inddrevne beløb samt om mindstebeløb, der kan forlanges inddrevet, og om  

 lignende forhold.
Når en sådan supplerende aftale til sin tid er indgået med  

 de amerikanske myndigheder, vil en nærmere redegørelse herfor blive udsendt  

 af skattedepartementet.
Indtil da bør henvendelser til de amerikanske  

 myndigheder om oplysninger i skattesager eller om inddrivelse af her i landet  

 pålignede skatter kun undtagelsesvis finde sted, og henvendelser af denne art  

 må i alle tilfælde ske gennem skattedepartementet.
 Fremgangsmåde ved klage over foreliggende dobbeltbeskatning.
 Artikel XX indeholder den for aftaler af denne art sædvanlige anvisning på  

 den fremgangsmåde, den skattepligtige skal følge, såfremt han mener sig udsat  

 for en dobbeltbeskatning, der strider mod aftalens bestemmelser.
 Opretholdelse af nugældende fritagelses- eller lempelsesregler i begge  

 staters skattelovgivninger.
Artikel XXI indeholder et forbehold med hensyn til uforandret  

 opretholdelse af alle (eventuelt videregående) fradrag eller lempelser  

 vedrørende skattepåligningen, som måtte være hjemlet ved de kontraherende  

 staters lovgivning, og navnlig med hensyn til de skattemæssige fritagelser,  

 som diplomatiske eller konsulære embedsmænd nu nyder, eller som i fremtiden  

 måtte blive indrømmet dem.
For amerikanske diplomatiske og konsulære  

 tjenestemænds vedkommende vil dette sige, at de her i landet vil være at  

 behandle ganske efter de hidtil gældende regler, således som disse i praksis  

 er fortolket.
 III.
 Beskatningen ved til- og fraflytning.
 Der er ikke i overenskomsten givet specielle regler om løsning af de  

 dobbeltbeskatningsproblemer, der kan opstå i forbindelse med flytning mellem  

 de to stater.
 I tilfælde af til- og fraflytning vil der derfor med hensyn til  

 skattepligtens indtræden og ophør være at forholde overensstemmende med de  

 almindelige herom gældende regler under hensyntagen til de indskrænkninger i  

 beskatningsretten, som overenskomsten fastsætter.
a.
Ved flytning fra Danmark til U.S.A. vil skattepligten her i landet  

 således vedvare til skatteårets udgang, og der vil ikke i almindelighed kunne  

 opstå spørgsmål om regulering af skatteansættelsen, da sådanne eventuelle  

 reguleringer, hvorved Danmark ifølge overenskomstens regler skal frafalde  

 beskatningen af amerikanske indtægter i det til grund for ansættelsen  

 liggende regnskabsår, må forudsættes at være foretaget allerede ved de  

 skattelignende myndigheders ansættelse af den skattepligtige indkomst for det  

 pågældende skatteår.
b.
Ved flytning fra U.S.A. til Danmark må tilflytteren skatteansættes her  

 i landet på sædvanlig måde fra begyndelsen af førstkommende skattehalvår  

 efter tilflytningen.
Ansættelsen foretages på grundlag af den pågældendes  

 indkomst i det regnskabsår, der skulle være lagt til grund ved beskatning i  

 hele skatteåret, men under hensyntagen til den U.S.A. i henhold til  

 overenskomstens tilkommende beskatningsret.
Sædvanligvis vil samtlige en  

 sådan tilflytters indtægter allerede være beskattet ved kilden i U.S.A. og  

 beskatningsretten ifølge overenskomsten være forbeholdt U.S.A., og i så fald  

 må beskatning af disse indtægter frafaldes her i landet, idet dog  

 opmærksomheden henledes på den ovenfor nævnte betemmelse i artikel XV, om  

 hvis praktisering der henvises til nærværende vejlednings afsnit IV.
 IV.
 Overenskomstens praktisering.
Overenskomstens regler vil være at praktisere ved selve skatteligningen.  

 Da overenskomsten som nævnt i indledningen har virkning allerede for  

 ligningen for skatteåret 1948-49, vil der, når ansættelser for dette og for  

 skatteåret 1949-50 er foretaget i strid med overenskomstens bestemmelser,  

 blive spørgsmål om genoptagelse af vedkommende ansættelser.
For så vidt  

 begæring om en regulering af skatteansættelser for skatteårene 1948-49 og  

 1949-50 i overensstemmelse med overenskomstens bestemmelser fremsættes af  

 vedkommende skattepligtige inden udgangen af 1949, bemyndiges skatterådene  

 herved til at genoptage vedkommende ansættelser uden forud indhentet  

 bemyndigelse fra statens ligningsdirektorat.
Fremkommer begæringen først  

 efter udløbet af nævnte år, vil bemyndigelse til ansættelsernes genoptagelse  

 være at indhente på sædvanlig måde.
Overenskomstens artikel XV hjemler bopælsstaten ret til ved  

 skatteansættelsen at medregne enhver art af indkomst, der efter bopælsstatens  

 skattelovgivning er undergivet beskatning, uanset hvad der iøvrigt er fastsat  

 i overenskomstens enkelte artikler.
For at ophæve den herved opståede  

 dobbeltbeskatning skal der imidlertid i de på grundlag af en sådan ansættelse  

 beregnede skatter, hvis Danmark er bopælsstaten, gives et fradrag svarende  

 til den skat, der er erlagt i U.S.A. af indkomst, der omfattes af  

 bestemmelserne i overenskomstens artikler III, IX, X(1), XIII og XIV, samt  

 lønindtægt indtjent i U.S.A.
Dette fradrag skal dog aldrig gives med et  

 større beløb end den del af den samlede danske skat, der forholdsmæssigt  

 svarer til, hvad indkomsterne af fornævnte art udgør af den samlede i Danmark  

 skattepligtige indkomst.
Såfremt U.S.A. af særlige grunde måtte undlade  

 beskatning, f.eks. af visse ydelser, der udbetales af staten eller andre  

 offentlige myndigheder, vil der desuagtet i den beregnede danske skat være at  

 indrømme fradrag med et beløb lig den del af den samlede danske skat, der  

 forholdsmæssigt svarer til, hvad de pågældende ydelser udgør af den samlede,  

 her skattepligtige indkomst.
Det fradrag, der skal foretages i overensstemmelse med foranstående, vil  

 være at fordele forholdsmæssigt på indkomstskatten til staten, den  

 fælleskommunale udligningsfond og kommunen.
Angående fremgangsmåden ved  

 beregningen i de tilfælde, hvor fradraget begrænses ved den ovennævnte  

 maksimumsregel, henvises til fremstillingen i afsnit IV i  

 skattedepartementets vejledning af 23. februar 1939 til den dansk-tyske  

 aftale af 16. december 1938.
 Om den særlige foran side 4 anførte fremgangsmåde til undgåelse af  

 dobbeltbeskatning af aktieudbytte bemærkes følgende:
For at opnå det i artikel XV (b) sidste pkt. omhandlede fradrag i den  

 danske indkomstskat må den skattepligtige rette skriftlig henvendelse til  

 vedkommende skatteråd, i København til direktoratet for Københavns  

 skattevæsen.
Henvendelsen må være bilagt med dokumentation for, at  

 aktieudbyttet har været undergivet beskatning i U.S.A., samt for denne  

 beskatnings størrelse, og må, såfremt det ikke allerede fremgår af den  

 indgivne selvangivelse, tillige indeholde oplysning om, til hvilken kurs  

 aktieudbyttet er medregnet i den skattepligtige indkomst.
Fradraget beregnes til 15 pct., respektive 5 pct., jfr. bestemmelsen i  

 art.
VI (3), af aktieudbyttet efter fradrag af den amerikanske kildeskat, og  

 fradraget fordeles forholdsmæssigt på indkomstskatten til staten, den  

 fælleskommunale udligningsfond og kommunen.
Ved beregningen, der foretages af  

 skatterådet, i København af direktoratet for Københavns skattevæsen, lægges  

 samme dollarkurs til grund som den, hvortil aktieudbyttet er medregnet ved  

 indkomstansættelsen.
Ved kendelse af skatterådet afgangsføres herefter  

 fradragsbeløbet, der dog ikke kan overstige de pålignede indkomstskatter.
Om  

 den skete afgangsførelse vil der være at give fornøden underretning til  

 vedkommende kommunalbestyrelse og amtstue.
 Tvivlsspørgsmål med hensyn til overenskomstens praktisering vil iøvrigt  

 være at forelægge skattedepartementet.
 V.
 Forholdsregler, der vil være at iagttage for at opnå frigivelse af  

 amerikansk kildeskat.
 Uanset at der i henhold til overenskomstens bestemmelser ikke skal ske  

 beskatning i U.S.A. af visse indtægter, der fra dette land tilflyder her i  

 landet hjemmehørende skattepligtige, vil det dog efter de af de amerikanske  

 myndigheder fastsatte regler i visse tilfælde være nødvendigt, at der af den  

 skattepligtige foretages en henvendelse til de amerikanske myndigheder for at  

 opnå frigivelse af allerede indeholdt kildeskat.
 I det følgende skal derfor omtales de fra amerikansk side fastsatte  

 bestemmelser vedrørende frigivelse af indeholdt kildeskat af aktieudbytte,  

 renter, royalties og private pensioner eller livrenter, jfr. overenskomstens  

 artikel VI, VII, VIII og X (2).
 Aktieudbytte.
A.
Aktieudbytte.
Enhver i U.S.A. ikke bosat person med adresse i Danmark  

 skal af den, der i U.S.A. skal foretage skatteindeholdelsen, sålænge anden  

 afgørelse ikke er truffet af de amerikanske skattemyndigheder, betragtes som  

 en i Danmark hjemmehørende person, der ikke har fast driftssted i U.S.A., og  

 ethvert selskab med adresse i Danmark skal under samme forudsætning ligeledes  

 af den indeholdelsespligtige betragtes som et dansk selskab, der ikke har  

 fast driftssted i U.S.A.
Som følge heraf vil der fra amerikansk side for  

 ovennævnte kategorier af skattepligtige kun blive indeholdt skat af  

 aktieudbytte med 15 pct. (om indeholdelse af skat af udbytte fra et  

 amerikansk datterselskab, der falder ind under reglen i artikel VI (3), se  

 det side 10 anførte). Nedsættelsen af kildeskatten til 15 pct. sker altså  

 automatisk, og henvendelse fra den i Danmark hjemmehørende aktionær til de  

 amerikanske myndigheder er derfor ufornøden.
 Foranstående bestemmelser angående i Danmark hjemmehørende personer og  

 danske selskaber er baseret på den antagelse, at modtageren af aktieudbyttet  

 er den virkelige ejer af de aktier hvoraf aktieudbyttet oppebæres, og  

 følgelig er den, der er skattepligtig af aktieudbyttet.
 Såfremt modtageren ikke er den virkelige ejer af aktieudbyttet, må  

 følgende fremgangsmåde iagttages:
 1. Hvis den, der i Danmark modtager aktieudbyttet fra  

 kilder indenfor U.S.A., kun er den nominelle ejer ("nominee") eller  

 en repræsentant for den virkelige ejer, og udbyttet gennem den danske  

 adressat tilflyder en person, der ikke er berettiget til den nedsatte sats på  

 15 pct., skal den danske adressat indeholde et yderligere skattebeløb til  

 U.S.A., svarende til forskellen mellem den skat i U.S.A., som ville være  

 blevet indeholdt, hvis overenskomsten ikke var gældende, for tiden 30 pct.,  

 og de 15 pct., der er indeholdt ved kilden af udbyttet i overensstemmelse med  

 foranstående bestemmelser.
 2. Hvis iøvrigt en herværende formuebestyrer eller et  

 herværende interessentskab modtager aktieudbytte fra et selskab i U.S.A.,  

 skal vedkommende formuebestyrer eller interessentskab, såfremt en af  

 formuenyderne eller en af interessenterne ikke er berettiget til nedsættelse  

 af den amerikanske skattesats, indeholde et efter reglerne under pkt. 1  

 beregnet tillæg til den amerikanske kildeskat af den del af udbyttet, der  

 forholdsmæssigt svarer til den pågældende nyders eller deltagers nettoanpart  

 i henholdsvis den forvaltede formues eller interessentskabets indtægter.
 Udtrykket formuebestyrer kan eksempelvis omfatte fideikommis'er,  

 administrationer af konkursboer, executorer i dødsboer, værger og  

 overformynderiet.
De beløb, der således i henhold til det ovenfor under 1. og 2. anførte  

 skal indeholdes af den umiddelbare modtager af udbyttet her i landet, skal  

 senest 15 dage efter udgangen af det kvartal, hvori indeholdelsen finder  

 sted, deponeres i Danmarks Nationalbank, uden at beløbene omregnes til  

 dollars.
Enhver indeholdelsespligtig, der foretager en sådan deponering, skal  

 lade deponeringen ledsage af en formular i 2 eksemplarer, hvilken formular  

 kan fås ved henvendelse til nationalbanken eller skattedepartementet.
 Med hensyn til aktieudbytte, der udbetales fra et i U.S.A. hjemmehørende  

 datterselskab til et herværende moderselskab, er der fra amerikansk side  

 fastsat følgende bestemmelser:
 Ethvert sådant datterselskab, som vil gøre gældende, at udbytte, som det  

 udbetaler eller vil udbetale efter den 1. januar 1948, kun er undergivet en  

 skat på 5 pct., må snarest til "The Commissioner of Internal  

 Revenue" indsende oplysning om:
Efter modtagelsen af disse oplysninger meddeler "The Commissioner of  

 Internal Revenue" datterselskabet i U.S.A., hvorvidt de pågældende  

 aktieudbytter falder indenfor bestemmelserne i overenskomstens artikel VI  

 (3). I hvert tilfælde, hvor "The Commissioner of Internal Revenue"  

 har meddelt datterselskabet, at aktieudbytterne falder ind under denne  

 bestemmelse, skal skattesatsen 5 pct. anvendes på alle udbytter, der derefter  

 udbetales af selskabet til det danske selskab, medmindre ejendomsforholdet  

 med hensyn til aktiekapitalen i datterselskabet eller karakteren af dettes  

 indtægter væsentligt ændres.
Indtræder der sådanne forandringer, skal  

 datterselskabet øjeblikkeligt give meddelelse til "The Commissioner of  

 Internal Revenue" om de nu foreliggende forhold vedrørende  

 ejendomsretten til aktiekapitalen eller vedrørende indkomsten.
 Renter.
B.
Renter. 1. For at undgå indeholdelse af skat i U.S.A. af renter af  

 obligationer må den i Danmark hjemmehørende skattepligtige ved enhver  

 præsentation af rentekuponer til indfrielse indsende en erklæring (formular  

 nr.1001-D) i 2 eksemplarer til den, der skal foretage indeholdelsen af  

 kildeskat i U.S.A.
Denne formular kan fås ved henvendelse til  

 skattedepartementets 2. ekspeditionskontor, Christiansborg Slotsplads 1,  

 København.
Erklæringen skal underskrives enten af den renteberettigede selv  

 eller af hans værge eller befuldmægtigede og skal indeholde navn og adresse  

 såvel for den, der er berettiget til renten, som for den, der skal erlægge  

 den, samt angivelse af rentebeløbet.
Endvidere skal formularen indeholde en  

 erklæring om, at den renteberettigede er hjemmehørende i Danmark, og at han  

 ikke har fast driftssted i U.S.A.
 2. For at undgå indeholdelse af kildeskat i U.S.A. af  

 andre renter end sådanne, der udbetales på grundlag af kuponer, må den i  

 Danmark hjemmehørende skattepligtige indsende en erklæring (formular nr. 1001  

 A-D) i 2 eksemplarer til den, der skal foretage indeholdelsen af skat i  

 U.S.A.
 Denne formular, der ligeledes kan fås ved henvendelse til  

 skattedepartementets 2. ekspeditionskontor, skal udfyldes på ganske  

 tilsvarende måde som angivet foran under 1. med hensyn til formular nr.  

 1001-D.
Formular nr. 1001 A-D skal afgives hvert tredie kalenderår, og første gang  

 formularen tilstilles den, der skal foretage indeholdelsen af skat i U.S.A.,  

 bør tilstillelsen finde sted senest 20 dage før den første renteudbetaling i  

 den omhandlede treårsperiode.
Når en sådan formular er tilstillet den  

 indeholdelsespligtige, er det i almindelighed ikke nødvenigt, at den  

 skattepligtige indsender yderligere formularer før efter udløbet af de 2  

 kalenderår, der følger umiddelbart efter det kalenderår, hvori formularen  

 blev fremsendt, medmindre et udtrykkeligt forlangende herom fremkommer fra de  

 amerikanske skattemyndigheder.
 Royalties.
C.
Royalties.
For at undgå indeholdelse af kildeskat i U.S.A. må den i  

 Danmark hjemmehørende skattepligtige indsende en erklæring (formular nr. 1001  

 A-D) i 2 eksemplarer til den, der skal foretage indeholdelse af skat i U.S.A.  

 Erklæringen skal underskrives enten af den berettigede selv eller af hans  

 værge eller befuldmægtigede, og den skal iøvrigt forsynes med de samme  

 erklæringer, som kræves med hensyn til formularerne vedrørende renter, jfr.  

 ovenfor under afsnit B.
Også denne formular fås i skattedepartementets 2.  

 ekspeditionskontor.
 Hvad der er anført foran under afsnit B, 2. med hensyn til formularens  

 gyldighedsperiode finder ligeledes anvendelse på den i nærværende afsnit  

 omhandlede formular.
 Private pensioner eller livrenter.
D.
Private pensioner eller livrenter.
For at undgå indeholdelse af skat i  

 U.S.A. må den i Danmark hjemmehørende skattepligtige skriftligt underrette  

 den, der udbetaler den omhandlede indtægt, om, at indtægten i henhold til  

 bestemmelsen i overenskomstens art.
X (2) er fritaget for beskatning i U.S.A.  

 Denne skriftlige meddelelse skal endvidere indeholde oplysning om den  

 berettigedes adresse og en erklæring om, at den pågældende har fast bopæl i  

 Danmark.
 Efter modtagelsen af en sådan meddelelse udbetales den pågældendes indtægt  

 fremtidig uden fradrag af skat til U.S.A.
 Når de under B og C nævnte erklæringer samt den under D nævnte henvendelse  

 behørigt er tilstillet den, der i U.S.A. forestår udbetalingen af de her  

 omhandlede indtægter, vil dette ikke alene medføre, at disse indtægter  

 fremtidig fritages for den amerikanske kildeskat, men vil tillige medføre en  

 refusion af kildeskat, som måtte være opkrævet af sådanne indtægter, der er  

 kommet til udbetaling før disse formularers indgivelse, men efter tidspunktet  

 for overenskomstens ikrafttrædelse den 1. januar 1948.
 Med hensyn til indtægter, der tilflyder her hjemmehørende skattepligtige  

 fra formuer under særskilt bestyrelse i U.S.A. som f.eks. trusts og dødsboer,  

 må den skattepligtige, såfremt der i disse indtægter indgår renter eller  

 royalties, for at undgå beskatning i U.S.A. af disse arter af indtægter,  

 udfylde den foran under afsnit B og C omhandlede formular nr. 1001 A-D og  

 fremsende den til vedkommende formuebestyrer i U.S.A.
 Skattedepartementet, den 12. september  

 1949.
 P.G.V.
 Victor Nielsen.
