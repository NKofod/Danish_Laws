I henhold til § 4, 5, 6, 11, 12 og 13 i lov om regulering af fiskeriet, jf. lovbekendtgørelse nr. 806 af 2. december 1986, samt i medfør af § 26, stk. 4, § 27, § 30, stk. 2, § 42, stk. 2 og § 50, stk. 1, 1. punkt i lov nr. 306 af 4. juni 1986 om saltvandsfiskeri fastsættes:
Almindelige bestemmelser § 1.  Kun fartøjer, hvis indehaver er meddelt  

 tilladelse af fiskeriministeren, hvoraf kan fremgå hvilke mængder indehaveren højst må fiske, medbringe og lande, må deltage i fiskeriet efter blåmuslinger.
Stk. 2.  Fiskeriministeren kan i tilladelsen fastsætte  

 nærmere betingelser for udnyttelsen af denne.
Stk. 3.  En ansøgning om tilladelse skal indeholde de i  

 bilag 1, anførte oplysninger.
Stk. 4.  Tilladelsen skal opbevares om bord og skal  

 tilbageleveres til Fiskeministeriet, når tilladelsesperioden udløber.
§ 2.  Der kan højst opnås tilladelse til at drive  

 blåmuslingefiskeri i eet farvandsområde i eet kalenderår.
Stk. 2.  Tilladelse udstedes fortrinsvis til fartøjer  

 der kan dokumentere et traditionelt fiskeri i det pågældende farvandsområde.
Stk. 3.  Uanset stk. 1 og 2 kan der, i særlige tilfælde,  

 gives tilladelse til blåmuslingefiskeri i et andet farvandsområde.
Et hvert fartøj må kun være i besiddelse af een tilladelse ad gangen.
§ 3.  Fiskeri efter blåmuslinger må kun foregå om  

 dagen fra solopgang til solnedgang.
Der må kun anvendes et skraberedskab med en mundingsramme af metal, hvis vægt ikke overstiger 100 kg, og hvis fangståbning ikke er bredere end 2 meter.
§ 4.  Såfremt der i forskrifter og vedtægter udstedt i  

 henhold til loven om saltvandsfiskeri eller i bestemmelser som følge af Danmarks medlemsskab af De europæiske Fællesskaber er fastsat særlige regler for visse områder om f.eks. anvendelse af fiskeredskabstyper og fiskefartøjers størrelse, herunder tonnage og maskinkraft, omfatter sådanne regler også fiskeri med de § 3 nævnte redskaber.
§ 5.  Der fastsættes en mindste dybgang på 0.9 meter  

 for fartøjer der driver blåmuslingefiskeri.
Ved dybgang forstås den lodrette afstand fra kølens overkant, midtskibs, til vandlinien.
Stk. 2.  Det er forbudt at fiske blåmuslinger med  

 fartøjer der har en dybgang mindre end den i stk. 1. anførte.
Stk. 3.  Fiskeriministeren kan dispensere fra stk. 1  

 således, at allerede indregistrerede fartøjer, med en dybgang på mindre end 0.9 meter, fortsat kan drive blåmuslingefiskeri.
§ 6.  Der fastsættes et mindstemål for blåmuslinger på  

 5 cm, målt ved skallens længste dimensioner.
I Limfjorden fastsættes dette mål dog forsøgsvis til 4,5 cm.
Stk. 2.  Blåmuslinger, der ikke opfylder det fastsatte  

 mindstemål, må ikke udbydes til salg, omsættes, transporteres eller forarbejdes.
Stk. 3.  Uanset stk. 1 og 2 må ethvert parti  

 blåmuslinger indeholde højst 10 vægtprocent blåmuslinger under det fastsatte mindstemål.
Stk. 4.  Opdrættede blåmuslinger fra godkendte  

 dyrkningsanlæg er ikke omfattet af bestemmelserne i stk. 1 og stk. 2.
Vadehavet § 7.  Ved fiskeri efter blåmuslinger i Vadehavet er  

 det i perioden 1.
januar-15. maj 1988 tilladt at fiske, medbringe og lande højst 4.500 tons.
 Stk. 2.  Vadehavet afgrænses som angivet i bilag 2.
Stk. 3.  Når den i stk. 1 anførte mængde er opfisket,  

 eller opfiskning skønnes nært forestående, udsender Fiskeriministeriet til Dansk Fiskeriforening og Danmarks Havfiskeriforening meddelelse om det tidspunkt, fra hvilket fiskeri efter og landing af blåmuslinger er forbudt.
§ 8.  I 1988 etableres følgende fredede områder i  

 Vadehavet, hvor fiskeri efter blåmuslinger er forbudt:
a.
Ho Bugt, afgrænset mod syd af Grådyb sejlrende til Esbjerg havn, b.
Juvre Dyb afgrænset i syd af Rømø Dæmning og i nord af Mandø Ebbevej, c.
En cirkel med radius på 1,5 km og centrum i det højeste punkt på øen Jordsand.
§ 9.  Fiskeri efter og landing af blåmuslinger er  

 forbudt fra 15. maj til 15. juli 1988.
§ 10.  Motorkraften i de til fiskeriet anvendte  

 fartøjer må ikke overstige 350 HK (260 kW). Ved motorkraft forstås den af Statens Skibstilsyn i fartøjets fartstilladelse eller tilsynsbog anførte motorkraft.
Limfjorden § 11.  I 1988 etableres følgende fredede områder i  

 Limfjorden, hvor fiskerier efter blåmuslinger er forbudt:
a.
Ramsarområdet i Nissum Bredning, b.
Området afgrænset af Jegindø dæmning, linien Hestør Odde og Bøløre Odde samt linien mellem færgelejerne ved Neessund overfarten, c.
Løgstør Bredning, afgrænset mod syd af 56 grader 58 minutter 85 N Og Limfjorden øst for Aggersundbroen afgrænset mod øst af en retvisende linie mod nord fra Nibe havn.
§ 12.  Til fiskeri efter blåmuslinger i Limfjorden må  

 ikke anvendes fartøjer hvis motorkraft overstiger 175 HK (130 kW). Ved motorkraft forstås den af Statens Skibstilsyn i fartøjets fartstilladelse eller tilsynsbog anførte motereffekt.
 § 13.  Det er forbudt at fiske efter og lande  

 blåmuslinger på søndage.
§ 14.  Ved fiskeri efter blåmuslinger i Limfjorden er  

 det tilladt ethvert fartøj at fiske, medbringe og lande højst 30 tons blåmuslinger pr. dag, målt i total landet vægt.
§ 15.  Fiskeri efter og landing af blåmusling er  

 forbudt i juli måned 1988.
Kontrol- og straffebestemmelser § 16.  Uanset reglerne i Kommissionens forordning om  

 nærmere bestemmelser for registrering af oplysninger om medlemsstaternes fangster, som suppleret ved de til enhver tid gældende regler om føring af logbog m.v., skal ethvert fartøj, som driver fiskeri efter blåmuslinger, føre såvel logbog som landingsopgørelse.
Stk. 2.  I logbogen skal fangststedet angives ved  

 længde- og breddekoordinater (grader og minutter). På landingsopgørelsen skal der i rubrikken »Bemærkninger« anføres navn og adresse på den person eller den virksomhed, som fangsten afsættes til.
§ 17.  Tilsynet med overholdelse af bestemmelserne i  

 denne bekendtgørelse og de i henhold hertil givne foreskrifter påhviler politiet, fiskerikontrollen og førerne af de under Fiskerministeriet hørende fartøjer, der bemyndiges dertil af fiskeriministeren.
Stk. 2.  I øvrigt finder bestemmelserne i kapitel 6 i  

 lov nr. 306 af 4. juni 1986 om saltvandsfiskeri anvendelse.
§ 18.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det ikke med sikkerhed kan godtgøres, at den i det hele hidrører fra det ulovlige forhold.
Ikrafttrædelsesbestemmelser § 19.  Bekendtgørelsen træder i kraft dagen efter  

 offentliggørelsen i Lovtidende.
Stk. 2.  Bekendtgørelse nr. 211 af 10. april 1987 om  

 betingelserne for udøvelse af fiskeri efter blåmuslinger ophæves.
Fiskeriministeriet, den 29. januar 1988 Lars P.
Gammelgaard /M.
Schou Christiansen Bilag 1 ANSØGNING OM TILLADELSE 1. Ansøgning om tilladelse skal indeholde  

 følgende oplysninger:
- Navnet på fartøjets ejer -Navnet på fartøjets fører -Fartøjets navn -Fartøjets havnekendingsbogstaver og -nummer En ansøgning skal være forsynet med fartøjsførerens underskrift.
2. Skema til ansøgning om tilladelse kan rekvireres i Fiskeriministeriet eller Danmarks Havfiskeriforening og Dansk Fiskeriforening.
3. Ansøgning om tilladelse kan sendes direkte til  

 Fiskeriministeriet eller gennem vedkommendes hovedorganisation.
4. Ved ansøgning om tilladelse skal der angives for  

 hvilken periode der søges om tilladelse.
5. Fristen for indsendelse af ansøgning om tilladelse  

 offentliggøres ved meddelelse i fiskeribladene.
Bilag 2 VADEHAVET Farvandet afgrænses mod syd af den dansk-tysk søgrænse og mod nord af en ret linie direkte vest for Blåvandshuk Fyr.
Mod vest afgrænses farvandet at det danske søterritoriums ydre grænse, der udgøres af den linie, der i den nordlige del af området kan trækkes i 3 sømils afstand fra kysten, men som sydligere er udmålt fra basislinien fortløbende nord-syd mellem Skallingen og den dansk-tyske søgrænse.
Mod land og øer er farvandet afgrænset af den linie, der kan fastlægges på grundlag af højeste daglige vandstand.
