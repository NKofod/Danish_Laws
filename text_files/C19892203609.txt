(Til rektorer og forstandere for  

 samtlige gymnasieskoler og studenterkursus) I henhold til § 7 i bekendtgørelse nr. 756 af 12. december 1988 om  

 uddannelses- og erhvervsvejledning i gymnasieskolen og på studenterkursus  

 fastsættes følgende:
 § 1.  Rektor udpeger efter internt opslag en eller  

 flere studievejledere, der varetager hvervet i ca. en tredjedel af fuld  

 tjenestetid.
Stk. 2.  Studievejlederne udpeges blandt de fastansatte  

 lærere for 3 år ad gangen med virkning fra en 1. august, jf. dog § 2, stk. 4.
 Stk. 3.  Det bør tilstræbes, at studievejlederne ved en  

 skole/kursus repræsenterer forskellige faggrupper og begge køn.
 § 2.  En ny studievejleder skal godkendes af  

 Direktoratet for Gymnasieskolerne og Højere Forberedelseseksamen.
 Stk. 2.  Rektor indsender ansøgninger om godkendelse af  

 nye studievejledere til direktoratet inden den 1. maj forud for skoleåret.
Stk. 3.  Ved ansøgning om godkendelse af en ny  

 studievejleder anvend es et skema, der rekvireres i Direktoratet for Gymnasieskolerne og Højere  

 Forberedelseseksamen.
Stk. 4.  I særlige tilfælde kan studievejledere  

 godkendes fra et and et tidspunkt end en 1. august.
Ansøgninger skal i disse tilfælde indsendes  

 på samme måde og være direktoratet i hænde i god tid, før den pågældende skal  

 fungere som studievejleder.
De pågældende studievejledere udpeges for en  

 periode, der slutter den 31. juli, selv om perioden derved bliver kortere end  

 3 år.
 § 3.  Når en studievejleder er godkendt af  

 direktoratet for en 3-årig periode, kan rektor selv forlænge perioden med  

 perioder af hver 3 års varighed, jf. dog § 2, stk. 4.
 Stk. 2.  Forlængelse af en studievejleders  

 godkendelsesperiode i henhold til stk. 1 er betinget af følgende:
 1. Studievejlederen skal være fastansat ved  

 skolen/kurset.
 2. Studievejlederens timetal skal udgøre ca. 1/3 af  

 fuldt timetal.
 3. Studievejlederen skal (helt eller delvist) have  

 gennemført studievejlederuddannelsen, jf. § 5.
 4. Perioden skal ligge i umiddelbar forlængelse af en  

 periode, hvori den pågældende enten er godkendt af direktoratet eller er  

 forlænget af rektor som studievejleder ved den pågældende skole/det  

 pågældende kursus.
 § 4.  Rektor indberetter til direktoratet, når en  

 studievejleder fratræder.
 Stk. 2.  Ved indberetningen anvendes et skema, der  

 rekvireres i Direktoratet for Gymnasieskolerne og Højere  

 Forberedelseseksamen.
 § 5.  Undervisningsministeriet udbyder en  

 studievejlederuddannelse for studievejledere i gymnasieskolen m.v.
 Stk. 2.  Deltagelse i uddannelsen er obligatorisk.
 Stk. 3.  Undervisningsministeriet afholder udgifterne  

 til undervisning og ophold i forbindelse med studievejlederuddannelsen og  

 dækker deltagernes udgifter til rejse og diæter efter nærmere fastsatte  

 bestemmelser.
 Stk. 4.  Studievejlederne modtager sædvanlig løn under  

 deltagelsen i studievejlederuddannelsen.
 § 6.  Dette cirkulære har virkning fra skoleåret  

 1989/90.
 Stk. 2.  Rektor kan selv forlænge  

 studievejlederperioderne med virkning fra den 1. august 1989 i henhold til §  

 3.
 P.m.v.
 e.b.
