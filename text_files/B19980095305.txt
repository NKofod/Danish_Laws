Bekendtgørelse om statsgaranterede  

 studielån I medfør af § 2, stk. 2, § 3, § 5, § 6,  

 stk. 2, og § 8 i lov om statsgaranterede studielån, jf.  

 lovbekendtgørelse nr. 951 af 16. december 1998, fastsættes:
Kapitel 1 Statsgaranterede studielån i pengeinstitutter § 1. Finansstyrelsen administrerer statens  

 garantiforpligtelse for studielån i pengeinstitutter.
 Stk. 2. Finansstyrelsen godkender de formularer, der anvendes  

 ved administrationen af lånet.
 § 2. Tilbagebetalingen i henhold til § 2,  

 stk. 1, nr. 1, i lov om statsgaranterede studielån udsættes,  

 hvis låntager senere påbegynder eller genoptager en uddannelse,  

 der er godkendt som en uddannelse, der giver ret til statens  

 uddannelsesstøtte, eller er en forskeruddannelse.
Stk. 2. Finansstyrelsen kan bestemme, at tilbagebetalingen af  

 lånet skal begynde før det i lovens § 2, stk. 1, nr.  

 1, fastsatte tidspunkt, når låntager ikke længere kan anses  

 for at være studieaktiv.
Garantien ophører i så fald  

 senest 15 år efter, at tilbagebetalingen skal påbegyndes.
Stk. 3. Pengeinstituttet kan fra tidspunktet for  

 tilbagebetalingspligtens indtræden, jf. lovens § 2, stk. 1,  

 nr. 1, træffe afgørelse om at udsætte tilbagebetalingen,  

 hvis låntager på grund af arbejdsløshed, sygdom,  

 fødsel eller værnepligt ikke kan indgå en  

 tilbagebetalingsordning.
Pengeinstituttet kan give udsættelse med  

 tilbagebetalingen i 6 måneder ad gangen i op til 4 år efter  

 uddannelsens ophør.
Anmodning om udsættelse herudover skal  

 forelægges Finansstyrelsen.
 Stk. 4. Afvigelser fra en indgået  

 tilbagebetalingsordning aftales mellem låntager og pengeinstitut.
 Stk. 5. Ved afgørelser om udsættelse med  

 tilbagebetalingen efter stk. 3, 1. pkt., og aftaler om afvigelser fra en  

 indgået tilbagebetalingsordning efter stk. 4 skal  

 pengeinstitutterne tage hensyn til, at gælden fortsat kan  

 tilbagebetales inden udløbet af garantiperioden, jf. lovens § 2,  

 stk. 1, nr. 2.
 § 3. Når et pengeinstitut anmoder  

 Finansstyrelsen om at indfri et statsgaranteret studielån, skal  

 følgende vedlægges:
1)	transporterklæring udfyldt med en opgørelse af  

 lånet, 2)	gældsbeviser med tilhørende originale  

 garantierklæringer, og 3)	kopi af pengeinstituttets 3 rykkerskrivelser til  

 låntager.
§ 4. Finansstyrelsen kan efter anmodning fra  

 låntager forlænge garantien, når omstændighederne  

 taler for det.
Garantien vil normalt ikke kunne forlænges med mere end  

 5 år.
 Stk. 2. Afgørelse om garantiforlængelse  

 træffes på grundlag af en samlet vurdering af låntagers  

 personlige og økonomiske forhold, studielånets hidtidige  

 afvikling, og om restgælden må antages at kunne afvikles inden  

 for den forlængede garantiperiode.
 Stk. 3. Hvis låntager tidligere har fået bevilget  

 udsættelse med tilbagebetalingen på grund af  

 arbejdsløshed, sygdom, fødsel eller værnepligt, vil  

 garantien kunne forlænges med udsættelsesperiodens samlede  

 varighed, jf. § 2, stk. 3, hvis låntager skønnes at  

 være i stand til at afvikle studielånet inden for den  

 forlængede garantiperiode.
 Stk. 4. Finansstyrelsen kan afslå at forlænge  

 garantien, hvis låntager afvikler anden betydelig gæld end  

 studiegæld.
 § 5. Bestemmelserne i lov om statsgaranterede  

 studielån § 1, stk. 3, og § 2, stk.1, nr. 1, om  

 garantiperiodens ophør og om tidspunktet for begyndelsen af  

 tilbagebetalingen af statsgaranterede studielån finder også  

 anvendelse for statsgaranterede lån optaget efter den tidligere  

 uddannelsesstøttelovgivning.
 § 6. Pengeinstituttet afgiver årligt inden  

 den 1. februar en opgørelse over hver låntagers statsgaranterede  

 studielån pr. 31. december i det foregående kalenderår.  

 Indberetningen skal for hver studielånskonto, låntager har i  

 pengeinstituttet, indeholde oplysning om:
1)	Registreringsnummer, 2)	låntagers cpr-nr., 3)	låntagers kontonummer, og 4)	saldo pr. 31. december og tilskrevne renter i  

 kalenderåret.
 § 7. Låntagere, der har afbrudt uddannelsen  

 eller har afsluttet uddannelsen inden det tidspunkt, der er angivet i den  

 senest udstedte garantierklæring, eller senest er meddelt  

 låntageren af SUstyrelsen eller Finansstyrelsen, skal straks give  

 Finansstyrelsen meddelelse herom.
§ 8. Finansstyrelsen udarbejder nærmere  

 retningslinier for pengeinstitutternes administration af statsgaranterede  

 studielån samt retningslinier for indfrielse af lånene i  

 tilfælde af misligholdelse.
Finansstyrelsen udarbejder endvidere  

 retningslinier for afgivelsen af den i § 6 nævnte  

 indberetning.
 § 9. Pengeinstitutternes afgørelser efter  

 § 2, stk. 3, kan indbringes for Finansstyrelsen, der træffer  

 den endelige administrative afgørelse.
 Stk. 2. Finansstyrelsens øvrige afgørelser efter  

 lov om statsgaranterede studielån kan indbringes for  

 finansministeren.
Kapitel 2 Fremgangsmåden ved indeholdelse i løn § 10. Finansstyrelsen giver pålæg om  

 indeholdelse i løn m.v. for indfriede statsgaranterede  

 studielån, herunder renter, omkostninger og udlagte retsafgifter.
 Stk. 2. Finansstyrelsen giver pålæg efter  

 forudgående vurdering af skyldners personlige og økonomiske  

 forhold.
 Stk. 3. Finansstyrelsen giver ikke pålæg om  

 lønindeholdelse for skyldnere, der kan dokumentere, at de modtager  

 førtidspension, folkepension, efterløn, dagpenge eller lignende  

 ydelser, medmindre særlige omstændigheder taler herfor.  

 Finansstyrelsen giver ikke pålæg om lønindeholdelse for  

 skyldnere, der har fået henstand med tilbagebetalingen af  

 Finansstyrelsen eller dennes inkassator.
 Stk. 4. Pålægget skal være skriftligt og  

 gengive §§ 11, 12, 14, stk. 4, og 15.
 Stk. 5. Der skal gives skyldneren meddelelse, når der er  

 truffet afgørelse om pålægget.
§ 11. Det indeholdte beløb indbetales til  

 Finansstyrelsen af den, der har fået pålæg om  

 lønindeholdelsen.
Indbetaling skal ske, efterhånden som  

 indeholdelse finder sted.
Beløbene forfalder til betaling den 1. i den  

 kalendermåned, der følger efter indeholdelsen.
Sidste rettidige  

 betalingsdag er den 15. i forfaldsmåneden.
Fristen forlænges til  

 den nærmest følgende hverdag, hvis sidste rettidige betalingsdag  

 er en lørdag, søndag eller helligdag.
 Stk. 2. Den indeholdelsespligtige skal ved indbetalingen give  

 Finansstyrelsen skriftlig meddelelse om skyldners cpr-nr., navn og adresse,  

 størrelsen af det indeholdte beløb og størrelsen af det  

 indkomstbeløb, indeholdelsen er beregnet af.
 § 12. Den, der har modtaget pålæg om  

 indeholdelse i løn m.v., skal inden 14 dage give Finansstyrelsen  

 skriftlig underretning, hvis skyldneren ikke er eller ophører med at  

 være beskæftiget hos den pågældende, eller hvis  

 udbetaling af indeholdelsespligtige ydelser i øvrigt  

 ophører.
Stk. 2. Den indeholdelsespligtige skal efter anmodning give  

 Finansstyrelsen alle oplysninger om skyldners arbejdsforhold og  

 økonomiske forhold af betydning for indeholdelsen.
Svaret skal gives  

 inden 14 dage efter, at anmodningen er modtaget.
 § 13. Skyldneren skal give Finansstyrelsen eller  

 dennes inkassator alle nødvendige oplysninger om personlige eller  

 økonomiske forhold af betydning for indeholdelsen og for  

 spørgsmålet, om der kan foretages indeholdelse.
 § 14. Klager skyldner over beslutningen om  

 indeholdelse, afgøres spørgsmålet af Finansstyrelsen.  

 Klagen sendes til Finansstyrelsen inden 2 uger efter, at beslutningen er  

 meddelt skyldneren.
 Stk. 2. Hvis Finansstyrelsen efter en fornyet vurdering kan  

 give skyldneren medhold, træffer Finansstyrelsen afgørelse i  

 sagen.
Stk. 3. Finansstyrelsen sender sagen til Finansministeriet,  

 hvis den oprindelige beslutning ikke ændres, eller hvis skyldneren  

 fastholder sin klage.
Finansministeriet træffer den endelige  

 administrative afgørelse i sagen.
 Stk. 4. Skyldnerens klage udsætter ikke  

 lønindeholdelsen.
§ 15. Reglerne i kildeskatteloven om fortrinsret  

 for skatterestancer berøres ikke af krav på indeholdelse for  

 misligholdt studiegæld.
Træffer skattemyndighederne beslutning om  

 indeholdelse, går skattekravet forud.
 Stk. 2. Krav på bidragsbetaling, der inddrives ved  

 tilbageholdelse i løn m.v. efter lov om inddrivelse af  

 underholdsbidrag, fyldestgøres efter skattekrav efter stk. 1, men  

 forud for krav på indeholdelse for indfriede statsgaranterede  

 studielån.
 § 16. Med bøde straffes den, der  

 overtræder §§ 11, 12 og 13.
 § 17. Bekendtgørelsen træder i kraft  

 den 1. januar 1999.
 Stk. 2. Samtidig ophæves bekendtgørelse nr. 281  

 af 13. maj 1998 om statsgaranterede studielån.
