 I medfør af § 64, stk. 1, i lov nr. 284 af 10. juni 1981 om visse  

 selskabers aflæggelse af årsregnskab m.v. som ændret ved lov nr. 851 af 23.  

 december 1987, § 154, stk. 3, 1. pkt., i lov om aktieselskaber, jf.  

 lovbekendtgørelse nr. 433 af 18. juli 1988 og § 124, stk. 2, 1. pkt., i lov  

 om anpartsselskaber, jf. lovbekendtgørelse nr. 434 af 18. juli 1988,  

 fastsættes:
Anvendelsesområde § 1.  Denne bekendtgørelse finder anvendelse på alle  

 selskaber, der omfattes af aktieselskabsloven og anpartsselskabsloven,  

 bortset fra banker, forsikringsaktieselskaber, børsmæglerselskaber og  

 selskaber, der omfattes af lov om visse kreditinstitutter.
 Indsendelse af årsregnskaber m.v.
 § 2.  Til Erhvervs- og Selskabsstyrelsen skal  

 indsendes:
 Stk. 2.  De i stk. 1, nr. 1-4, omhandlede dokumenter  

 indsendes inden syv måneder efter regnskabsårets udgang, dog senest en måned  

 efter årsregnskabets godkendelse på den ordinære generalforsamling.
Stk. 3.  De i stk. 1, nr. 1-3, omhandlede dokumenter  

 skal indsendes samtidigt.
Hvis årsregnskab, årsberetning og et eventuelt  

 koncernregnskab ikke er sammenfattet i eet dokument, skal de være  

 sammenhæftede.
 Stk. 4.  De i stk. 1, nr. 5, omhandlede dokumenter skal  

 indsendes snarest muligt og senest 14 dage efter udfærdigelsen af regnskabet.
§ 3.  Dokumenterne indsendes i original eller i  

 bekræftet kopi eller genpart, der gengiver samtlige underskrifter og  

 eventuelle påtegninger.
Indsendes et dokument i kopi eller genpart, skal  

 navn, stilling og bopæl for den person, der har bekræftet kopien eller  

 genparten, fremgå af bekræftelsen.
Er flere dokumenter i kopi (genpart)  

 sammenhæftede, skal det af påtegningen fremgå, hvorvidt bekræftelsen omfatter  

 alle de sammenhæftede kopier (genparter).
Stk. 2.  Dokumenterne skal være udfærdiget således, at  

 de egner sig til gengivelse ved mikrofotografering.
På de enkelte sider skal  

 der være bred margen til den hæftede side.
De enkelte sider i dokumenterne må  

 ikke være klæbet sammen, men skal blot hæftes sammen, medmindre regnskabet er  

 trykt på falsede ark.
Såfremt det skønnes, at et dokument ikke opfylder  

 ovenstående krav, kan Erhvervs- og Selskabsstyrelsen forlange et nyt  

 dokument, der opfylder kravene, indsendt i stedet.
Det kan forlanges, at  

 dokumentet udfærdiges på ensfarvet hvidt papir i A-4 format, trykt eller  

 maskinskrevet med tydelig sort skrift.
§ 4.  Bortset fra årsregnskaber eller  

 koncernregnskaber for udenlandske selskaber skal dokumenterne være affattet  

 på dansk og beløbene angivet i danske kroner.
Erhvervs- og Selskabsstyrelsen  

 kan dog tillade, at et dokument ikke affattes på dansk, såfremt det skønnes,  

 at brugerne af styrelsens oplysninger i almindelighed uden oversættelse kan  

 forstå dokumentets indhold.
 § 5.  Selskabets (filialens) fulde navn og  

 registreringsnummer samt vedkommende regnskabsår, der skal være i  

 overensstemmelse med selskabets registrerede vedtægter, jf. § 4, stk. 1, nr.  

 10, i aktieselskabsloven og anpartsselskabsloven, skal fremgår af  

 dokumenterne.
§ 6.  Årsregnskabet og en eventuel særskilt  

 årsberetning skal have påtegning om dato for den ordinære generalforsamlings  

 godkendelse af årsregnskabet m.v.
For anpartsselskaber, hvori anpartshaverne  

 er enige om en anderledes godkendelsesprocedure, skal oplyses dato for  

 indførsel af godkendelsesbeslutningen i selskabets forhandlingsprotokol, jf.  

 anpartsselskabslovens § 46.
 § 7.  § 2, stk. 1, gælder ikke for selskaber, hvis bo  

 er taget under konkursbehandling, jf. § 125 i konkursloven, eller som  

 skifteretten er anmodet om at opløse.
Offentliggørelse § 8.  Datoen for dokumenternes modtagelse i Erhvervs-  

 og Selskabsstyrelsen noteres på dokumenterne.
Stk. 2.  Dokumenter, der ikke opfylder formkravene i  

 kapitel 2, tilbagesendes med anmodning om, at dokumenterne berigtiges inden  

 for en af styrelsen angivet frist.
Indsendes dokumenterne ikke rettidigt i  

 berigtiget stand, anses de uanset den ovennævnte notering som ikke modtaget.
§ 9.  Dokumenter, der opfylder formkravene i kapitel  

 2, mikrofotograferes.
Mikrofilmene opbevares i registernummerorden.
De  

 originale dokumenter opbevares ikke, men destrueres efter endt behandling.
 Stk. 2.  Når et selskab slettes af Erhvervs- og  

 Selskabsstyrelsens register, udskilles mikrofilmene og arkiveres sammen med  

 selskabets aktmappe.
 § 10.  Det bekendtgøres mindst een gang ugentligt i  

 Statstidende, hvilke aktie- og anpartsselskaber samt filialer af udenlandske  

 selskaber der har indsendt dokumenter i behørig stand efter kapitel 2.
 Stk. 2.  Disse dokumenter kan herefter på forlangende  

 gennemses i mikrofilm hos styrelsen, ligesom bekræftet eller ubekræftet  

 fotokopi eller ubekræftet aftryk i mikrofilm skriftligt kan rekvireres hos  

 styrelsen mod betaling af det herfor fastsatte gebyr.
 Stk. 3.  Fotokopi eller aftryk i mikrofilm kan også  

 tages ved selvbetjening af kopieringsapparater opstillet i styrelsens lokaler  

 mod betaling af det herfor fastsatte gebyr.
 Stk. 4.  Bestemmelserne i stk. 2 og 3 omfatter ikke  

 regnskaber vedrørende regnskabsår, der er udløbet senest 31. december 1972,  

 og hvor regnskabet er indgivet inden 30. juni 1973 med gyldigt forbehold mod,  

 at regnskabet gøres offentligt tilgængeligt.
 § 11.  Erhvervs- og Selskabsstyrelsen kontrollerer, om  

 dokumenterne i øvrigt er i overensstemmelse med kravene i lovgivningen og  

 vedtægterne.
§ 12.  Er modtagelsen af et årsregnskab m.v.  

 offentliggjort i henhold til § 10, kan nyt, omgjort årsregnskab m.v. ikke  

 antages til offentliggørelse, medmindre Erhvervs- og Selskabsstyrelsen  

 skønner, at offentliggørelse af det nye årsregnskab m.v. er i  

 regnskabsbrugernes interesse som en nødvendig rettelse af væsentlige eller  

 åbenbare fejl eller som berigtigelse af ulovlige forhold.
Et omgjort  

 årsregnskab m.v., der modtages efter udløbet af det følgende regnskabsår, kan  

 ikke antages til offentliggørelse, men eventuelle nødvendige rettelser må  

 optages i årsregnskabet m.v. for det sidstnævnte regnskabsår.
Stk. 2.  Antages et omgjort årsregnskab m.v. til  

 offentliggørelse, skal det tydeligt fremgå for offentligheden, at der er tale  

 om et omgjort årsregnskab m.v.
Det gamle årsregnskab m.v. skal være  

 offentligt tilgængeligt tillige med det omgjorte.
 Stk. 3.  Et årsregnskab m.v., der ikke har kunnet  

 antages til offentliggørelse, jf. stk. 1, kan ikke ikke danne grundlag for  

 udarbejdelse af årsregnskab m.v. for det følgende år.
Ikrafttrædelsesbestemmelser § 13.  Bekendtgørelsen træder i kraft den 1. februar  

 1989.
 Stk. 2.  For selskaber med hjemsted i Grønland finder  

 bekendtgørelsen anvendelse på årsregnskaber m.v. for regnskabsår, der er  

 påbegyndt 1. februar 1987 eller senere. § 9 i bekendtgørelse nr. 480 af 25.  

 september 1974 finder også anvendelse på disse årsregnskaber m.v.
 Stk. 3.  Bekendtgørelse nr. 611 af 3. december 1982 om  

 indsendelse og offentliggørelse af årsregnskaber m.v. ophæves.
