(Støtte til studier i udlandet) § 1 I bekendtgørelse nr. 178 af 20. marts 1989 om uddannelsesstøtte foretages  

 følgende ændring:
 § 3,  stk. 4, affattes således:
»Stk. 4.  Studier i udlandet er støtteberettigende  

 i indtil 2 år under samme betingelser som nævnt i stk. 1, når de ville give  

 adgang til uddannelsesstøtte, hvis de foregik i Danmark.
Studierne skal kunne  

 indgå som en del af den pågældende uddannelse i Danmark, og den pågældende  

 studietid skal kunne medføre en tilsvarende eller i overvejende grad  

 tilsvarende nedsættelse af uddannelsestiden i Danmark.
Er den  

 uddannelsessøgende ikke indskrevet ved uddannelsen i Danmark, kan støtte kun  

 gives, hvis den uddannelsessøgende ved en erklæring fra rette  

 uddannelsesinstitution i Danmark kan godtgøre, at betingelserne i 2. punktum  

 er opfyldt.
Kan hele uddannelsen tages i udlandet inden for 2 år, er  

 uddannelsen støtteberettigende, hvis de i 1. punktum nævnte betingelser er  

 opfyldt, og uddannelsen giver en erhvervskompetence, der kan finde almindelig  

 anvendelse i Danmark.
Endvidere er en uddannelse, der træder i stedet for en  

 dansk studentereksamen eller tilsvarende eksamen som adgangsgivende til  

 videregående uddannelser i Danmark, støtteberettigende inden for de sidste 2  

 år af uddannelsen, hvis de i 1. punktum nævnte betingelser er opfyldt.«.
§ 2 Bekendtgørelsen træder i kraft den 1. august 1989.
