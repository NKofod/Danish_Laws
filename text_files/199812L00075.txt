Fremsat den 29. oktober 1998 af  

 forskningsministeren (Jan Trøjborg) Forslag til Lov om ændring af lov om radio- og  

 fjernsynsvirksomhed, lov om radiokommunikation og tildeling af  

 radiofrekvenser og lov om graveadgang og ekspropriation m.v. til  

 telekommunikationsformål (Deregulering af tekniske krav til  

 fællesantenneanlæg, typegodkendelse af radiokommunikationsudstyr,  

 erstatningsfastsættelse ved skader på telekabler m.v.) § 1 I lov om radio- og fjernsynsvirksomhed, jf. lovbekendtgørelse nr.  

 138 af 19. februar 1998, foretages følgende ændringer:
 2. I § 3, stk. 3, ændres »jf. § 5, nr. 3« til:  

»jf. § 5, nr. 2«.
 3. I § 5, ændres »det  

 offentlige telenet« til: »de offentlige telenet«.
 4. § 5, nr. 1, 4 og 5, ophæves.
 Nr. 2 og 3 bliver herefter nr. 1 og 2.
§ 2 I lov nr. 394 af 10. juni 1997 om radiokommunikation og tildeling af  

 radiofrekvenser foretages følgende ændringer:
 1. I § 1 indsættes som stk. 3:
» 2.
» Stk. 2 bliver herefter stk. 3.
 3. Efter § 25 indsættes:
» Beskyttelse mod utilsigtet udstråling fra faste  

 telenet § 25 a.
Telestyrelsen kan fastsætte tekniske  

 bestemmelser om anvendelse af radiofrekvenser i faste telenet, i det omfang  

 det er nødvendigt for at sikre imod utilsigtet udstråling fra  

 disse anlæg med risiko for forstyrrelser af radiobaserede  

 tjenester.
Stk. 2. I tekniske bestemmelser som nævnt i stk. 1  

 kan indgå forbud mod anvendelse af visse frekvenser, hvis anvendelse i  

 faste telenet må antages at udgøre en særlig begrundet  

 risiko for forstyrrelse af samfundsvigtige radiobaserede  

 telekommunikationstjenester.« 4. I § 28, stk. 7, indsættes efter »radioanlæg«: »eller anvendelsen af radiofrekvenser i faste  

 telenet« .
§ 3 I lov nr. 393 af 10. juni 1997 om graveadgang og ekspropriation m.v. til  

 telekommunikationsformål foretages følgende ændringer:
 1. § 2, stk. 3, affattes således:
» 2. § 4, stk. 2, affattes således:
» 3. I § 6 indsættes efter »Telekabler«: », der nedlægges i privat ejendom,«.
§ 4 Loven træder i kraft den 1. januar 1999.
Bemærkninger til lovforslaget Almindelige bemærkninger Lovforslaget udgør et samle-lovforslag, og  

 indeholder således forslag til ændring af en række love  

 på teleområdet.
Sigtet er 1) en deregulering af de tekniske krav  

 til fællesantenneanlæg ved ændring af lov om radio- og  

 fjernsynsvirksomhed, 2) udbygning af Telestyrelsens muligheder for at  

 typegodkende radiokommunikationsudstyr, og 3) visse mindre ændringer i  

 lov om graveadgang og ekspropriation m.v. til telekommunikationsformål,  

 og de heri indeholdte bestemmelser om erstatningsbegrænsning og  

 tinglysning.
A.
De gældende regler Forskningsministerens hjemmel til at fastsætte  

 regler vedr. den tekniske indretning af fællesantenneanlæg findes  

 i lovbekendtgørelse nr. 148 af 19. februar 1998 om radio- og  

 fjernsynsvirksomhed.
Det følger af § 5 i nævnte lov, at  

 forskningsministeren bl.a. fastsætter en række teknisk  

 orienterede forskrifter om fællesantenneanlæg.
I forskrifterne  

 kan der fastsættes bestemmelser om, at der kræves tilladelse til  

 oprettelse, udbygning, indretning og benyttelse af  

 fællesantenneanlæg, samt krav til den tekniske udførelse  

 og godkendelse af fællesantenneanlæg, herunder krav om  

 typegodkendelse eller typeregistrering af det anvendte materiel.
Endvidere  

 indeholder den gældende lov hjemmel til fastsættelse af gebyrer  

 til dækning af de udgifter, som er forbundet med administrationen af  

 § 5 og de i medfør heraf fastsatte bestemmelser.
Den gældende bekendtgørelse om  

 fællesantenneanlæg, bekendtgørelse nr. 72 af 27. januar  

 1994, som senest ændret ved bekendtgørelse nr. 370 af 2. juni  

 1997, er udstedt i medfør af §§ 5, 5 a, 5 b, 6 og 76,  

 stk. 2, i lov om radio- og fjernsynsvirksomhed.
Med hjemmel i  

 bekendtgørelsen er der af Telestyrelsen udstedt en række  

 tekniske detailbestemmelser om indretningen af  

 fællesantenneanlæg.
Med hensyn til reglerne om typegodkendelse af  

 radiokommunikationsudstyr fremgår de gældende regler af  

 § 25, stk. 1, i lov om radiokommunikation og tildeling af  

 radiofrekvenser.
Heraf fremgår, at Telestyrelsen kan fastsætte  

 tekniske bestemmelser, herunder regler for typegodkendelse m.v. for  

 radioanlæg, der anvendes i henhold til lovens §§ 13 og 14, dvs.  

 radioanlæg, som der i den danske frekvensplan er afsat radiofrekvenser  

 til, og hvor der er fastsat tekniske bestemmelser om kravene til det  

 pågældende udstyr, samt regler om hvorvidt tilladelser skal  

 tildeles som individuelle tilladelser eller som generelle tilladelser (i  

 praksis via en bekendtgørelsesregulering af kravene til det  

 pågældende udstyrs anvendelse m.v.). Hvis et radioanlæg  

 ikke er forudsat anvendt i Danmark, f.eks. fordi der ikke er afsat  

 radiofrekvenser til denne type tjenester i den danske frekvensplan, kan  

 Telestyrelsen derimod i dag ikke typegodkende radioanlægget.
 Lovgrundlaget for den eksisterende regulering af  

 graveadgang og ekspropriation til telekommunikationsformål  

 udgøres af lov nr. 393 af 10. juni 1997 om graveadgang og  

 ekspropriation m.v. til telekommunikationsformål.
B.
Baggrunden for og indholdet af lovforslaget 1. Teknisk deregulering af fællesantenneanlæg Fællesantenneområdet har gennem mange år  

 været præget af en meget indgående teknisk  

 detailregulering.
Reguleringen bygger på såvel et sæt  

 tekniske regler som et tilladelsessystem.
Reguleringen af de tekniske forhold på  

 fællesantenneområdet gennem tekniske bestemmelser og  

 fællesantennebekendtgørelsen har bl.a. haft til formål at  

 sikre brugeren en god signalkvalitet, at støtte (den teknisk ukyndige)  

 ejer af anlægget overfor installatøren, at vejlede  

 installatører af fællesantenneanlæg og at forebygge  

 uønsket og skadelig udstråling, som kan forstyrre andre  

 tjenester.
Telestyrelsens regulerings- og tilsynsindsats har samtidig haft  

 den konsekvens, at man som teknisk ukyndig ejer af et  

 fællesantenneanlæg i stor udstrækning har kunnet spare  

 udgifter til ekstern rådgivning fra rådgivende ingeniører  

 m.v. vedr. den tekniske opbygning af fællesantenneanlægget.
Regulering til varetagelse af disse hensyn er unik for  

 fællesantenneområdet, idet tilsvarende tekniske krav i dag ikke  

 rettes mod andre faste telenet, såsom telefoninet, øvrige  

 bredbåndsnet, datakommunikationsnet m.v.
For så vidt angår  

 disse typer anlæg overlades det tekniske ansvar for funktionsdygtighed,  

 driftssikkerhed og interoperabilitet således til markedet, med mulighed  

 for at sikre sig professionel bistand fra rådgivende ingeniører  

 m.v., hvis man som boligforening eller lignende ønsker at etablere  

 egen teleinfrastruktur.
Denne udvikling er en naturlig følge af  

 liberaliseringen af telesektoren, og bør videreføres også  

 til fællesantenneområdet.
Samtidig er der i dag en klar tendens til, at  

 fællesantenneanlæggene i stigende omfang smelter sammen med de  

 øvrige telenet.
Dette gør yderligere den ovenfor nævnte  

 reguleringsmæssige forskel uholdbar.
En teknisk deregulering af  

 fællesantenneområdet må forventes at stimulere udvikling af  

 nye tjenester og faciliteter i disse net, samt en hurtigere og mere dynamisk  

 ibrugtagning af nye net-teknologier der tilgodeser den stigende  

 efterspørgsel efter forskellige former for kombinerede tele-, IT- og  

 radio/tv-produkter.
 Endelig ville der være en række EU-retlige  

 problemer forbundet med opretholdelse af den gældende regulering, jf.  

 også afsnit D nedenfor.
 Det foreslås derfor at ophæve den hidtidige  

 tekniske regulering af etableringen af fællesantenneanlæg.
 En ophævelse vil fjerne det grundlæggende  

 misforhold mellem den nuværende fællesantenneregulering, og den  

 åbne adgang, der med vedtagelse af trin 2 lovpakken i 1996-1997 er  

 skabt, for så vidt angår de øvrige dele af  

 teleinfrastrukturmarkedet, hvor enhver i dag, uden geografisk  

 begrænsning, kan opbygge net og udbyde alle former for  

 teletjenester.
 Dereguleringen af de tekniske krav til  

 fællesantenneanlæg sker i praksis ved, at hjemmelen til den  

 gældende regulering af tekniske forhold, som fremgår af § 5  

 i lov om radio- og fjernsynsvirksomhed med tilhørende  

 bekendtgørelse om fællesantenneanlæg, ophæves.  

 Herved bortfalder den eksisterende tilladelses-, typegodkendelses- og  

 kontrolordning, og den omfattende tekniske regulering af  

 fællesantenneområdet ophæves.
 Det er hensigten i et vist omfang at erstatte den bindende  

 regulering af, hvordan fællesantenneanlæg teknisk skal indrettes,  

 med en ikke-bindende vejledning fra Telestyrelsen med tekniske  

 anbefalinger.
Som en konsekvens af, at den tekniske regulering  

 ophæves, ophæves også hjemmelen til at opkræve  

 gebyrer for tilladelser m.v.
Se også nedenfor om de økonomiske  

 konsekvenser af lovforslaget.
Ophævelsen af den tekniske regulering aktualiserer  

 et potentielt problem, som ikke alene omhandler  

 fællesantenneanlæg, men også andre former for faste,  

 kabelbaserede telenet.
I forbindelse med fremføring af telesignaler i  

 faste telenet, anvendes der internt i disse net radiofrekvenser.
Disse kan  

 være årsag til forstyrrelser.
Det er derfor nødvendigt via  

 regulering at sikre mulighed for at beskytte radiobaserede net og tjenester  

 mod utilsigtet udstråling fra sådanne faste net (uanset hvilken  

 teknologi disse er baseret på, hvad der transporteres gennem disse net  

 eller disses båndbredde). Manglende regulering kan medføre  

 risiko for alvorlige forstyrrelser af bl.a. frekvenser, der benyttes af  

 politiet og forsvar, nød- og redningstjenester, togkommunikation,  

 flykommunikation og flynavigation.
For nød- og redningstjenester og i  

 særdeleshed fly- og togkommunikation kan forstyrrelse af sådanne  

 tjenester betyde fare for, at der opstår livstruende situationer.
Den hidtidige tekniske regulering og de krav, der heri har  

 været stillet til fællesantenneanlæg, har bl.a. sikret  

 radiobaserede net og tjenester mod skadelige forstyrrelser på grund af  

 udstråling fra disse faste telenet.
Der er fortsat behov for at kunne  

 stille krav om, at anvendelsen af frekvenser i bl.a.  

 fællesantenneanlæg sker sådan, at radiobaserede tjenester  

 beskyttes mod forstyrrelser.
Der er desuden et potentielt behov for at kunne  

 stille samme type krav til andre faste telenet, uanset om disse anvendes til  

 telefoni, datakommunikation, transport af radio/tv, eller en kombination  

 heraf.
Dette behov er øget som følge af dereguleringen på  

 det tekniske område af telesektoren i øvrigt, og den  

 ubegrænsede adgang der i dag er til at etablere sig som udbyder af den  

 ene eller den anden form for faste telenet.
Lovforslaget indeholder derfor et forslag om, at der i lov  

 om radiokommunikation og tildeling af radiofrekvenser indføres en  

 generel hjemmel til at fastsætte tekniske bestemmelser med henblik  

 på at sikre imod utilsigtet udstråling på grund af  

 frekvensanvendelsen i faste telenet.
Den foreslåede hjemmel giver  

 Telestyrelsen adgang til fortsat at fastsætte tekniske forskrifter for  

 frekvensanvendelsen i sådanne faste telenet.
Af de øvrige bestemmelser i lov om  

 radiokommunikation og tildeling af radiofrekvenser følger, at  

 Telestyrelsen fører tilsyn med overholdelsen af forskrifter fastsat i  

 medfør af loven, og at Telestyrelsen via påbud og  

 dagbøder kan gennemtvinge overholdelsen af afgørelser som  

 styrelsen som tilsynsmyndighed træffer.
Telestyrelsen kan desuden  

 kræve driften af radioanlæg, der forstyrrer samfundsvigtig  

 radiokommunikation, standset øjeblikkeligt.
Denne bestemmelse  

 foreslås med lovforslaget udvidet til også at omfatte  

 frekvensanvendelsen i faste telenet.
2. Den fremtidige sikring af den tekniske kvalitet af  

 fællesantenneanlæg Det særlige forhold, der traditionelt har  

 kendetegnet fællesantenneområdet, er mange (teknisk ukyndige)  

 anlægsejere og småinstallatører med begrænset  

 teknisk indsigt, hvilket har ført til, at man fra dele af  

 fællesantennebranchen har efterlyst bl.a. en fortsat vejledningsindsats  

 fra Telestyrelsens side vedrørende etableringen af solide og  

 velgennemtænkte fællesantenneløsninger.
Det er hensigten at imødekomme denne anmodning, og  

 Telestyrelsen vil således i en overgangsperiode forestå  

 udarbejdelse af vejledende tekniske retningslinier i tæt samarbejde med  

 branchen, således som det også hidtil er sket i forbindelse med  

 udarbejdelse af bindende tekniske forskrifter.
Det vil herefter være op  

 til branchen selv at udbygge og vedligeholde retningslinierne.
 Det forudsættes endvidere, at vejledningen vil kunne  

 gøres almindeligt kendt, bl.a. gennem et samarbejde med  

 organisationerne på fællesantenneområdet.
 Til at supplere de ovenfor nævnte vejledende  

 tekniske retningslinier bør det i brancheregi overvejes, om der er  

 behov for at gennemføre initiativer (frivillige ordninger),  

 eksempelvis i form af oprettelse af en egentlig brancheforening og en  

 tilhørende intern autorisationsordning, en kollektiv  

 forsikringsordning, og eventuelt en opmandsinstitution eller et  

 forbrugerklagenævn.
Med den eksisterende tekniske regulering betaler  

 brancheaktørerne og brugerne gebyrer på samlet ca. 12 mio. kr.  

 årligt.
Der bør således være økonomisk basis  

 for igangsætning af et eller flere af de ovenfor nævnte  

 initiativer, såfremt man finder dette relevant.
3. Ændrede regler for typegodkendelse af radioanlæg De gældende regler om typegodkendelse af  

 radioanlæg er som ovenfor nævnt til hinder for, at Telestyrelsen  

 kan typegodkende radiokommunikationsudstyr som ikke aktuelt er forudsat  

 anvendt i Danmark.
Med en ændring som den foreslåede vil  

 Telestyrelsen få adgang til at typegodkende radioanlæg, uanset om  

 de vil kunne anvendes på det danske marked eller ej.
Telestyrelsens  

 adgang til at typegodkende vil således ikke være begrænset  

 til kun at omfatte udstyr, der vil kunne anvendes efter lovens §§ 13  

 eller 14.
Såfremt der gives Telestyrelsen denne videre adgang  

 til at typegodkende, vil Danmark desuden kunne tiltræde  

 CEPT/ERC-beslutning »Decision on mutual  

 recognition of conformity assessment procedures for radio and terminal  

 equipment«.
ERC (European Radiocommunications  

 Commitee) varetager særlige europæiske interesser på  

 radiokommunikationsområdet og hører under CEPT (The European  

 Conference of Post and Telecommunications). Herefter vil Telestyrelsen kunne  

 foretage typegodkendelse af radioanlæg, der ikke skal anvendes i  

 Danmark, på baggrund af vedtagne CEPT/ERC-beslutninger.
Disse  

 beslutninger gennemfører standarder fra ETSI (European  

 Telecommunications Standards Institute), som indeholder de væsentlige  

 radiotekniske krav.
Endvidere vil tilsvarende typegodkendelser foretaget af  

 andre CEPT-landes myndigheder kunne accepteres i Danmark.
Som følge  

 heraf vil sådant typegodkendt udstyr umiddelbart kunne  

 markedsføres i Danmark uden en forudgående dansk  

 typegodkendelse.
Der vil således heller ikke skulle betales gebyr for  

 denne ekstra typegodkendelse, og der skal derfor heller ikke  

 påføres en national mærkning.
4. Ændring af den eksisterende regulering af graveadgang og  

 ekspropriation til telekommunikationsformål Lovforslaget skal for det første sikre, at  

 forpagtere af jord sidestilles med private arealejere for så vidt  

 angår begrænsning af erstatningsansvar efter lovens § 4,  

 stk. 2. Det følger af denne paragraf, at hovedreglen i § 4,  

 stk. 1, om, at skadevolder ved beskadigelse af telekabler ejet af  

 udbydere af offentlige telenet skal erstatte udgifterne til udbedring af  

 skaden i overensstemmelse med dansk rets almindelige erstatningsregler  

 fraviges, såfremt skadevolder er en privat arealejer og skaden sker  

 på dennes arealer.
 Lovforslaget skal desuden sikre, at taksationskommissionen  

 kan stille krav om, at den ansøgende part skal stille sikkerhed til  

 dækning af et eventuelt højere erstatningsbeløb fastsat  

 ved dom.
 Endelig begrænses pligten til at tinglyse nedlagte  

 telekabler med tilhørende forstærker- og fordelerskabe til  

 situationer, hvor der nedlægges telekabler i privat ejendom.
C.
Lovens administrative, økonomiske, erhvervsmæssige og  

 miljømæssige konsekvenser Lovforslaget vil indebære, at Telestyrelsens  

 myndighedsudøvelse i forhold til den nuværende administration  

 vedrørende tilladelser og tekniske forhold, der både  

 indebærer en konkret forudgående kontrol af de enkelte  

 fællesantenneanlæg og efterfølgende  

 stikprøvekontrol, i fremtiden vil blive reduceret til at tage  

 initiativ til udarbejdelse af en vejledning om den tekniske indretning af  

 fællesantenneanlæg, at fastsætte regler om udstråling  

 fra faste telenet på grundlag af de foreslåede nye bestemmelser  

 herom i frekvensloven og at reagere på klager over eventuelle  

 udstrålings-/støjproblemer.
Dvs. at Telestyrelsens  

 aktivitetsniveau på dette område reduceres betragteligt.  

 Dereguleringen af fællesantenneanlæg forventes således at  

 medføre et opgavebortfald for Telestyrelsen svarende til 5,5  

 årsværk.
Der kan dog opstå en vis stigning i de konkrete  

 støjsager, der behandles i henhold til EMC-lovgivningen.
 Samtidig bortfalder gebyrerne for de konkrete oprettelses-  

 og brugstilladelser på fællesantenneområdet, i og med at  

 tilladelserne og den tekniske regulering og kontrol bortfalder.
 Finansieringen af aktiviteter vedrørende de  

 foreslåede nye bestemmelser om udstråling fra faste telenet vil  

 ske via de i medfør af frekvensloven opkrævede  

 frekvensafgifter.
M.h.t. de erhvervsmæssige konsekvenser  

 indebærer lovforslaget som beskrevet en række administrative  

 lettelser for ejere og installatører af  

 fællesantenneanlæg.
Herudover må den tekniske deregulering  

 formodes at stimulere den igangværende sammensmeltning af  

 fællesantennenlæggene og den øvrige teleinfrastruktur, med  

 deraf følgende positive konsekvenser for konkurrencen i telesektoren  

 samlet set, hvor fællesantenneanlæggene vil kunne fungere som et  

 alternativt adgangsnet til forbrugerne.
 Begrænsningen af pligten til at tinglyse nedgravede  

 telekabler med tilhørende forstærker- og fordelerskabe i den  

 foreslåede ændring af lov om graveadgang og ekspropriation m.v.  

 til telekommunikation vil medføre mindre administrativt arbejde for  

 erhvervslivet.
 Lovforslaget om ændrede regler for typegodkendelse  

 af radioanlæg har betydning for Telestyrelsens administration, ved at  

 der for fremtiden kan typegodkendes radioanlæg i videre omfang end  

 tidligere, idet der er tale om en ophævelse af bestemmelsens  

 begrænsning i denne retning.
Samlet set vil en udvidelse af denne karakter ikke betyde  

 væsentligt større forbrug af ressourcer, idet en  

 tiltrædelse af de i pkt.
B nævnte CEPT/ERC-beslutninger  

 også kan betyde en samlet nedgang i antallet af henvendelser til  

 Telestyrelsen.
 Ændringen vil kunne understøtte, at flere  

 prøvninger kommer til landet, idet situationen ofte er den, at  

 såfremt der ikke kan meddeles typegodkendelse i det  

 pågældende land, så vil prøvningerne heller ikke ske  

 i dette land.
På den baggrund må det derfor forventes, at  

 flere fabrikanter vil vælge at få deres udstyr godkendt i  

 Danmark, da man derved - hurtigt og billigt - vil kunne få godkendt  

 udstyr til anvendelse i flere lande.
Som følge heraf må det  

 forventes, at flere fabrikanter vælger at anvende det danske  

 prøvningslaboratorium.
 Lovforslaget har ingen miljømæssige  

 konsekvenser.
D.
Forholdet til EU-retten En del af baggrunden for den foreslåede tekniske  

 deregulering er en udtalelse fra EU-Kommissionen om den manglende  

 EU-lovmedholdelighed af den gældende regulering, fremsat i forbindelse  

 med en EU-notificering af dels et nyt udkast til  

 fællesantennebekendtgørelse, dels et udkast til nye tekniske  

 forskrifter.
Kommissionens udtalelser har således blokeret for, at der  

 fastsættes nye tekniske bestemmelser, og udgør desuden et  

 problem i forhold til den gældende regulering.
EU-Kommissionens kritik omfatter dels kravene om  

 typegodkendelse eller -registrering af udstyr, der indgår i  

 fællesantenneanlæg, dels at der stilles krav om anvendelse af  

 nærmere bestemte former for udstyr.
EU-kommissionen anfører, at  

 denne regulering vil udgøre en teknisk handelshindring for udstyr, der  

 produceres i overensstemmelse med teleterminaldirektivet og EMC-direktivet,  

 men som ikke overholder den særlige danske tekniske regulering på  

 fællesantenneområdet.
Kommissionen finder en regulering som den gældende  

 unødvendig, og finder ikke at denne står i rimeligt forhold til  

 formålet med reglerne.
Kommissionen henviser bl.a. til, at » udstyr til brug i lignende net normalt ikke er  

 genstand for en så omstændelig procedure«.
Kommissionens udtalelser medfører, at de tekniske  

 bestemmelser for fællesantenneanlæg ikke kan bibeholdes i den  

 nuværende form.
Med lovforslagets gennemførelse ophæves  

 den særlige tekniske regulering af fællesantenneområdet  

 helt, og derved løses den verserende EU-notificeringssag  

 vedrørende fællesantennebekendtgørelsen og de  

 tilhørende tekniske forskrifter.
Lovforslagets ændring af lov om radiokommunikation  

 og tildeling af radiofrekvenser, der indebærer, at Telestyrelsen kan  

 fastsætte tekniske forskrifter om anvendelsen af frekvenser i faste  

 telenet, for at beskytte radiobaserede tjenester mod skadelige forstyrrelser  

 på grund af udstråling fra disse anlæg, er i  

 overensstemmelse med EU-retten.
Det fremgår således direkte af  

 tjenesteliberaliseringsdirektivet (90/388/EØF) artikel 1, a, ii, at  

 forhindring af skadelig interferens mellem radiobaserede  

 telekommunikationssystemer og andre rum- eller landbaserede tekniske systemer  

 i begrundede tilfælde udgør et væsentligt krav.
 Ved udnyttelse af Telestyrelsens hjemmel i medfør  

 af lovforslaget til at fastsætte tekniske forskrifter om  

 udstråling fra faste telenet vil der evt. blive tale om notificering i  

 henhold til informationsproceduredirektivet (83/189/EØF).
 Tilføjelsen af et nyt stk. 2 i § 25 i lov  

 om radiokommunikation og tildeling af radiofrekvenser sikrer en bedre  

 overensstemmelse med EU-retten ved, at Danmarks adgang til at anerkende  

 udenlandske typegodkendelser ikke hindres, således at målet om  

 fri bevægelighed for varer og tjenesteydelser sikres.
E.
Høring Udkast til dette lovforslag har været sendt til  

 høring hos relevante ministerier, organisationer og enkeltvirksomheder  

 m.v.
Bemærkninger til de enkelte bestemmelser Til § 1 Til nr. 1 og 3 I § 3 og § 5 ændres ifølge  

 lovforslaget betegnelsen »det offentlige  

 telenet« til »de  

 offentlige telenet« . Baggrunden herfor er, at der  

 med liberaliseringen af teleinfrastrukturen findes flere udbydere af telenet,  

 som anvendes til offentlige tjenester.
Til nr. 4 I § 5 ophæves ifølge lovforslaget nr. 1,  

 4 og 5. De nuværende nr. 1, 4 og 5 giver forskningsministeren hjemmel  

 til at fastsætte forskrifter om fællesantenneanlæg vedr.  

 følgende forhold: 1) Tilladelse til oprettelse, udbygning, indretning  

 og benyttelse af fællesantenneanlæg, 2) teknisk udførelse  

 og godkendelse af fællesantenneanlæg, herunder typegodkendelse  

 eller typeregistrering af det anvendte materiel, og 3) gebyrer til  

 dækning af de udgifter, som er forbundet med administrationen af  

 § 5, herunder de i medfør heraf fastsatte bestemmelser.
Regulering vedrørende tekniske forhold er unik for  

 fællesantenneområdet, idet tilsvarende tekniske krav og  

 tilladelsesordninger i dag ikke rettes mod andre faste telenet, såsom  

 telefoninet, øvrige bredbåndsnet, datakommunikationsnet m.v.
En  

 ophævelse vil fjerne det grundlæggende misforhold mellem den  

 nuværende fællesantenneregulering, og den åbne adgang, der  

 med vedtagelse af trin 2 lovpakken i 1996-1997 er skabt, for så vidt  

 angår de øvrige dele af teleinfrastrukturmarkedet, hvor enhver i  

 dag, uden geografisk begrænsning, kan opbygge net og udbyde alle former  

 for teletjenester.
 Samtidig ophæves med forslaget hjemlen til at  

 opkræve gebyrerne for de konkrete oprettelses- og brugstilladelser  

 på fællesantenneområdet, i og med at tilladelserne  

 bortfalder.
 I de almindelige bemærkninger til lovforslaget er  

 baggrunden for forslaget om ophævelse af nr. 1, 4 og 5 nærmere  

 beskrevet.
 § 5, nr. 2 og 3 bliver herefter nr. 1 og 2, men  

 berøres i øvrigt ikke af lovforslaget.
Til § 2 Til nr. 1 I § 1 i lov om radiokommunikation og tildeling af  

 radiofrekvenser foreslås indsat et nyt stk. 3, der udvider lovens  

 anvendelsesområde til også at omfatte frekvensanvendelsen i alle  

 former for faste telenet, herunder også fællesantenneanlæg,  

 med henblik på beskyttelse af radiofrekvens-baserede net og tjenester  

 mod utilsigtet udstråling fra disse anlæg.
Med denne del af lovforslaget videreføres for det  

 første de muligheder, som Telestyrelsen har i den nuværende  

 tekniske regulering af fællesantenneanlæg, hvor Telestyrelsen som  

 en præventiv foranstaltning kan fastsætte regler om, hvilke  

 frekvenser der skal anvendes i fællesantenneanlæg for at  

 forhindre forstyrrelser af radiobaserede tjenester.
For det andet udvides  

 anvendelsesområdet til at omfatte alle faste telenet.
Til nr. 2 Med tilføjelsen af et nyt stk. 2 vil  

 Telestyrelsen kunne typegodkende radioanlæg, uanset at disse ikke vil  

 kunne få tilladelse til frekvensanvendelse i Danmark.
Med den  

 foreslåede formulering er det sikret, at en sådan typegodkendelse  

 ikke indebærer, at Telestyrelsen skal udarbejde tekniske bestemmelser  

 men kan foretage godkendelse direkte på grundlag af internationale  

 standarder, der er vedtaget af et anerkendt internationalt  

 standardiseringsorgan.
En sådan vedtagelse indebærer, at den  

 pågældende standard er godkendt i overensstemmelse med de  

 statutter, der gælder for det pågældende  

 standardiseringsorgan, herunder at der er gennemført offentlig  

 høring og national afstemning.
Til nr. 3 Med den foreslåede nye § 25 a gives  

 Telestyrelsen hjemmel til at fastsætte tekniske forskrifter for  

 anvendelsen af frekvenser i faste telenet, jf. også nr. 1.
I forbindelse med fremføring af telesignaler i  

 faste telenet, anvendes der internt i disse net radiofrekvenser.
Disse kan  

 være årsag til forstyrrelser.
Det er derfor nødvendigt via  

 regulering at sikre mulighed for at beskytte radiobaserede net og tjenester  

 mod utilsigtet udstråling fra sådanne faste net.
Manglende  

 regulering kan medføre risiko for alvorlige forstyrrelser af bl.a.  

 frekvenser, der benyttes af politiet og forsvar, nød- og  

 redningstjenester, togkommunikation, flykommunikation og flynavigation.
For  

 nød- og redningstjenester og i særdeleshed fly- og  

 togkommunikation kan forstyrrelse af sådanne tjenester betyde fare for,  

 at der opstår livstruende situationer.
 Udstedelse af forskrifterne skal være begrundet i  

 risiko for skadelig interferens mellem faste telenet og lovlige radiobaserede  

 telekommunikationstjenester.
 I de almindelige bemærkninger til lovforslaget er  

 baggrunden for forslaget nærmere beskrevet.
Til nr. 4 I § 28, stk. 7, præciseret det, at  

 Telestyrelsen i konkrete forstyrrelsessager også kan kræve, at  

 anvendelsen af bestemte radiofrekvenser i faste telenet øjeblikkeligt  

 ophører, såfremt denne forstyrrer samfundsvigtig  

 telekommunikation.
Telestyrelsen kan endvidere træffe de  

 nødvendige foranstaltninger til gennemførelse af dette  

 påbud, herunder plombering af apparatet.
Til § 3 Til nr. 1 Bestemmelsen fastslår, at den pågældende  

 udbyder af telenet, i tilfælde hvor erstatningsfastsættelsen i  

 forbindelse med ekspropriation afgøres ved voldgift, af  

 taksationskommissionen kan pålægges at stille et beløb til  

 sikkerhed til dækning af et eventuelt højere  

 erstatningsbeløb fastsat ved dom.
Formålet med bestemmelsen er således, at  

 taksationskommissionen i hvert enkelt tilfælde kan beslutte, hvorvidt  

 der er behov for, at der stilles sikkerhed.
Taksationskommissionen  

 afgør i hvert enkelt tilfælde hvilket beløb, der skal  

 stilles som sikkerhed.
Beløbet kan f.eks. variere alt afhængig  

 af ekspropriationens omfang m.v.
 I taksationskommissionens afgørelse om hvorvidt der  

 skal stilles krav om sikkerhedsstillelse skal alene indgå en vurdering  

 af det pågældende teleselskabs økonomiske soliditet og de  

 evt. problemer, der kan opstå i forbindelse med en evt.  

 efterfølgende inddrivelse af et evt. yderligere erstatningskrav.
 Dermed sker der en begrænsning af risikoen for, at  

 det offentlige skal udrede erstatning, såfremt udbyderen af offentlig  

 telenet ikke kan betale den eventuelt udvidede erstatning, som domstolene kan  

 fastslå.
 Taksationskommissionens erstatningsfastsættelse kan  

 indbringes for domstolene, jf. henvisningen i lovens § 2, stk. 2,  

 til § 26 i lov om fremgangsmåden ved ekspropriation  

 vedrørende fast ejendom.
Det følger af § 26 i lov om  

 fremgangsmåden ved ekspropriation vedrørende fast ejendom, at  

 søgsmål om ekspropriation behandles i første instans ved  

 landsret.
Sagen anlægges ved den ret, under hvilken vedkommende ejendom  

 er hjemmehørende.
Sag om erstatningen skal indbringes for domstolene  

 inden 6 måneder efter, at taksationskommissionens kendelse er afsendt.  

 Spørgsmål, der kan prøves af en taksationskommission, kan  

 ikke indbringes for domstolene, forinden taksationskommissionens  

 afgørelse foreligger.
Til nr. 2 Lovforslaget sikrer, at forpagtere af jord sidestilles med  

 private arealejere for så vidt angår begrænsning af  

 erstatningsansvar efter lovens § 4, stk. 2.
 Bestemmelsen er en udtagelse til bestemmelsen i § 4,  

 stk.1, hvoraf det følger, at skadevolder ved beskadigelse af  

 telekabler ejet af udbydere af offentlige telenet skal erstatte udgifterne  

 til udbedring af skaden i overensstemmelse med dansk rets almindelige  

 erstatningsregler.
 Baggrunden for bestemmelsen om at sidestille forpagtere  

 med private arealejere er, at der i en række situationer vil være  

 et klart misforhold mellem den erstatning, som henholdsvis arealejeren og  

 forpagtere får ved at give udbydere af offentlige telenet adgang til at  

 nedgrave et telekabel på jorden, og den - til tider - meget høje  

 erstatning disse kan risikere at ifalde for at have ødelagt det  

 pågældende telekabel, ved f.eks. at grave det over.
 Erstatningssager vil ikke kunne indbringes for  

 Telestyrelsen, men vil skulle behandles på privatretligt grundlag.
Til nr. 3 Sigtet med bestemmelsen er at begrænse pligten til  

 at foretage tinglysning af nedgravede telekabler med tilhørende  

 forstærker- og fordelerskabe til alene at omfatte situationer, hvor der  

 nedlægges telekabler i privat ejendom.
Denne afgrænsning skyldes,  

 at telekabler og skabe placeret i offentlige veje samt visse andre  

 fortrinsvis offentlige arealer, ikke vil kunne tinglyses, idet disse arealer  

 ikke er optaget i matriklen.
Bilag Lovforslaget sammenholdt med gældende lov Gældende formulering Lovforslaget § 1 I lov om radio- og fjernsynsvirksomhed, jf. lovbekendtgørelse nr.  

 138 af 19. februar 1998, foretages følgende ændringer:
Stk. 3. Fremføring i det offentlige telenet af lokale  

 programmer må kun ske inden for det område, som tilladelsen til  

 programvirksomhed omfatter.
Fremføring af lokale programmer, der  

 spredes ved hjælp af radioanlæg, må dog tillige ske til de  

 kommuner, der grænser op til tilladelses område, og til de  

 kommuner, der grænser op til disse kommuner, jf. § 5, nr. 3.
 1. I § 3, stk. 3, ændres »det offentlige  

 telenet« til: »de offentlige telenet«.
 2. I § 3, stk. 3, ændres »jf. § 5, nr.  

 3« til: »jf. § 5, nr. 2«.
§ 5. Forskningsministeren fastlægger forskrifter om  

 fællesantenneanlæg og om anvendelse af det offentlige telenet til  

 programforsyning.
I forskrifterne kan der fastsættes bestemmelser om  

 følgende forhold:
 3. I. § 5, ændres »det offentlige telenet« til:  

 »de offentlige telenet«.
 1)	Tilladelse til oprettelse, udbygning, indretning og benyttelse af  

 fællesantenneanlæg.
 4. § 5, nr. 1, 4 og 5, ophæves.
 2)	Brugerindflydelse på programsammensætningen i  

 fællesantenneanlæg.
 Nr. 2 og 3 bliver herefter nr. 1 og 2.
 3)	Fremføring af lokale programmer efter § 3, stk. 3.  

 I tilfælde, hvor lokale geografiske forhold tilsiger dette, kan kravet  

 om kommunernes beliggenhed i forhold til tilladelsens område  

 fraviges.
 4)	Teknisk udførelse og godkendelse af  

 fællesantenneanlæg, herunder typegodkendelse eller  

 typeregistrering af det anvendte materiel.
 5)	Gebyrer til dækning af de udgifter, som er forbundet med  

 administrationen af § 5, herunder de i medfør heraf fastsatte  

 bestemmelser.
§ 2 I lov nr. 394 af 10. juni 1997 om radiokommunikation og tildeling af  

 radiofrekvenser foretages følgende ændringer:
§ 1. Formålet med denne lov er gennem en aktiv  

 frekvensadministration at sikre en effektiv udnyttelse af de samlede  

 radiofrekvensressourcer.
Frekvensadministrationen skal blandt andet fremme  

 brugernes adgang til et bredt, varieret og billigt udbud af teleydelser samt  

 radio- og tv-ydelser som nævnt i stk. 2 og medvirke til at sikre  

 klare, objektive og ikke-diskriminerende rammer for konkurrencen i  

 telesektoren.
 Stk. 2. Loven finder anvendelse på alle former for  

 telekommunikation, der omfatter anvendelse af radiofrekvenser, samt på  

 radiotekniske og frekvensmæssige forhold vedrørende radio- og  

 fjernsynsvirksomhed.
 1. I § 1 indsættes som stk. 3:
»Stk. 3. Loven finder endvidere anvendelse på  

 frekvensanvendelsen i faste telenet, i det omfang det er nødvendigt  

 for at beskytte mod utilsigtet udstråling fra disse anlæg, jf.  

 kapitel 8 a.« § 25. Telestyrelsen kan fastsætte tekniske bestemmelser,  

 herunder regler for typegodkendelse m.v., for radioanlæg, som anvendes  

 i henhold til §§ 13 og 14.
 2. Efter § 25, stk. 1, indsættes:
 Stk. 2. Ud over krav, der fastsættes i tekniske  

 bestemmelser efter stk. 1, skal radioanlæg, der er omfattet af lov  

 om beskyttelse mod elektromagnetiske forstyrrelser og de i medfør  

 heraf fastsatte bestemmelser, overholde det til grund for loven liggende  

 direktivs beskyttelseskrav.
»Stk. 2. For radioanlæg, der ikke er omfattet af  

 stk. 1, kan Telestyrelsen fastsætte regler om typegodkendelse  

 direkte på grundlag af standarder vedtaget af anerkendte internationale  

 standardiseringsorganer.« Stk. 2 bliver herefter stk. 3.
 3. Efter § 25 indsættes:
»Kapitel 8 a Beskyttelse mod utilsigtet udstråling fra faste  

 telenet § 25 a.
Telestyrelsen kan fastsætte tekniske  

 bestemmelser om anvendelse af radiofrekvenser i faste telenet, i det omfang  

 det er nødvendigt for at sikre imod utilsigtet udstråling fra  

 disse anlæg med risiko for forstyrrelser af radiobaserede  

 tjenester.
Stk. 2. I tekniske bestemmelser som nævnt i stk. 1,  

 kan indgå forbud mod anvendelse af visse frekvenser, hvis anvendelse i  

 faste telenet må antages at udgøre en særlig begrundet  

 risiko for forstyrrelse af samfundsvigtige radiobaserede  

 telekommunikationstjenester.« Stk. 7. Telestyrelsen kan kræve driften af  

 radioanlæg, der forstyrrer samfundsvigtig telekommunikation, standset  

 øjeblikkelig og kan træffe de nødvendige foranstaltninger  

 til gennemførelse af dette påbud, herunder plombering af  

 apparatet.
4. I § 28, stk. 7, indsættes efter  

 »radioanlæg«: »eller anvendelsen af radiofrekvenser i faste  

 telenet« § 3 I lov nr. 393 af 10. juni 1997 om graveadgang og ekspropriation m.v. til  

 telekommunikationsformål foretages følgende  

 ændringer:
§ 2. Udbydere af offentlige telenet kan med vedkommende  

 rettighedshaver indgå aftale om at erhverve rettighed over arealet med  

 henblik på nedgravning af telekabler og opsætning af  

 tilhørende forstærker- og fordelerskabe.
Ved enighed med  

 pågældende rettighedshaver om rettighedserhvervelsen  

 afgøres erstatningsspørgsmål i mangel af enighed herom af  

 en voldgiftsret, hvor hver af parterne vælger en voldgiftsmand.  

 Hvis der ikke kan opnås enighed mellem voldgiftsmændene,  

 træffes afgørelsen ved kendelse afsagt af en opmand udpeget af  

 præsidenten for vedkommende landsret.
Stk. 2. Erstatningsfastsættelsen kan af hver af parterne  

 ved begæring fremsat overfor opmanden inden 4 uger fra kendelsen  

 indbringes for vedkommende taksationskommission efter reglerne i § 19 i  

 lov om fremgangsmåden ved ekspropriation vedrørende fast  

 ejendom.
I øvrigt finder reglerne i § 26 i nævnte lov  

 anvendelse.
 1. § 2, stk. 3, affattes således:
 Stk. 3. Forskningsministeren kan fastsætte regler om, at  

 den ansøgende part skal stille sikkerhed til dækning af  

 eventuelt højere erstatningsbeløb fastsat ved dom.
»Stk. 3. Ved taksationskommissionens afgørelse af  

 erstatningsspørgsmålet, jf. stk. 2, kan  

 taksationskommissionen træffe beslutning om, at den  

 pågældende udbyder af offentlige telenet skal stille et  

 beløb som sikkerhed til dækning af et eventuelt højere  

 erstatningsbeløb fastsat ved dom.« § 4. Beskadiges et af udbydere af offentlige telenet ejet  

 telekabel, erstatter skadevolder udbyderens udgifter til udbedring af skaden  

 i overensstemmelse med dansk rets almindelige erstatningsregler.
 2. § 4, stk. 2, affattes således:
 Stk. 2. Er skadevolder en privat arealejer, og sker skaden  

 på dennes arealer, begrænses erstatningskrav efter  

 stk. 1. Telestyrelsen fastsætter nærmere regler om,  

 hvilket beløb der maksimalt kan ydes i erstatning.
 »Stk. 2. Er skadevolder en privat arealejer, dennes ansatte  

 eller forpagtere af jorden, og sker skaden på skadevolders arealer,  

 begrænses erstatningskrav efter stk. 1. Telestyrelsen  

 fastsætter nærmere regler om, hvilket beløb der maksimalt  

 kan ydes i erstatning«.
 Stk. 3. Stk. 2 gælder ikke, hvor en beskadigelse af  

 et telekabel må antages at være forvoldt med forsæt eller  

 grov uagtsomhed.
 Stk. 4. Har skadevolderen har en forsikring, der dækker  

 skaden helt eller delvis, gælder den i stk. 2 angivne  

 begrænsning af erstatningskravet kun, for så vidt angår den  

 del af kravet, som ikke dækkes af forsikringen.
 § 6. Telekabler med tilhørende forstærker- og  

 fordelerskabe skal tinglyses med tilhørende tinglysningsrids på  

 de berørte ejendomme.
 3. I § 6 indsættes efter »Telekabler«: », der  

 nedlægges i privat ejendom,«.
