Generelt udtalt, at kommuner efter de kommunalretlige grundsætninger  

 om kommunernes opgavevaretagelse kun kan yde tilskud til private  

 uddannelsesinstitutioners anlægsudgifter, når institutionens aktiviteter  

 knytter sig til løsningen af kommunale opgaver af f.eks. undervisningsmæssig  

 eller kulturel art, og når der i øvrigt kan påvises en særlig kommunal  

 interesse i at yde tilskuddet.
En sådan særlig interesse anses bl.a. for at  

 foreligge, hvor institutionen først og fremmest tænkes anvendt af kommunens  

 egne borgere.
Hvad særligt angår spørgsmålet om adgangen til kommunal støtte til  

 statsgodkendte pædagogseminariers anlægsudgifter udtalt, at de opgaver, som  

 kommuner efter lovgivningen skal varetage i forbindelse med uddannelsen af  

 pædagoger med henblik på at varetage kommunernes lovpligtige  

 uddannelsesopgaver i især folkeskolen, indebærer, at kommuner har en  

 almindelig interesse i pædagogseminarier, herunder også statsgodkendte  

 private seminarier.
Det må derfor antages, at kommuner ikke generelt er  

 afskåret fra at yde støtte til private seminariers anlægsudgifter.
Det må dog på baggrund af lokalitetsprincippet antages, at en kommunes  

 adgang til at yde anlægstilskud til et statsgodkendt privat seminarium  

 forudsætter, at der i øvrigt foreligger en særlig interesse for kommunen i  

 det pågældende seminarium.
I de tilfælde, hvor en kommune i særlig grad  

 varetager opgaver efter loven om uddannelse af pædagoger i forbindelse med et  

 privat seminarium, kan det i sig selv begrunde, at kommunen har en særlig  

 interesse i det pågældende seminarium.
Med hensyn til spørgsmålet om hvorvidt en kommune kan yde  

 anlægstilskud til et privat seminarium, der hviler på et religiøst eller  

 andet holdningspræget grundlag, udtalt, at efter de kommunalretlige  

 grundsætninger om kommunernes opgavevaretagelse kan en kommune ikke uden  

 lovhjemmel yde tilskud til en selvejende institutions eller forenings  

 holdningsprægede aktiviteter.
Dette indebærer dog ikke, at en kommune er  

 afskåret fra at yde tilskud til varetagelsen af en kommunal opgave, når  

 opgaven varetages af en religiøs eller i øvrigt holdningspræget forening  

 eller selvejende institution, der også varetager ikke-kommunale opgaver.
Kommunen må imidlertid i så fald sikre sig, at det kommunale tilskud  

 alene anvendes til varetagelsen af den pågældende kommunale opgave.
Da dette  

 ikke er muligt ved ydelse af anlægstilskud, er det antaget, at en kommune  

 alene kan yde driftstilskud til religiøse eller i øvrigt holdningsprægede  

 foreningers og selvejende institutioners varetagelse af kommunale opgaver.
 I henhold til lov om uddannelse af pædagoger og seminariestøtteloven  

 skal private seminarier imidlertid godkendes af undervisningsministeren og er  

 herefter underlagt undervisningsministerens tilsyn og nærmere regulering.
 Udtalt, at det på den baggrund efter Indenrigsministeriets opfattelse  

 må antages, at en kommune ikke er afskåret fra at yde anlægstilskud til et  

 godkendt privat seminarium, der hviler på et religiøst eller andet  

 holdningspræget grundlag, når betingelserne i øvrigt for at yde et sådant  

 tilskud er opfyldt.
Tilsynsrådet for Ringkjøbing Amt Rindumgård Postboks 151 6950 Rinkøbing Tilsynsrådet for Ringkjøbing Amt har ved brev af 7. september 1995 (j.nr.  

 1995-951/232/ks) anmodet Indenrigsministeriet om en vejledende udtalelse om,  

 hvorvidt kommunal medfinansiering af pædagogseminarier vedblivende kan anses  

 for ulovlig, medmindre der samtidigt tilgodeses en særlig kommunal interesse.
Baggrunden for tilsynsrådets anmodning er en henvendelse fra Ikast Kommune  

 om, hvorvidt kommunen kan deltage i finansieringen af nye bygninger til et  

 eksisterende selvejende pædagogseminarium.
Det fremgår af tilsynsrådets brev,  

 at Ikast Kommune påtænker at støtte seminariet med et kontant tilskud på  

 1.118.675 kr. og ved at stille en byggegrund til en værdi af ca. 1.200.000  

 kr. vederlagsfrit til rådighed for seminariet.
De samlede anlægsudgifter ved  

 seminariets opførelse udgør i alt 34.373.500 kr.
 Ikast Kommune har ved brev af 13. september 1995 til Indenrigsministeriet  

 redegjort for den kommunale interesse i at yde støtte til seminariet.  

 Kommunen har bl.a. anført, at seminariet skal placeres mellem Ikast Gymnasium  

 og Ikast Handelsskole, således at der kan etableres et fællesskab mellem de  

 tre uddannelsesinstitutioner.
 Undervisningsministeriet har på Indenrigsministeriets forespørgsel herom  

 telefonisk og ved brev af 31. oktober 1995 oplyst, at der ikke i  

 Undervisningsministeriets lovgivning er hjemmel til eller noget til hinder  

 for, at en kommune eller en amtskommune kan yde økonomisk støtte til et  

 seminariums anlægsudgifter, og at driftsudgifterne finansieres fuldt ud af  

 Undervisningsministeriet.
Ikast Kommune er ved brev af 23. november 1995 til Tilsynsrådet for  

 Ringkjøbing Amt, som Indenrigsministeriet har modtaget i kopi, fremkommet med  

 yderligere oplysninger om baggrunden for kommunens planer om at støtte  

 opførelsen af seminariet.
Kommunen har således bl.a. anført følgende:
»Den grund, som kommunen vederlagsfrit vil tilskøde Ikast-Seminariet,  

 er beliggende i et område, der er udlagt til uddannelsesformål.
Det vil  

 således blive placeret mellem gymnasium og handelsskole hvilket bl.a. vil  

 bidrage til en ideel planlægning af den offentlige transport til og fra  

 området.
 Seminariet er i dag beliggende nær bymidten, hvor seminariets daglige  

 funktioner ikke er hensigtsmæssige bl.a. med meget dårlige parkeringsforhold.  

 Dette giver gener for trafikken med trafikkaos ved den overfor liggende  

 folkeskole om morgenen, når børnene møder.
 Det er således en absolut byplanmæssig fordel at flytte Ikast-Seminariet  

 til det planlagte område mellem handelsskole og gymnasium, hvor der ligeledes  

 forefindes 54 nyopførte ungdomsboliger, der netop sigter på at huse unge  

 studerende, der flytter til Ikast i forbindelse med deres studier.
Ikast-Seminariet har i dag til huse i lejede bygninger med flere  

 lejeaftaler på 4 forskellige adresser.
Alle indgået med Ikast kommune bortset  

 fra et.
To af disse lejede bygninger er beliggende i tilknytning til omtalte  

 folkeskole.
Ikast kommune har et meget stort behov for disse bygninger til  

 henholdsvis udvidelse af lokaler til Pædagogisk-Psykologisk Rådgivning (PPR)  

 og til etablering af en ny daginstitution. ...
 Konklusionen er således:
at Ikast kommune har en meget stor interesse i og behov for, at  

 Ikast-Seminariet flytter til det pågældende uddannelsesområde, og bort fra  

 den uhensigtsmæssige placering i bymidten og ved den overfor liggende  

 folkeskole, ...« Indenrigsministeriet skal på den baggrund generelt udtale følgende:
 Lov om uddannelse af pædagoger, jf lovbekendtgørelse nr. 75 af 31. januar  

 1995, indeholder bl.a. følgende bestemmelser:
 »§ 2. Uddannelsen varer 3 1/2 år og tilrettelægges således,  

 at der veksles mellem undervisning på seminariet og praktik.
 Stk. 2. ...
 Stk. 6. Undervisningsministeren fastsætter nærmere regler om uddannelsen,  

 herunder om de studerendes pligt til at deltage i seminarieundervisningen og  

 øvelsespraktikken og om uddannelsens afslutning.
 § 6. Undervisningen foregår på statsseminarier eller på private  

 seminarier, der af undervisningsministeren er godkendt til at uddanne  

 pædagoger.
 Stk. 2. Et privat seminarium skal være en selvejende institution eller  

 udgøre en del af en sådan med vedtægter godkendt af ministeren.
 § 9. Bestyrelsen sammensættes således, at flertallet af medlemmer  

 fra de uddannede pædagogers arbejdsområder og fra lokalsamfundet.
 Stk. 2. ...
 § 11. Bestyrelsen er over for undervisningsministeren ansvarlig  

 for seminariets drift, herunder for forvaltningen af de statslige  

 bevillinger.
Stk. 2. hvis bestyrelsen ikke efterkommer påbud fra ministeren om at  

 berigtige nærmere angivne forhold, kan ministeren beslutte, 1) at bestyrelsens opgave eller dele heraf i en periode varetages af  

 personer, der udpeges af ministeren, eller 2) at bestyrelsen træder tilbage, således at en ny bestyrelse kan dannes  

 efter reglerne i seminariets vedtægter eller statut.
 § 14. Staten yder støtte til godkendte private seminarier efter  

 reglerne i lov om statsstøtte til visse private seminarier  

 (seminariestøtteloven).
 § 15. Amtsrådet og kommunalbestyrelserne skal i samarbejde stille  

 egnede praktikpladser til rådighed for uddannelsen ...
 Stk. 2. ...
§ 17. Amtsrådet nedsætter et praktikpladsudvalg.
Udvalgets  

 medlemmer udpeges således:
 Stk. 2. ...
 Stk. 5. Amtsrådet stiller sekretariatsbistand til rådighed for  

 praktikpladsudvalget.
 § 19. Ud fra en vurdering af det fremtidige behov for  

 færdiguddannede pædagoger i området og muligheden for at skaffe  

 praktikpladser på institutionerne afgiver praktikpladsudvalget forslag til  

 Undervisningsministeren om antallet af uddannelsespladser på seminarierne.
Stk. 2. Praktikpladsudvalget koordinerer arbejdet med at tilvejebringe  

 praktikpladser.
Udvalget træffer beslutning om fordeling af praktikpladserne  

 mellem seminarierne, der har pligt til at udnytte dem.
 Stk. 3. ...
 § 22. Undervisningsministeren nedsætter et seminarieråd, der er  

 rådgivende for ministeren inden for lovens område.
 Stk. 2. Seminarierådet består af direktøren for Universitetsafdelingen som  

 formand samt 13 medlemmer, der udpeges således: ...
1 af Amtsrådsforeningen i Danmark 1 af Kommunernes Landsforening 1 af Københavns og Frederiksberg Kommuner i fællesskab ...
 Stk. 3. ...
 § 23. Seminarierne kan udbyde efter- og videreuddannelse til  

 pædagoger og andre, der varetager tilsvarende arbejdsopgaver.
 Stk. 2. Undervisningsministeren kan fastsætte regler herom, herunder om  

 betaling for deltagelse i undervisningen.
 § 24. Et seminariums afgørelser efter denne lov eller efter regler  

 fastsat i medfør af loven kan påklages til undervisningsministeren.
Stk. 2. ...« Staten yder støtte til godkendte private seminarier efter reglerne i  

 seminariestøtteloven, jf. lovbekendtgørelse nr. 677 af 29. juli 1992 om  

 statsstøtte til visse private seminarier, der bl.a. indeholder følgende  

 bestemmelser:
 »§ 1. Denne lov omfatter private seminarier, der uddanner  

 lærere til folkeskolen, private seminarier, der uddanner ernærings- og  

 husholdningsøkonomer, private håndarbejdsseminarier og private seminarier,  

 der uddanner pædagoger, hvis seminarierne:
1. er godkendt af undervisnings- og forskningsministeren efter de regler,  

 der er fastsat om uddannelsen på de nævnte seminarier, 2. er selvejende institutioner med vedtægter godkendt af undervisnings- og  

 forskningsministeren, 3. følger de bestemmelser, som fastsættes af undervisnings- og  

 forskningsministeren om driften, de økonomiske forhold og lønnings- og  

 pensionsforholdene for personalet m.v., og 4. følger undervisnings- og forskningsministerens pålæg om at stille  

 seminariets lokaler og udendørsanlæg til rådighed for andre  

 uddannelsesformål. ...
§ 1 a.
I tilfælde af institutionens ophør anvendes tiloversbleven  

 formue til undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
 Stk. 2. Hvis der er dækning i den tiloversbelvne formue, anvendes  

 institutionens nettoformue opgjort pr. 31. december 1990 samt gaver skænket  

 efter 1. januar 1991 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
 § 2. Udgifterne ved driften af institutionerne efter § 1 afholdes  

 af statskassen. ...
 Stk. 3. ...
§ 3 a.
Efter nærmere regler fastsat af undervisnings- og  

 forskningsministeren kan klager over et seminariums afgørelser indbringes for  

 ministeren.« De to ovenfor citerede love indeholder en nærmere regulering af  

 undervisningsministerens, amtskommunernes og kommunernes varetagelse af en  

 række offentlige opgaver i forhold til private seminarier.
Der er imidlertid  

 hverken i de to love eller i forarbejderne hertil grundlag for at antage, at  

 denne regulering er udtømmende.
Spørgsmålet om, hvorvidt kommuner kan yde  

 tilskud til private seminariers anlægsudgifter, er ikke udtrykkeligt  

 reguleret i de to love.
Dette spørgsmål må derfor afgøres efter de  

 almindelige kommunalretlige grundsætninger om kommunernes opgavevaretagelse.
Det er antaget i de kommunale tilsynsmyndigheders praksis og i den  

 juridiske litteratur, at kommuner efter de kommunalretlige grundsætninger om  

 kommunernes opgavevaretagelse kun kan yde tilskud til private  

 uddannelsesinstitutioners anlægsudgifter, når institutionens aktiviteter  

 knytter sig til løsningen af kommunale opgaver af f.eks. undervisningsmæssig  

 eller kulturel art, og når der i øvrigt kan påvises en særlig kommunal  

 interesse i at yde tilskuddet.
En sådan særlig interesse anses bl.a. for at  

 foreligge, hvor institutionen først og fremmest tænkes anvendt af kommunens  

 egne borgere, jf. nærmere Jens Garde og Jørgen Mathiassen, Kommunalret, 1991,  

 side 34 f., Martin Basse og Oluf Jørgensen, Kommunalt folkestyre, 1993, side  

 125 f. og Hans Gammeltoft-Hansen m.fl., Forvaltningsret, 1994, side 468 f.,  

 men modsat Mogens Heide-Jørgensen, Den kommunale interesse, 1993, side  

 227-283, især side 235-237, der forholder sig kritisk til bl.a. de  

 betingelser, som følger af de kommunale tilsynsmyndigheders praksis.
En kommune kan efter de kommunalretlige grundsætninger om kommunernes  

 opgavevaretagelse som udgangspunkt kun gennemføre foranstaltninger, der er  

 begrundet i almene interesser hos kommunens egne borgere (det såkaldte  

 lokalitetsprincip), jf.
Erik Harder, Dansk kommunalforvaltning II opgaver, 2.  

 udg. 1987, side 33-40, Jens Garde og Jørgen Mathiassen, Kommunalret, 1991,  

 side 34-36, Martin Basse og Oluf Jørgensen, Kommunalt folkestyre, 1993, side  

 116 f., Hans Gammeltoft-Hansen m.fl., Forvaltningsret, 1994, side 242-245,  

 men dog tilsyneladende noget anderledes Mogens Heide-Jørgensen, Den kommunale  

 interesse, 1993, side 261-268.
 Dette udgangspunkt indebærer, at en kommune ikke uden lovhjemmel kan  

 gennemføre foranstaltninger eller yde støtte til foranstaltninger, som  

 udelukkende eller i det væsentligste er af interesse for borgere i andre  

 kommuner, i amtskommuner eller i landet som sådant.
 Det omtalte lokalitetsprincip er imidlertid ikke udtryk for en særlig  

 præcis afgrænsning af kommunale myndigheders kompetence, og princippet giver  

 derfor ikke et klart grundlag for at udtale, i hvilken udstrækning en kommune  

 lovligt kan yde tilskud til private seminariers anlægsudgifter.  

 Lokalitetsprincippet kan dog medvirke til en afgrænsning af, hvilke kommunale  

 hensyn der i en samlet interesseafvejning kan begrunde, at en kommune lovligt  

 kan yde tilskud til et privat seminariums anlægsudgifter.
 For visse typer af uddannelsesinstitutioners vedkommende er adgangen til  

 kommunal medfinansiering af anlægsudgifter forudsat i lovgivningen vedrørende  

 den pågælende type uddannelsesinstitution.
 Hvad særligt angår spørgsmålet om adgangen til kommunal støtte til  

 statsgodkendte pædagogseminariers anlægsudgifter bemærkes:
 Pædagogseminarier optager oftest så mange elever, at et seminarium typisk  

 ikke hovedsageligt benyttes af den pågældende kommunes egne borgere.
Der er på den anden side en række bestemmelser i lovgivningen, hvorefter  

 kommuner har opgaver i forbindelse med uddannelsen af pædagoger og driften af  

 seminarier.
Lokalsamfundet for et seminarium skal således være repræsenteret  

 i seminariets bestyrelse, jf. § 9 i lov om uddannelse af pædagoger.
Kommuner  

 har pligt til at stille praktikpladser til rådighed for seminarierne, jf. §  

 15, stk. 1 i ovennævnte lov.
Kommunerne udpeger endvidere medlemmer af de  

 praktikpladsudvalg, som amtsrådene skal nedsætte i medfør af lovens § 17,  

 stk. 1, og som koordinerer arbejdet med at tilvejebringe praktikpladser og  

 fordeler praktikpladserne mellem seminarierne, jf. lovens § 19, stk. 2.  

 Praktikpladsudvalget afgiver tillige forslag til undervisningsministeren om  

 antallet af uddannelsespladser på seminarierne, jf. lovens § 19, stk. 1. Der  

 kan endelig peges på, at kommunerne er repræsenteret i det seminarieråd, som  

 er rådgivende for undervisningsministeren, jf. lovens § 22.
 Hertil kommer, at langt de fleste pædagoger uddannes med henblik på  

 ansættelse i kommuner.
 De opgaver, som kommuner efter lovgivningen skal varetage i forbindelse  

 med uddannelsen af pædagoger, og det behov, som kommuner har for at ansætte  

 pædagoger med henblik på at varetage kommunernes lovpligtige  

 uddannelsesopgaver i især folkeskolen, indebærer således, at kommuner har en  

 almindelig interesse i pædagogseminarier, herunder også statsgodkendte  

 private seminarier.
 Det må derfor antages, kommuner ikke generelt er afskåret fra at yde  

 støtte til private seminariers anlægsudgifter.
 Det må dog på baggrund af det ovenfor omtalte lokalitetsprincip antages,  

 at en kommunes adgang til at yde anlægstilskud til et statsgodkendt privat  

 seminarium forudsætter, at der i øvrigt foreligger en særlig interesse for  

 kommunen i det pågældende seminarium.
 I de tilfælde, hvor en kommune i særlig grad varetager opgaver efter loven  

 om uddannelse af pædagoger i forbindelse med et privat seminarium, f.eks. ved  

 at udpege medlemmer af seminariets bestyrelse, eller ved at stille særligt  

 mange praktikpladser til rådighed for seminariet, kan det i sig selv  

 begrunde, at kommunen har en særlig interesse i det pågældende seminarium.
Som et eksempel på, at en kommune i øvrigt kan have en særlig kommunal  

 interesse i et seminarium, som kan tale for, at en kommune lovligt kan yde et  

 anlægstilskud, kan nævnes, at kommunens tilskud er begrundet i hensynet til  

 en hensigtsmæssig placering af seminariet i kommunen.
Dette gælder dog ikke,  

 såfremt hensynet til en hensigtsmæssig placering kan varetages fuldt ud i  

 medfør af planlovgivningen eller anden reguleringslovgivning.
 Kommunens interesse i en hensigtsmæssig placering af seminariet kan f.eks.  

 være begrundet i et ønske om at få seminariet placeret i et område med andre  

 uddannelsesinstitutioner eller i nærheden af ungdomsboliger for studerende,  

 som benytter seminariet.
 Kommunens interesse kan endvidere være begrundet i et ønske om at varetage  

 færdselsmæssige hensyn, herunder hensyn til trafiksikkerhed, for så vidt  

 disse hensyn ikke kan varetages fuldt ud i medfør af færdselslovgivningen.
I den samlede afvejning af hensyn bør det ligeledes indgå, om det  

 kommunale tilskud står i et passende forhold til den kommunale interesse i  

 seminariet.
Det kan ikke på forhånd mere præcist fastlægges, hvor stort det  

 kommunale engagement kan være i forhold til de samlede anlægsudgifter, og der  

 må derfor foretages en konkret afvejning i det enkelte tilfælde.
 I de tilfælde, hvor en kommune lovligt kan yde et anlægstilskud til en  

 privat seminarium, skal kommunen føre kontrol med, at tilskuddet udelukkende  

 bliver anvendt til seminariets anlægsudgifter.
En del private seminarier er etableret på et særligt religiøst eller  

 holdningspræget grundlag.
I den anledning skal ministeriet bemærke følgende  

 om spørgsmålet om, hvorvidt en kommune kan yde anlægstilskud til et privat  

 seminarium, der hviler på et religiøst eller andet holdningspræget grundlag:
Efter de kommunalretlige grundsætninger om kommunernes opgavevaretagelse  

 kan en kommune ikke uden lovhjemmel yde tilskud til en selvejende  

 institutions eller forenings holdningsprægede aktiviteter.
Det er dog antaget  

 i de kommunale tilsynsmyndigheders praksis og i den juridiske litteratur, at  

 dette ikke indebærer, at en kommune er afskåret fra et yde tilskud til  

 varetagelsen af en kommunal opgave, når opgaven varetages af en religiøs  

 eller i øvrigt holdningspræget forening eller selvejende institution, der  

 også varetager ikke-kommunale opgaver.
Kommunen må imidlertid i så fald sikre  

 sig, at det kommunale tilskud alene anvendes til varetagelsen af den  

 pågældende kommunale opgave.
Da dette ikke er muligt ved ydelse af  

 anlægstilskud, er det antaget, at en kommune alene kan yde driftstilskud til  

 religiøse eller i øvrigt holdningsprægede foreningers og selvejende  

 institutioners varetagelse af kommunale opgaver.
Dette kunne tale for, at en  

 kommune er afskåret fra at yde anlægtilskud til religiøse eller i øvrigt  

 holdningsprægede seminarier.
Private seminarier, herunder også de seminarier, der hviler på et  

 religiøst eller andet holdningspræget grundlag, skal imidlertid godkendes af  

 undervisningsministeren, jf. § 6 i lov om uddannelse af pædagoger, og er  

 herefter underlagt ministerens tilsyn og nærmere regulering efter  

 bestemmelserne herom i lov om uddannelse af pædagoger og  

 seminariestøtteloven.
Det må på den baggrund efter Indenrigsministeriets  

 opfattelse antages, at en kommune ikke er afskåret fra at yde anlægstilskud  

 til et godkendt privat seminarium, der hviler på et religiøst eller andet  

 holdningspræget grundlag, når betingelserne i øvrigt for at yde et sådant  

 tilskud er opfyldt.
 Kopi af denne udtalelse er sendt til Ikast Kommune og  

 Undervisningsministeriet.
