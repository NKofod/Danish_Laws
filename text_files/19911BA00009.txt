Nr BSF 9 Forslag til folketingsbeslutning om nedsættelse af en bistandskommission Fremsat af Glønborg (KRF) Lysholm Christensen (KRF) Jørgen Kvist Jensen  

 (KRF) Kofod-Svendsen (KRF) den 24. oktober 1991 Folketinget opfordrer regeringen til at nedsætte en bistandskommission.
 Kommissionen skal fremlægge forslag til en langsigtet dansk  

 bistandsindsats på følgende tre områder:
- bistand til udviklingslandene - bistand til Østeuropa og Sovjetunionen - bistand til globale miljøprogrammer.
 Kommissionen bør sammensættes af repræsentanter fra de i Folketinget  

 repræsenterede partier og repræsentanter for relevante ministerier,  

 forskningsinstitutioner, erhvervs- og arbejdsmarkedsorganisationer og de  

 private bistandsorganisationer.
 Kommissionen bør afgive sin betænkning senest i foråret 1993.
Bemærkninger til forslaget Omvæltningerne i Østeuropa og Sovjetunionen, de globale miljøproblemer og  

 forholdene i udviklingslandene stiller store krav til en langsigtet,  

 målrettet og effektiv indsats også fra dansk side i de kommende år.  

 Folketingets og regeringens beslutninger på disse områder bør derfor træffes  

 på grundlag af et grundigt forarbejde i en bredt sammensat kommission.
Kommissionen bør opstille konkrete målsætninger på de tre områder,  

 herunder formål og økonomiske rammer.
Kommissionen bør identificere egnede  

 projekttyper og lignende og vurdere, hvorledes den danske bistandsindsats  

 koordineres bedst muligt med andre landes og internationale organisationers  

 indsats.
Det må herunder vurderes, hvor stor en del af den danske bistand der  

 bør formidles via internationale organisationer.
Kommissionen må endvidere  

 vurdere, hvorledes de private bistandsorganisationer indpasses mest  

 hensigtsmæssigt i den samlede bistandspolitik.
Endelig bør kommissionen  

 vurdere lovgrundlaget for bistandsindsatsen og eventuelt fremlægge udkast til  

 lovforslag.
Da denne bistandsindsats vil berøre en bred kreds af interessegrupper,  

 finder forslagsstillerne det ønskeligt, at alle berørte parter repræsenteres  

 i kommissionen.
Forslagsstillerne henviser her til det i december 1980  

 nedsatte udvalg, som afgav betænkning (nr. 958) om »principperne for den  

 danske bistand til udviklingslandene« i 1982.
 Af hensyn til den økonomiske planlægning bør kommissionen afgive en  

 delbetænkning om f.eks. formål og de overordnede økonomiske rammer på de tre  

 områder inden 1. maj 1992. Øvrige forslag bør forelægges inden 1. marts 1993.
