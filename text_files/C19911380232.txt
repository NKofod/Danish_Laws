Kravet til sammensætning af sortsblandinger med hensyn til meldugresistens  

 ændres fra og med indeværende sæson.
Forslag til sammensætning af  

 sortsblandinger, der ønskes godkendt for sæsonen 1991/92, bedes meddelt  

 Plantdirektoratet senest den 31. oktober 1991. Liste over godkendte  

 blandinger for 1991/92 forventes udsendt i november 1991.
Anvendelse af sortsblandinger er een metode til holde forbruget af  

 svampebekæmpelsesmidler nede.
I de senere år har salget af sortsblandinger  

 andraget ca. 12 pct. af det samlede salg af vårbyg, certificeret sædekorn 2.  

 generation.
Af vinterbyg sælges ca. 1 pct. som sortsblandinger.
Med det  

 formål at gøre sortsblandinger mere modstandsdygtige over for meldug er det  

 efter drøftelser i Frøkontrolkommissionens Kontaktudvalg for Sædekorn  

 besluttet at skærpe kravet til sammensætning af vårbygsortsblandinger med  

 hensyn til meldugresistenskilder.
Princippet i det nye krav er, at en sortsblanding skal sammensættes  

 således, at blandingens samlede meldugresistensgrundlag ikke har mulighed for  

 at optræde naturligt i en ren sort.
På den måde formindskes risikoen for, at  

 meldugsvampen har tilpasset sig, således at sortsblandingen kan angribes.
 Det nye krav, der stilles til sammensætningen af sortsblandinger af vårbyg  

 indebærer, at en given blanding skal indeholde mindst 3 af resistenskilderne  

 Al, Ar, Ly, MC, Ri, Ru eller Sp.
Resistenskilderne Al, Ar, Ly, MC, Ri, Ru og Sp er alle placeret i det  

 såkaldte Mla-segment på byggens kromosomer.
En given ren sort vil kun kunne  

 indeholde een af disse resistenskilder.
Ved at kombinere sorter, som  

 tilsammen har flere af disse resistenskilder, opnår man, at blandingens  

 indhold af resistenskilder vil have en bedre effekt med hensyn til at  

 begrænse et meldugangreb.
Det henstilles derfor, at de 4 sorter, der indgår i blandingen, vælges  

 fra hver sin resistensgruppe, nummeret 1-7 i vedlagte bilag 1 til denne meddelelse.
 I bilag 1 er givet en oversigt over vårbygsorter, der er optaget på den  

 officielle danske sortsliste 991/92. Oversigten er udarbejdet på baggrund af  

 oplysninger fra Afdelingen for Sortsafprøvning, Tystofte.
 Hvis deres firma har planlagt at fremstille sortsblandinger af vårbyg i  

 1991/92, bedes de udfylde og tilbagesende vedlagte spørgeskema, bilag 2. det  

 skal bemærkes, at selv om en sortsblanding har været godkendt i en tidligere  

 sæson, skal den anføres i bilag 2, hvis den ønskes fremstillet i sæsonen  

 1991/92. Besvarelserne skal være Plantedirektoratet i hænde senest den 31.  

 oktober 1991.
 En oversigt over, hvilke sortsblandinger, der vil kunne godkendes for  

 sæson 1991/92, forventes udsendt i november.
Med venlig hilsen Hans Jørgen Andersen * Ab = Abessinian, Al = Algerian, Ar = Arabische, Kw = Kwan, La =  

 Laevigatum, Ly = Lyallpur, MC = Monte Christo, Mu = Multan, Ri = Ricardo, Ru  

 = Rupee, Ty = Tyrkisk, We = Weihenstephan, U = ukendt resistens, een eller  

 flere resistenskilder fundet i sorten.
