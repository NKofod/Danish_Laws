Landsskatteretskendelse vedr. en tidligere bindende  

 forhåndsbesked om fri bolig til en administrerende direktør Klagen vedrører Klageren har bedt om en bindende  

 forhåndsbesked.
Han har stillet følgende spørgsmål:
Spørgsmål 1  

 : Vil B i sin egenskab  

 af administrerende direktør for A A/S være omfattet af personkredsen i  

 ligningslovens § 16, stk. 9, om medarbejdere med væsentlig indflydelse på  

 egen  

 aflønningsform ? Ligningsrådet har svaret ja til  

 spørgsmålet.
Spørgsmål 2  

 : Såfremt spørgsmål 1  

 besvares benægtende, vil beskatning da skulle følge TS-cirkulære 2002   

 42  

 eller objektive værdier ? Ligningsrådet har svaret udgår til  

 spørgsmålet.
Spørgsmål 3  

 : Såfremt spørgsmål 1  

 besvares bekræftende, skal det forespørges, hvorvidt B ved opgørelse af værdi  

 af fri bolig alligevel vil kunne anvende Ligningsrådets anvisning med  

 skematisk  

 lejeansættelse efter TS-cirkulære 2002  42  henset til at  

 ejendommen ikke  

 ejes af A A/S, men lejes på markedsvilkår fra en af følgende: a) C A/S, b) D  

 A/S eller c) et til formålet oprettet ejendomsselskab af  

 person/aktionærkredsen  

 bag E A/S og C A/S eller d) en uafhængig tredjemand ? Ligningsrådet har svaret nej til  

 spørgsmålet.
 Den bindende forhåndsbesked fra  

 Ligningsrådet er af 21. oktober 2003.
Landsskatterettens afgørelse Spørgsmål 1  

 : Landsskatteretten  

 besvarer spørgsmålet ja.
 Spørgsmål 2  

 : Landsskatteretten  

 besvarer spørgsmålet udgår.
 Spørgsmål 3  

 : Landsskatteretten  

 besvarer spørgsmålet nej.
Sagens oplysninger B er ansat som administrerende direktør  

 i selskabet, hvor han i indkomståret 2002 oppebar en årlig løn på 1.380.000  

 kr.  

 samt fri bil og fri telefon.
Herudover modtog han en bonus på 175.000 kr.
Selskabet ejes med 50 pct. af F A/S og  

 med 50 pct. af C A/S, dog således at F A/S via en aktionæroverenskomst har  

 bestemmende indflydelse.
C A/S ejes med 17 pct. af to ansatte i A A/S og med  

 83  

 pct. af E A/S, der ejes ligeligt af 10 ansatte i A A/S, herunder B.
D A/S  

 ejes  

 af samme aktionærkreds som C A/S og E A/S.
Selskabet har i december 2002 indgået en  

 ny direktørkontrakt med B, hvorefter hans løn vil udgøre 1.400.000 kr.  

 Herudover modtager han fri bil, fri telefon og fri bolig samt en årlig bonus.  

 Selskabet påtænker enten at erhverve eller at leje en ejendom og herefter  

 stille ejendommen til rådighed for B.
Eventuelt vil erhvervelsen af  

 ejendommen  

 ske gennem C A/S eller D A/S eller et nystiftet selskab.
Det er oplyst, at  

 boligen  

 vil ligge i prisklassen 4  8 mio. kr.
Ligningsrådets afgørelse Told- og Skattestyrelsen har i  

 indstillingen til Ligningsrådet anført, at i medfør af ligningslovens § 16,  

 stk. 1, skal der ved opgørelsen af den skattepligtige indkomst medregnes  

 vederlagsfri benyttelse af formuegoder, der modtages som led i et  

 ansættelsesforhold.
Efter stk. 3 skal værdien som udgangspunkt værdiansættes  

 til markedsværdien.
I TS-cirkulære 2002  42, punkt c, har Ligningsrådet  

 vedtaget en anvisning om fastsættelse af markedsleje.
Dog skal direktører og  

 andre ansatte med bestemmende indflydelse på egen aflønningsform beskattes  

 efter  

 særlige regler, jf. ligningslovens § 16, stk. 9. Hovedaktionærer er omfattet  

 af  

 ligningslovens § 16 A, stk. 10.
 Afgrænsningen af den i § 16, stk. 9,  

 omfattede personkreds beror på en konkret skønsmæssig vurdering af samtlige  

 forhold i ansættelsesforholdet, hvor det afgørende er, hvorvidt den  

 pågældende  

 har væsentlig indflydelse på selskabets ledelse og dermed på egen  

 aflønningsform.
 Personkredsen er omtalt i punkt 3.1. i  

 Cirkulære nr. 1 af 2. januar 2001.
 Det er styrelsens opfattelse, at B  

 tilhører den gruppe, der har bestemmende indflydelse på egen aflønningsform.  

 Der er herved lagt vægt på, at han er den øverste direktør i selskabet, at  

 han  

 har en samlet høj løn, at der er tale om en bolig i en dyr prisklasse, og at  

 han selv kan vælge, hvorvidt han ønsker at gøre brug af vilkåret om fri  

 bolig.
 B vil derfor ved opgørelsen af værdi af  

 fri bolig skulle beskattes efter reglerne i § 16, stk. 9.
 Såfremt ejendommen ikke ejes af  

 selskabet, men lejes på markedsvilkår enten af et andet selskab i koncernen  

 eller af en uafhængig tredjemand, vil boligen fortsat anses at være stillet  

 til  

 rådighed i ansættelsesforholdet.
 De tilfælde, hvor arbejdsgiveren lejer  

 en bolig af en tredjemand og stiller den til rådighed for den ansatte  

 hovedaktionær m.fl., er omtalt i punkt 3.4.1. i Cirkulære nr. 1 af 2. januar  

 2001.
Styrelsen er således af den opfattelse,  

 at i den situation, hvor ejendommen lejes af selskabet på markedsvilkår af en  

 tredjemand, vil B ikke kunne anvende Ligningsrådets anvisning med skematisk  

 lejeansættelse, jf.
TS-cirkulære 2002  42, men skal derimod  som  

 angivet i  

 cirkulæret  beskattes af markedslejen.
 Ligningsrådet har tiltrådt Told- og  

 Skattestyrelsens indstilling.
Klagerens påstand og argumenter Klagerens repræsentant har fremsat  

 påstand om, at B skal anses for berettiget til at anvende  

 værdiansættelsesreglerne  

 vedrørende påtænkt fribolig efter reglerne i Ligningsrådets anvisninger.
B har ikke væsentlig indflydelse på egen  

 aflønningsform.
Uanset om Landsskatteretten måtte finde, at B har væsentlig  

 indflydelse på egen aflønningsform, vil B som enhver anden lønmodtager kunne  

 påberåbe sig Ligningsrådets anvisninger, jf. ligningslovens § 16, stk. 3, jf.  

 TS-cirkulære 2002  42 (nu TS-cirkulære 2003  35), idet ejendommen  

 påtænkes  

 lejet (og ikke ejet) af selskabet.
B er ansat som administrerende direktør  

 i selskabet.
Bs lønpakke består pt. af et kontantvederlag på 115.000  

 kr. pr.  

 måned samt fri bil og fri telefon.
Selskabet påtænker fortsat at leje en  

 ejendom, som herefter skal stilles til rådighed for B.
Bestyrelsens ønske om  

 at  

 stille fri bolig til rådighed for selskabets direktør er begrundet i  

 selskabets  

 udviklingsplaner.
Siden starten i 1967 har selskabet kun haft kontor i X.  

 Inden  

 for de sidste 3 år er der etableret kontorer i Tyskland og Sverige som led i  

 selskabets internationalisering.
Det er hensigten med den nye  

 direktørkontrakt at sikre mobilitet og sammenlignelighed mellem direktører,  

 som  

 arbejder i forskellige områder med meget forskellige prisniveauer på fast  

 ejendom.
Ved etableringen i Tyskland er der derfor stillet fri bolig til  

 rådighed, således at det er sikret, at boligforholdene ikke udgør et problem  

 for den enkelte ved til- og fraflytning.
Det er sigtet, at alle direktører i  

 koncernen skal stilles ens, så standarden sikres på et tilnærmelsesvis  

 ensartet  

 niveau.
Dette forhold, at det skyldes firmapolitiske overvejelser  og  

 at der  

 ikke for den enkelte ansatte direktør er tale om en indflydelse på egen  

 aflønningsform  kan yderligere ses af det kontraktmæssige faktum, at  

 der ikke  

 er opstillet alternativer til fri bolig-vilkåret.
Der er således ikke for B  

 (eller øvrige direktører) mulighed for alternative vilkår, såfremt der ikke  

 ønskes fri bolig.
Den manglende udnyttelse af fri bolig i indkomståret 2003  

 har  

 således ikke medført et øget kontant vederlag til B.
B ejer en minoritetspost i E A/S.
B er  

 således ikke aktionær i selskabet, men besidder alene en mindre aktiepost (10  

 pct.) i E A/S, som indirekte ejer aktier i selskabet via aktiebesiddelsen i C  

 A/S.
Selve sondringen bestemmende  

 indflydelse har lovmæssigt alene en relevans efter ligningslovens § 16,  

 stk.  

 9, det vil sige, hvor selskabet ejer den pågældende ejendom.
Den relevante  

 passus i loven, for så vidt angår personkredsen med væsentlig indflydelse på  

 egen aflønningsform, er § 16, stk. 9, 1. pkt.
Af Ligningsvejledningen for  

 indkomståret 2003 afsnit A.B.1.9.5. fremgår, at enhver  bortset  

 fra  

 direktører og andre med væsentlig indflydelse på egen aflønningsform   

 kan  

 støtte ret på Ligningsrådets skematiserede satser.
Af yderligere  

 relevante fortolkningsbidrag  

 skal anføres Skatteministeriets cirkulære nr. 1 af 2. januar 2001 punkt 3.1.
 På baggrund af ovennævnte retskilder kan  

 den almindelige værdiansættelse efter Ligningsrådets anvisninger alene  

 fraviges, såfremt det af skattemyndighederne godtgøres, at den pågældende  

 person  

 konkret har væsentlig indflydelse på egen aflønningsform, jf. princippet i  

 ligningslovens § 16, stk. 9. Udgangspunktet er således, at markedsværdien  

 efter  

 ligningslovens § 16, stk. 3, skal opgøres efter Ligningsrådets satser, som er  

 bindende for skattemyndighederne, og som skal lægges til grund ved ligningen.
Dette er en naturlig følge af, at  

 satserne er godkendt af Ligningsrådet i anvisningsform, jf.  

 skattestyrelseslovens  

 § 13, stk. 3. Der er ingen andre skatteretlige undtagelser til ligningslovens  

 §  

 16, stk. 3, ud over den særlige regel i ligningslovens § 16, stk. 9, hvorfor  

 alle ansatte  der ikke har væsentlig indflydelse  kan benytte  

 Ligningsrådets  

 anvisninger ved værdiansættelse af fri bolig.
Dette følger således af  

 ligningslovens  

 § 16 og tillige af lighedsgrundsætningen.
 Personkredsen i den særlige  og eneste  

  undtagelsesregel i ligningslovens § 16, stk. 9, er herefter aktionærer  

 eller  

 direktører med betydelige kapitalinteresser eller stemmeværdier i  

 arbejdsgiverselskabet, uden at den pågældende direktør dog nødvendigvis er  

 omfattet af hovedaktionærbegrebet i aktieavancebeskatningslovens § 11, stk. 2  

   

 4. En direktørtitel, jf. bemærkningerne til L 237 samt Cirkulære nr. 1 af 2.  

 januar 2001, er ikke i sig selv af betydning for, om personen er omfattet af  

 undtagelsesbestemmelsen i stk. 9.
Efter tidligere gældende skattepraksis  

 efter statsskattelovens § 4, litra b, blev der lagt afgørende vægt på, om den  

 pågældende højtstående medarbejder lønmæssigt kunne sidestilles med en  

 højerestående  

 offentlig ansat.
Var der tale om en direktør med en høj løn kombineret med en  

 anderledes beregning af lønnen sammenlignet med ansatte i den offentlige  

 sektor, medførte dette, at den pågældende medarbejder ikke kunne anvende  

 satserne i Finansministeriets lejeboligcirkulære.
Denne ældre administrative  

 praksis er ved indførelsen af ligningslovens § 16, stk. 3, jf. stk. 7   

 9, i  

 det hele forladt.
Herefter er alene praksis, som vedrører  

 indkomståret 1994 og fremefter, relevant ved bedømmelsen af, om personen har  

 væsentlig indflydelse på egen aflønningsform.
Dette fremgår tydeligt af  

 Højesterets  

 præmisudtalelse (obiter dictum) i dom af 27. marts 2000, offentliggjort i  

 Tidsskrift for Skatter og Afgifter 2000.386.
 Det skal efter gældende regler således  

 af myndighederne påvises, at den pågældende ikke alene har en høj løn, men at  

 de inddragne kriterier i sig selv medfører, at personen har en faktisk  

 indflydelse  

 på sin egen aflønningsform, ud over hvad der gælder for lønmodtagere m.v. i  

 almindelighed, jf. også formuleringen i Cirkulære nr. 1 af 2. januar 2001,  

 hvorefter det afgørende er, om vedkommende konkret har væsentlig  

 indflydelse  

 på egen aflønningsform.
Hjælpekriterierne eksempelvis høj løn,  

 indflydelsesrig position m.v. er alene udtryk for den indledende afgrænsning  

 af  

 lovlige kriterier i myndighedernes sagsbehandling.
Næste led i afgrænsningen  

 af  

 de lovlige kriterier fordrer, at disse kriterier tillige konkret medfører en  

 væsentlig indflydelse på egen aflønningsform.
Medfører de inddragne  

 kriterier,  

 at der ikke kan påvises en faktisk konkret væsentlig indflydelse på egen  

 aflønningsform, er kriterierne ulovlige.
Bs løn kan ikke anses højere, end hvad  

 der er sædvanligt for en stilling af samme indhold.
Dette er således et  

 relationsbegreb, hvor der skal ske en saglig og korrekt sammenligning for en  

 stilling af tilsvarende indhold.
I den henseende er Bs aflønning helt  

 sædvanlig  

 og ikke høj.
Bs aflønningsform er lagt fast, hvilket  

 understreges af, at han eksempelvis ikke vilkårligt kan vælge at få en del af  

 sin løn udbetalt i naturalier, hvilket fejlagtigt er antaget af  

 Ligningsrådet.  

 I det omfang han kunne vælge, at han ville have en del af lønnen udbetalt i  

 naturalier, ville dette dog endvidere ikke være ensbetydende med, at han af  

 den  

 grund ville være omfattet af ligningslovens § 16, stk. 9, jf.
Cirkulære nr. 1  

 af 2. januar 2001.
Den manglende udnyttelse af den  

 kontraktmæssige mulighed for fri bolig i 2003 har således ikke udløst et øget  

 kontant vederlag til B eller anden retserhvervelse for ham.
En lønpakke med  

 fri  

 bolig er ikke udtryk for, at B har væsentlig indflydelse på egen  

 aflønningsform, idet lønpakken er fastsat under hensyntagen til bestyrelsens  

 ønske om at sikre mobilitet og sammenlignelighed mellem direktører, som  

 arbejder i forskellige områder med meget forskellige prisniveauer på fast  

 ejendom.
Direktørens løn fastsættes af  

 bestyrelsen, jf. i det hele taget aktieselskabslovens regler, og skal i  

 øvrigt  

 godkendes af F A/S.
Kriteriet høj løn giver ingen mening i det omfang, dette  

 ikke kan forstås som et relationsbegreb, hvorfor skattemyndighederne som led  

 i  

 deres bevisbyrde skal foretage en generel sammenligning med lønvilkår for  

 andre  

 direktører på Bs niveau.
For en direktør på Bs niveau er hans løn  

 udtryk for  

 en markedsaflønning og ikke en høj løn.
Væsentligheden skal påvises konkret af  

 myndighederne.
Hjælpekriterierne eksempelvis høj løn, indflydelsesrig  

 position  

 m.v. er alene udtryk for den indledende afgrænsning af lovlige kriterier i  

 myndighedernes sagsbehandling.
Næste led i afgrænsningen af de lovlige  

 kriterier fordrer, at disse kriterier tillige konkret medfører en væsentlig  

 indflydelse på egen aflønningsform.
Ligningsrådet har i nærværende forhold  

 ved  

 den blotte henvisning til nogle tilfældige hjælpekriterier ikke opfyldt det  

 forvaltningsretlige krav til individuel sagsbehandling, og Ligningsrådet har  

 ikke påvist, at de inddragne kriterier i denne sag medfører, at B har en  

 konkret væsentlig indflydelse på egen aflønningsform.
 Ligningsrådets holdning udtrykker  

 således i forvaltningsretlig henseende, at man blot inddrager visse  

 skønsmomenter i afvejningen og derefter afskærer den konkrete vurdering.  

 Dette  

 er brud med magtfordrejningsgrundsætningen (om inddragelse af saglige hensyn)  

 og brud med grundsætningen om det pligtmæssige skøn (kravet om individuel  

 bedømmelse af alle saglige hensyn). Ved blot at henvise til høj løn og  

 stillingsbetegnelse og derefter konkludere, at skønnet sættes under en regel,  

 hvilket er i strid med almindelige forvaltningsretlige retsgrundsætninger  

 (forbud mod skøn under regel).
Hertil kommer, at det af det  

 forvaltningsretlige lighedsprincip fordres, at lige forhold behandles ens i  

 retlig henseende, således at i det omfang skattemyndighederne ikke godtgør,  

 at  

 personen konkret har en væsentlig indflydelse på egen aflønningsform, vil  

 hovedreglen, jf.
Ligningsrådets anvisning, finde anvendelse, jf. endvidere  

 det  

 fremhævede obiter dictum i Højesterets dom af 27. marts 2000, offentliggjort  

 i  

 Tidsskrift for Skatter og Afgifter 2000.386.
 Det faktum  at en direktør har en god  

 forhandlingsposition, fordi denne har opnået gode resultater for virksomheden  

   

 udtrykker ikke en væsentlig eller tilstrækkelig konkret og direkte  

 indflydelse  

 på den endelige beslutning om aflønningens størrelse, ligesom dette ikke i  

 forhold til andre lønmodtagere er udtryk for en konkret væsentlig indflydelse  

 på egen aflønningsform.
 Lovgrundlaget efter ligningslovens § 16,  

 stk. 9, hviler på sådanne betragtninger, jf. lovmotiverne til L 237,  

 Folketinget 1999  2000.
 Der henvises til Ligningsrådets bindende  

 forhåndsbesked offentliggjort i SKM2001.219.LR, hvor de særlige regler i  

 ligningslovens § 16, stk. 9, ikke fandt anvendelse.
 B har en helt ubetydelig økonomisk  

 interesse i selskabet, der for det første er indirekte via minoritetspost i E  

 A/S og tilmed langt mindre betydende end den pågældende skatteyders  

 indflydelse  

 i SKM2001.219.LR.
Endvidere henvises til Ligningsrådets  

 bindende forhåndsbesked offentliggjort i SKM2001.424.LR.
Bs forhold  

 adskiller  

 sig væsentligt fra koncernchefens stilling i afgørelsen  henset dels  

 til ansættelsesniveauet,  

 ansvaret i stillingen og dels til lønstørrelsen.
 Med henvisning til ovenstående kan det  

 herefter ikke konkret antages, at B har væsentlig indflydelse på egen  

 aflønningsform, hvorfor denne er berettiget til at anvende de af  

 Ligningsrådet  

 udstedte anvisninger vedrørende fri bolig, jf. påstanden.
 Opsummerende skal følgende således  

 fremhæves:
 At ansættelse og fastsættelsen af Bs  

 gage helt i overensstemmelse med aktieselskabsloven er et  

 bestyrelsesanliggende  

 under bestyrelsesansvar, jf. aktieselskabslovens § 51 og § 64.
 At B ikke deltager i møder vedrørende  

 fastsættelse af hans egen gage, ej heller i møder vedrørende elementerne i  

 hans  

 aflønning og i øvrigt ikke har indflydelse på dette ud over, hvad der gælder  

 for almindelige lønmodtagere.
 At B ikke er aktionær i selskabet, men  

 alene besidder en mindre aktiepost (10 pct.) i E A/S, som indirekte ejer  

 aktier  

 i selskabet via aktiebesiddelsen i C A/S, jf. skitse over koncernstrukturen.
 At B ikke er den øverste direktør i selskabet.  

 Det er derimod koncerndirektøren for F A/S.
 Der er på ovennævnte baggrund ikke  

 grundlag for i denne konkrete sag at statuere, at B har den helt særlige  

 konkrete og direkte indflydelse på sin egen aflønningsform som hjemlet i  

 ligningslovens § 16, stk. 9.
Det er en grundlæggende betingelse for  

 beskatningen efter ligningslovens § 16, stk. 9, at arbejdsgiverselskabet har  

 ejerskabet til ejendommen, jf.
Cirkulære nr. 1 af 2. januar 2001 punkt 3.4.1.  

 Dette betyder, at der dels skal være tale om en ansat med væsentlig konkret  

 og  

 direkte indflydelse på egen aflønningsform, og dels at arbejdsgiveren ejer  

 den  

 bolig, som stilles til rådighed for den ansatte.
Selskabet påtænker at leje  

 en  

 ejendom på markedslejevilkår, jf.
Cirkulære nr. 1 af 2. januar 2001.
I tilfælde hvor en person ikke skal  

 beskattes efter reglerne i ligningslovens § 16, stk. 9, men i stedet skal  

 beskattes efter ligningslovens § 16, stk. 3, skal markedsværdien for den  

 ansatte kunne værdiansættes efter TS-cirkulære 2002  42 (nu  

 TS-cirkulære 2003   

 35), idet retligt lige forhold skal behandles ens i retlig henseende.
Denne  

 regel (anvisningerne) kan uden undtagelser påberåbes af alle lønmodtagere,  

 der  

 modtager denne form for personalegode.
 Den tidligere gældende praksis,  

 hvorefter der i medfør af statsskattelovens § 4 blev lagt afgørende vægt på,  

 om  

 den pågældende højtstående medarbejder lønmæssigt kunne sidestilles med en  

 højerestående offentlig ansat, således at den pågældende medarbejder ikke  

 kunne  

 anvende satserne i Finansministeriets lejeværdicirkulære, er forladt ved  

 indførelsen af ligningslovens § 16, stk. 3, jf. stk. 7  9, jf.  

 Højesterets  

 præmisudtalelse i sagen offentliggjort i Tidsskrift for Skatter og Afgifter  

 2000.386.
 Beskatningssituationen bør være ens for  

 alle, der i retlig henseende kan påberåbe sig anvisningen, der har hjemmel i  

 ligningslovens § 16, stk. 3, (lighedsgrundsætningen).
Landsskatterettens bemærkninger og  

 begrundelse Værdi af helt eller delvis fri bolig er  

 skattepligtig.
Dette fremgår af statsskattelovens § 4, litra b, 1. pkt.
Værdien af boligen ansættes til  

 markedsværdien.
Dette fremgår af ligningslovens § 16, stk. 3.
 Med hensyn til ansatte der er direktører  

 eller andre medarbejdere med væsentlig indflydelse på egen aflønningsform,  

 gælder dog, at den skattepligtige værdi fastsættes i overensstemmelse med  

 reglerne i ligningslovens § 16, stk. 9.
 B er administrerende direktør i A A/S,  

 hvorfor han som udgangspunkt er omfattet af ordlyden i ligningslovens § 16,  

 stk. 9.
 Der ses ikke i sagen at være konkrete  

 holdepunkter for at fravige dette udgangspunkt, idet specielt bemærkes, at B  

 ikke ifølge kontraktens bestemmelser skal have bopælspligt, ligesom han har  

 ret  

 til årlig genforhandling i henhold til kontraktens bestemmelse om bl.a. fri  

 bolig.
 Med hensyn til lejesituationen er det lejen,  

 der skal anvendes, forudsat at boligen er lejet på markedsvilkår.
 Ligningsrådets bindende forhåndsbesked  

 stadfæstes derfor.
