Ansøgning om registrering af  

 varemærket WINGS afslået efter gentagne fristanmodninger fra  

 ansøger for at afslutte forhandlinger med indehaveren af  

 varemærket WING om samtykke År 1996, den 30. oktober afsagde  

 Patentankenævnet (Grønning-Nielsen, Hans Chr.
Thomsen, Finn  

 Mikkelsen) følgende KENDELSE i sagen j.nr.
V 58/94:
Klage fra Giorgio Beverly Hills, Inc., USA, v/Giersing  

 & Stellinger Patentbureau A/S over Patentdirektoratets afgørelse af 9. august 1994 af  

 varemærkeansøgning nr. 1351 1992.
 Den 25. februar 1992 indleverede klageren en  

 ansøgning om registrering af varemærket WINGS (ordmærke)  

 for alle varer i klasse 3.
 I skrivelse af 13. juli 1992 udtalte Patentdirektoratet,  

 at det ansøgte varemærke var fundet forveksleligt med  

 følgende registrerede/ansøgte varemærker:
1. VG 0759 1961 WING 2. VA 7022 1991.
 Efter flere anmodninger om forlængelse af  

 svarfristen, senest i skrivelse af 12. juli 1993, skrev klageren den 4.  

 oktober 1993 følgende til direktoratet:
"Vi skal herefter høfligst anmode Direktoratet om  

 at stille den ovenfor anførte varemærkeansøgning i bero,  

 idet vi, som det fremgår af vedlagte skrivelse fra indehaveren af den  

 modholdte registrering, ikke kan påregne en stillingtagen til vor  

 anmodning om samtykke før tidligst i foråret 1994." Direktoratet afslog derefter i skrivelse af 14. oktober  

 1993 ansøgningen under henvisning til varemærkelovens § 15, stk.  

 1, idet mærket kan forveksles med VG 0759 1961.
 Klageren gjorde i skrivelse af 18. oktober 1993  

 direktoratet opmærksom på, at der i direktoratets skrivelse af  

 13. juli 1993 var givet klageren frist til 13. november 1993, og at  

 direktoratet derfor burde afvente denne frists overskridelse, før der  

 meddeltes afslag.
 I skrivelse af 21. april 1994 skrev klageren som  

 følger:
"Vi har for 4. gang fulgt FDB's opfordring og henvendt os  

 med henblik på at opnå det af Direktoratet fordrede samtykke til  

 registrering af ovennævnte varemærkeansøgning.
FDB har for  

 4. gang afslået vor anmodning med den samme begrundelse; at  

 på grund af interne overvejelser vedrørende anvendelsen af  

 varemærket, kan man ikke give samtykke, men at vi er velkommen til at  

 vende tilbage til sagen på et senere tidspunkt.
Dette tidspunkt plejer  

 at være 6 måneder efter.
FDB kan således sidde på et  

 varemærke, som de ikke aner hvad de skal bruge til og forhindre andre,  

 der har varer til deres mærke, i at opnå registrering.
Det  

 tangerer misbrug af en dominerende stilling på markedet og er i en  

 sådan situation uacceptabel.
 FDB har registreret "WING" i et utal af klasser og har  

 intet at bruge varemærket til, derimod har vor klient begrænset  

 deres ansøgning til kun at vedrøre; "sæbe,  

 parfumerivarer, æteriske olier, kosmetiske præparater og  

 hårvand" Dertil er vor klients varemærke allerede kendt, der  

 reklameres for vor klients produkter i forskellige internationale magasiner  

 som eksempelvis "Vogue" og "Town and Country", som også kan  

 købes her i landet, ligesom vor klients produkter også er i  

 handel i udlandet.
Selvom om brugspligten endnu ikke er indført,  

 bør brug i et tilfælde som det foreliggende have fortrinsret  

 fremfor en "tom" registrering som tilfælde er med FDB's.
Vi skal  

 herefter høfligst anmode Direktoratet om at tage ovennævnte  

 synspunkter med i overvejelserne og publicere ansøgningen om  

 registreret." Patentdirektoratet afslog i skrivelse af 9. august 1994  

 igen ansøgningen og skrev som følger:
 "De har i brev hertil af 21 apr 1994 indsendt kopier af  

 Deres korrespondance med FDB, der er indehaver af VG 0759 1961 "Wing".
 De kan tilsyneladende ikke få samtykke fra FDB.  

 Under hensyn til, at det nu er over to år siden De først fik  

 brev om, at det ansøgte mærke er forveksleligt med VG 0759 1961,  

 afslår vi hermed Deres ansøgning.
Vi har truffet afgørelsen i henhold til  

 varemærkelovens §15 stk. 1." Denne afgørelse har klageren ved skrivelse af 10.  

 oktober 1994 indbragt for Patentankenævnet.
I ankebegrundelse af 18. januar 1995 har klageren nedlagt  

 påstand om, at ansøgningen tilbagesendes til Patentdirektoratet  

 med henblik på registrering, subsidiært til videre behandling, og  

 endnu mere subsidiært at ansøgningen stilles i bero under  

 afventning af samtykke.
Klageren skriver endvidere:
 "Ansøger indleverede 25 feb 1992 en  

 ansøgning om registrering VA 01.351 1992 af ordmærket  

 "WINGS" for alle varer i klasse 3. Denne anmeldelse skete på  

 baggrund af en af ansøger gennemført, verdensomspændende  

 identitetsundersøgelse, som ikke havde afsløret  identiske  

 mærker i klasse 3.
Med skrivelse af 13 JUL 1992 modholdt Patentdirektoratet  

 registrering nr.
VG 00.759 1961 "WING" samt  

 varemærkeansøgning nr VA 07.022 1991 "WINGS" for varer  

 i klasserne 5 og 10 til inkontinensbrug.
Det har ikke været muligt at  

 påvise nogen som helst brug fra registreringhavers side af  

 ordmærket "WING" eller hermed forvekslelige mærker i  

 den modholdte registrering.
 Som et første forsøg på at  

 gennemføre en registrering af det ansøgte mærke har vi,  

 som bl.a. foreslået af Rigmor Carlsen, NIR 1976, pg. 196-197, henvendt  

 os til registreringhaver med henblik på opnåelse af samtykke.
 Med breve af 06 JUL 1993 og 16 SEP 1993 modtog vi svar fra  

 registreringhaver, hvori det fremførtes, at interne overvejelser  

 hindrede en medgivelse af samtykke, men samtidig blev vi opfordret til at  

 vende tilbage til sagen i foråret 1994.
 Under dette i sig selv ikke usædvanlige  

 sagsforløb meddelte Patentdirektoratet os med en skrivelse af 14 OKT  

 1993 et afslag, uanset vi med brev af 13 JUL 1993 havde fået fristen  

 til indgivelse af svar forlænget til 13 NOV 1993. Foranlediget heraf  

 måtte vi endnu engang rykke for svar hos registreringhaver, som endnu  

 engang henviste til henvendelse i foråret 1994.
Med vor henvendelse af 12 APR 1994 til registreringhaver  

 begrænsede vi varefortegnelsen til det ansøgte mærke til  

 "sæbe, parfumerivarer, æteriske olier, kosmetiske  

 præparater og hårvand", hvilket senere er meddelt  

 Patentdirektoratet.
Denne henvendelse blev atter besvaret med et henholdende  

 svar, hvor vi blev opfordret til en fornyet henvendelse i efteråret  

 1994. En telefonisk forespørgsel har ikke kastet nyt lys over  

 samtykket, og nu kan vi snart forespørge i foråret 1995. Det  

 skal for god ordens skyld bemærkes, at registreringhaver på intet  

 tidspunkt har søgt at drage økonomisk fordel af registreringen  

 ved fx. at kræve en økonomisk kompensation for et eventuelt  

 samtykke.
Med skrivelse af 09 AUG 1994 afslog Patentdirektoratet  

 nærværende ansøgning, idet man anførte: "De  

 kan tilsyneladende ikke få samtykke fra FDB.
Under hensyn til, at det  

 nu er to år siden ¼
¼  

  afslår vi hermed Deres ansøgning." De henholdende svar fra registreringhaver udgør  

 ikke nogen endelig stillingtagen til vor forespørgsel om samtykke, men  

 inviterer blot til yderligere henvendelser og henviser til, at der ikke er  

 taget stilling til vor forespørgsel endnu.
Ved en klar  

 stillingtagen skal der her forstås et Ja eller et Nej, hvorimod et  

 Måske, hvor rungende det end kan være, ikke klarlægger  

 nogen stillingtagen.
Det er derfor en noget forhastet konklusion, som  

 Patentdirektoratet kommer frem til, især da det ikke er  

 usædvanligt, at en varemærkeansøgning strækker sig  

 over flere år.
Det er tidligere sket, at Patentdirektoratet har stillet  

 en ansøgning i bero under afventning af fx. registreringen af en  

 modholdt ansøgning, hvorfor dette også må være  

 muligt i den foreliggende ansøgning.
Patentdirektoratets afslag  

 må betragtes som en forhastet beslutning, som ikke er begrundet i  

 usædvanlige forhold.
Endvidere afventes registreringen af den modholdte  

 varemærkeansøgning VA 07.022 1991 "WINGS", om hvilken  

 der endnu ikke foreligger noget nyt.
Med den anførte begrænsning  

 af varefortegnelsen ses der ikke at foreligge vareartslighed mellem de to  

 ansøgte mærker, hvorfor der ikke mere foreligger  

 forvekslelighed.
Ansøgers mærke benyttes i udlandet, og det  

 har opnået en position, som ikke kan negligeres.
Således  

 reklameres der for vor  klients produkter i forskellige internationale  

 magasiner, som eksempelvis "Vogue" og "Town and Country",  

 som også kan købes her i landet, ligesom vor klients produkter  

 også er i handlen i de såkaldte Tax-Free areas i  

 Københavns Lufthavn.
Ansøger har hermed yderligere vist, at man  

 agter at gøre aktiv brug af mærket her i landet." Ankenævnet har behandlet sagen på sit  

 møde den 7. maj 1996.
 Klageren gav ikke møde.
 Ankenævnet skal udtale:
 Det tiltrædes, at ansøgningen er  

 afslået, som den forelå for Direktoratet.
Idet der ikke findes anledning til yderligere at  

 udsætte sagen på indhentelse af eventuel  

 samtykkeerklæring bestemmes:
 Den påklagede afgørelse stadfæstes.
