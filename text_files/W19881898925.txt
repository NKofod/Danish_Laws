 Et skyldråds afgørelse om benyttelsen af en ejendom som  

 »beboelsesejendom med 1 lejlighed« (kode 01) blev af  

 Landsskatteretten ændret til »landbrug bebygget« (kode 05).
Skyldrådet havde i medfør af vurderingslovens § 33 ved 18. almindelige  

 vurdering pr. 1. januar 1986 anset A's ejendom for en beboelsesejendom.
Over  

 for Landsskatteretten nedlagde A påstand om, at ejendommens benyttelse blev  

 ændret til landbrugsejendom.
 Klageejendommen - en tidligere landsbyskole fra år 1900 med beboelse samt  

 en svinestald fra 1920 - omfattende et grundareal på 34.414 m2. Ejendommen  

 blev efter skolens nedlæggelse i 1957 købt af klagerens ægtefælle, der var  

 lønmodtager.
Til støtte for påstanden om ændring af benyttelseskoden gjorde klageren  

 bl.a. gældende, at ejendommen blev anvendt til landbrug, idet ægtefællen  

 indtil sin død i 1980 ho1dt 30 grise på ejendommen og dyrkede jorden med  

 foderafgrøder til dyrene.
Endvidere henviste hun til, at hun efter  

 ægtefællens død blev boende på ejendommen og fortsat benyttede den  

 landbrugsmæssigt gennem bortforpagtning af jordtilliggendet.
 Landsskatteretten besigtigede ejendommen, og efter det bl.a. herved  

 oplyste om ejendommens faktiske anvende1se til landbrug medens ægtefællen  

 levede, sammenholdt med klagerens fortsatte beboelse herpå og  

 landbrugsmæssige benyttelse af jorden, fandt retten, at ejendommen fortsat  

 havde karakter af landbrugsejendom.
 Den af skyldrådet trufne afgørelse om ejendommens benyttelse som  

 »beboelsesejendom med 1 lejlighed« (kode 01) blev derfor ændret til  

 »landbrug, bebygget« (kode 05).
