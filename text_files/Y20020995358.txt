HFC-afgift   varmepumper  

 køletørrere   airconditionanlæg  

 mælkekøleanlæg Der er rejst spørgsmål om kategoriseringen af reversible  

 anlæg og om kriterierne for "et hermetisk lukket system" i varmepumper,  

 der anvender drivhusgasser.
Køletørrere Køletørrere anvendes til at fjerne fugt fra industrielle  

 gasser og luftarter fx til tørring af trykluft.
Affugtere anvendes til  

 at fjerne fugtighed fra den omgivende luft.
Dette kan ske ved hjælp af  

 flere forskellige principper, hvoraf affugtning ved hjælp af  

 køling er én af metoderne.
Affugtere og køletørrere benytter sig begge af, at kold luft  

 ikke kan indeholde så store mængder vanddamp som varm luft.
Ved  

 nedkøling af luften fortættes vanddampen til vanddråber,  

 der ledes bort.
Affugter og køletørrer er begge karakteriseret  

 ved at anvende køling for at opnå reduktion af fugtigheden i  

 luften.
 Såfremt køletørreren virker på samme måde  

 som  affugtere ved, at den våde luft ledes ind over fordamperen og  

 nedkøles, hvorved den afgiver sin fugtighed, skal  

 køletørreren kategoriseres som en affugter i  

 afgiftsmæssig henseende.
Varmepumpe med indbygget airconditionanlæg Ofte er det ikke muligt på produktionstidspunktet at  

 fastlægge, hvilken funktion der vil blive mest anvendt.
En simpel  

 funktion afgør, hvornår anlægget skal fungere som en  

 varmepumpe og hvornår det skal fungere som et airconditionanlæg.
I dag er stor set alle varmepumper, der anvendes til opvarmning af rumluft  

 reversible og kan dermed anvendes til flere formål.
Ved en reversibel  

 varmepumpe udnyttes enten hele varmeenergien eller hele køleenergien.  

 De to nyttiggørelser finder ikke sted samtidig.
 I afgiftsmæssig henseende skal disse anlæg kategoriseres som  

 varmepumper.
Varmepumpe/mælkekøleanlæg Disse anlæg er karakteriseret ved, at en del af kølingen har  

 et procesteknisk formål og en del af varmen udnyttes.
Begge funktioner  

 kan finde sted samtidig eller hver for sig.
Køleanlæg og varmepumper er teknisk set identiske  

 anlæg.
Men hvis der på anlægget er installeret  

 særligt udstyr - i form af en indbygget varmeveksler til udnyttelse af  

 varmen fra kondensatoren i kabinettet - med det formål at  

 nyttiggøre den varme, der produceres på anlægget, skal  

 anlægget kategoriseres som en varmepumpe.
Varmepumper -  ny praksis - hermetisk lukket system Afgiftsfritagelse for varmepumper, hvor stofferne anvendes i et hermetisk  

 lukket system, har været betinget af, at den årlige  

 lækagerate var mindre end 0,5%. Dette niveau blev fastsat ud fra de  

 anlæg, der dengang eksisterede på markedet.
I dag findes der  

 anlæg med så små mængder drivmiddel, at det i visse  

 tilfælde ikke er muligt at måle en lækagerate på  

 mindre 0,5%.
 Hvis anlægget har så lille en fyldning, at 0,5% årligt  

 vil blive under 5 gram, accepteres herefter en årlig lækagerate  

 på op til 5 gram.
 Anlæg, der ikke leveres påfyldt fra fabrikken, skal  

 gennemgå en lækagetest foretaget af et autoriseret  

 køle/varmepumpe firma, inden anlægget tages i brug.
 Følgende punkter skal være opfyldt for, at  ToldSkat anser et  

 anlæg for at være hermetisk lukket:
i  

  	Der skal anvendes en hermetisk lukket kompressor.
Det er herefter ikke  

 tilstrækkeligt at anvende en semihermetisk kompressor.
i  

  	Øvrige komponenter skal være hermetisk sammenføjede.  

 De skal være loddede/svejsede.
Dette gælder dog ikke for  

 påfyldnings-studsen/ventilen.
i  

 	Anlægget skal være kompakt med rør og komponenter i et  

 afskærmet kabinet.
Dog accepteres de såkaldte split-anlæg,  

 der anvendes i forbindelse med airconditionsanlæg og varmepumper.
Et  

 split-anlæg består af en "inde-del" og en "ude-del", begge dele  

 leveres fra fabrikken med påfyldt væske.
De to dele forbindes ved  

 hjælp af en speciel kobling, der ved samling åbner forseglingen i  

 koblingen og samtidig forbinder de to systemer.
Forgrenede anlæg, hvor  

 der installeres lange rør igennem lokalerne accepteres ikke, uanset at  

 samlingerne er foretaget ved lodning/svejsning.
