 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 150 af 17. april 1985 om statsgaranti og rentetilskud m.m. ved  

 udlån til yngre jordbrugere foretages følgende ændringer:
 1. § 2, stk. 1-3, affattes således:
»Landbrugsministeren kan godkende, at lån som nævnt i § 1 ydes til  

 jordbrugere, der Stk. 2.  Det er en betingelse, at jordbrugeren Stk. 3.  Landbrugsministeren kan fastsætte regler om, at  

 der kan ydes lån til jordbrugere, som tager hovederhverv på en allerede  

 erhvervet jordbrugsbedrift efter en tidligere etablering som jordbruger uden  

 jordbrug som hovederhverv.« 2. I § 2 indsættes efter stk. 3 som nyt stykke:
» Stk. 4.  Bedriften skal kræve en arbejdsindsats  

 på mindst 1 heltidsbeskæftiget.« Stk. 4  bliver herefter stk. 5.
 3. I § 2 indsættes som stk. 6 og 7:
»Stk. 6.  Egenkapitalkravet nedsættes med 1/3 for  

 jordbrugere, der har gennemført en overbygningsuddannelse til  

 jordbrugsuddannelsen.
Landbrugsministeren fastsætter nærmere regler om,  

 hvilke uddannelser der kan godkendes som overbygningsuddannelse til  

 jordbrugsuddannelsen.
Stk. 7.  Landbrugsministeren kan, når særlige  

 omstændigheder taler derfor, gøre undtagelse fra reglerne i stk. 1, nr. 3,  

 stk. 2 og 4.« 4. § 4, stk. 1 og 2, affattes således:
»Udmålingsgrundlaget for lånet er den konstaterede handelspris  

 omregnet til kontantværdi.
Den konstaterede handelspris skal korrigeres for  

 ændringer i besætning, driftsinventar og driftsmateriel, der er sket inden  

 ansøgningstidspunktet.
Udmålingsgrundlaget kan ikke overstige den ved en  

 vurdering fastsatte kontante handelsværdi.
Landbrugsministeren fastsætter  

 nærmere regler om omregning af den konstaterede handelspris til kontantværdi.
Stk. 2.  Lånet ydes som et kontantlån og udgør 17,5 pct.  

 af den del af udmålingsgrundlaget, der overstiger 600.000 kr., men ikke  

 2.500.000 kr., og 10 pct. af den del af udmålingsgrundlaget, der overstiger  

 2.500.000 kr., men ikke 4.000.000 kr.« 5. I § 4 indsættes som stk. 5 og 6:
»Stk. 5.  Lån kan ydes til en jordbrugers  

 erhvervelse af en anpart på mindst halvdelen af en jordbrugsbedrift.
Lånet  

 udmåles efter stk. 2 i forhold til anpartens værdi, og der kan kun ydes lån  

 til een jordbruger pr. bedrift.
Bestemmelsen i § 2, stk. 2, nr. 3, anvendes  

 med fornøden tilpasning ved ydelse af lån til erhvervelse af en anpart.
Stk. 6.  I udmålingsgrundlaget efter stk. 1 kan ikke  

 medregnes værdien af landbrugsaktiver, hvortil en ansøger har modtaget  

 tilskud efter anden lovgivning.« 6. Efter § 4 indsættes:
 »§ 4 a.  Egenkapitalkravet efter § 2, stk. 1, nr.  

 5, udgør forskellen mellem et beløb på 20 pct. af udmålingsgrundlaget og  

 lånet.
 Stk. 2.  Egenkapitalkravet kan ikke overstige et beløb  

 svarende til størrelsen af lånet, hvis udmålingsgrundlaget er mindre end  

 4.000.000 kr.
 Stk. 3.  Ved fælleslån efter § 12 skal  

 anpartserhververne tilsammen have en egenkapital, der svarer til  

 egenkapitalkravet for en enkelterhverver ved samme udmålingsgrundlag.
 Stk. 4.  Ved fælleslån efter § 12 nedsættes kravet til  

 egenkapital forholdsmæssigt, hvis en eller flere ansøgere har en  

 overbygningsuddannelse til jordbrugsuddannelsen, jf. § 2, stk. 6.
Stk. 5.  Landbrugsministeren fastsætter nærmere regler  

 om opgørelse af egenkapitalen.« 7. § 6 affattes således:
»§ 6.  Lånet skal sikres ved oprykkende panteret  

 i den pågældende ejendom efter de bestående pantehæftelser, således at lånet  

 i forbindelse med restgælden på disse hæftelser får pantesikkerhed inden for  

 95 pct. af den godkendte handelsværdi, jf. § 4, stk. 3. Landbrugsministeren  

 fastsætter regler om omregning af de foranstående pantehæftelser til  

 kontantværdi.
Landbrugsministeren kan endvidere fastsætte regler til sikring  

 af, at lånet ikke respekterer pantehæftelser, der indeholder urimelige  

 vilkår.« 8. § 7, stk. 1, affattes således:
»Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 lån efter denne lov.
I den periode, hvor landbrugsministeren betaler ydelser  

 og bidrag, skal lånet ved tilladelsens meddelelse efter tilbagerykningen være  

 pantesikret inden for 95 pct. af den kontante handelsværdi, jf. § 4, stk. 3,  

 og efter denne periodes udløb inden for 85 pct. af den kontante  

 handelsværdi.« 9. § 8 affattes således:
 »§ 8.  Lånet kan til enhver tid indfries helt  

 eller delvis.
 Stk. 2.  Lånet forfalder til indfrielse ved ejerskifte,  

 jf. dog § 10, samt hvis landbrugspligten på den belånte ejendom ophæves,  

 eller hvis bedriftens jorder i væsentligt omfang overgår til anden anvendelse  

 end jordbrug.
 Stk. 3.  Lånet kan forlanges indfriet, hvis  

 betingelserne i § 2, stk. 2 og 4, jf. § 2, stk. 7, ikke længere er opfyldt.  

 Lånet kan endvidere forlanges indfriet, hvis det er overtaget af låntagerens  

 ægtefælle eller et selskab i henhold til § 10 og betingelserne herfor ikke  

 længere er opfyldt.
 Stk. 4.  Et fælleslån efter § 12 kan forlanges indfriet  

 helt eller delvis, hvis en eller flere af de anpartserhververe, der ved  

 udmålingen af fælleslånet opfyldte lovens betingelser, ikke længere opfylder  

 betingelserne i § 2, stk. 2, jf. § 2, stk. 7, og § 12, stk. 6. Lånet kan  

 endvidere forlanges indfriet, hvis betingelserne i § 12, stk. 3 og 5, ikke  

 længere er opfyldt.
 Stk. 5.  Hvis en låntager afhænder en anpart af den  

 belånte ejendom, skal det skyldige lånebeløb af låntager nedbringes til et  

 beløb, der svarer til restgælden på et lån, der på det oprindelige  

 ansøgningstidspunkt kunne ydes til den resterende anpart.
Stk. 6.  Landbrugsministeren kan bestemme, at det  

 skyldige lånebeløb af låntager skal nedbringes forholdsmæssigt, hvis  

 handelsværdien nedbringes ved salg af en del af bedriften.« 10. § 9 affattes således:
»§ 9.  Landbrugsministeren kan tillade, at et  

 skyldigt lånebeløb overføres til en ny ejendom på de hidtidige vilkår, hvis  

 en låntager erhverver anden jordbrugsbedrift eller anpart heraf og bosætter  

 sig på denne bedrift.
Låntager må på ansøgningstidspunktet ikke være fyldt 45  

 år og skal opfylde det uddannelsesmæssige krav for så vidt angår den nye  

 bedrift.
 Stk. 2.  Ved overførsel af det skyldige lånebeløb, jf.  

 stk. 1, må lånebeløbet ikke overstige det lån, der kunne ydes efter § 4.  

 Lånet skal være pantesikret i den erhvervede ejendom som anført i § 7 og kan  

 respektere nødvendig låntagning til finansiering af erhvervelsen under  

 hensyntagen til frigjorte midler ved salget af den tidligere ejede bedrift.
Stk. 3.  Landbrugsministeren kan, hvis en eller flere af  

 anpartshaverne afhænder deres anpart i en bedrift, hvortil der er ydet et  

 fælleslån efter § 12, tillade, at det skyldige lånebeløb af andelen af  

 fælleslånet overføres til en ny bedrift, jf. stk. 1 og 2.« 11. § 10, stk. 2, affattes således:
 » Stk. 2.  Erhverver og overtager et aktie- eller  

 anpartsselskab i overensstemmelse med reglerne i lov om landbrugsejendomme et  

 væksthusgartneri eller en planteskole, hvori lånet indestår, kan  

 landbrugsministeren tillade, at selskabet kan overtage lånet på betingelse  

 af, at låntageren:
 12. I § 10 indsættes som stk. 5:
»Stk. 5.  Tilladelse efter stk. 2 kan tidligst  

 gives 7 år efter, at lånet er udbetalt.« 13. § 11 ophæves.
 14. § 12 affattes således:
»§ 12.  Til flere jordbrugere, der i fællesskab  

 erhverver en jordbrugsbedrift, kan ydes et fælleslån.
Dette lån udgør det  

 efter § 4, stk. 2, fastsatte beløb multipliceret med Stk. 2.  Et fælleslån kan højst udgøre 30 pct. af  

 udmålingsgrundlaget.
 Stk. 3.  Ved fælleslån efter stk. 1 skal bedriften kræve  

 en arbejdsindsats på mindst 1 heltidsbeskæftiget pr. anpartserhverver.
Stk. 4.  Opfylder en eller flere af anpartserhververne  

 ikke lovens betingelser, udmåles lånet efter stk. 1 efter værdien af de  

 øvrige anparter og antallet af øvrige anpartserhververe.
Den krævede  

 arbejdsindsats efter stk. 3 opgøres efter antallet af øvrige  

 anpartserhververe.
 Stk. 5.  Det er en betingelse for ydelse af lån efter  

 stk. 1, at lovens betingelser opfyldes af mindst 2 anpartserhververe, der  

 tilsammen erhverver anparter svarende til mindst halvdelen af bedriften.
 Stk. 6.  Bestemmelsen i § 2, stk. 2, nr. 3, anvendes med  

 fornøden tilpasning ved ydelse af fælleslån.
Stk. 7.  Landbrugsministeren kan fastsætte nærmere  

 regler for ydelse af fælleslån.« 15. § 13 affattes således:
»§ 13.  Bestemmelserne i §§ 4 og 12 finder med de  

 fornødne tilpasninger tilsvarende anvendelse, hvis bedriften erhverves af et  

 personligt ansvarligt interessentskab eller lignende eller et  

 kommanditselskab.
Landbrugsministeren kan fastsætte nærmere regler for ydelse  

 af lån til sådanne fællesskaber.« 16. § 14 affattes således:
 »§ 14.  En låntager, der ikke har opnået  

 maksimumlån efter § 4, kan, hvis lovens betingelser i øvrigt er opfyldt, opnå  

 et eller flere nye lån, der højst kan udmåles på grundlag af det resterende  

 udmålingsgrundlag efter § 4, stk. 2.
Stk. 2.  Lån efter stk. 1 kan alene ydes med hensyn til  

 erhvervelse og overtagelse inden 7 år fra den belånte ejendoms overtagelse af Stk. 3.  Landbrugsministeren kan fastsætte nærmere  

 regler for ydelse af lån efter stk. 1, jf. stk. 2, herunder om  

 egenkapitalkravet, jf.§ 4 a.« 17. § 16 affattes således:
»§ 16.  Af de ydelser og bidrag, der er nævnt i §  

 5, betaler landbrugsministeren Stk. 2.  Landbrugsministeren kan fastsætte bestemmelser  

 om, at lånet, jf. § 5, forrentes og afdrages med en fast kvartårlig ydelse,  

 samt at betalinger i medfør af stk. 1 sker i forhold hertil.
Stk. 3.  Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.« 18. § 18 ophæves.
19. I § 19, stk. 2, 2. pkt., ændres »§ 8, 3. og 4.  

 pkt.« til: »§ 8, stk. 3 og 4.« 20. § 21, stk. 2, affattes således:
»Stk. 2.  Landbrugsministeren kan bestemme, at  

 regler fastsat efter § 4, stk. 3, og efter § 6, 3. pkt., med de fornødne  

 tilpasninger finder tilsvarende anvendelse ved tilbagerykning af lån, der er  

 ydet efter lov om udlån til yngre jordbrugere.
Endvidere kan  

 landbrugsministeren fastsætte regler om den beløbsmæssige vægtning af de  

 foranstående pantehæftelser i forhold til lån, der er ydet efter lov om udlån  

 til yngre jordbrugere, jf. lovbekendtgørelse nr. 96 af 26. februar  

 1981.« § 2 Landbrugsministeren fastsætter tidspunktet for lovens ikrafttræden.
§ 3 Stk. 1.  Loven finder anvendelse for jordbrugere, der  

 ved dens ikrafttræden ikke har ansøgt om eller fået bevilget lån og tilskud i  

 henhold til lov om udlån til yngre jordbrugere, jf. lovbekendtgørelse nr. 96  

 af 26. februar 1981, eller lån og tilskud i henhold til lov nr. 150 af 17.  

 april 1985 om statsgaranti og rentetilskud m.m. ved udlån til yngre  

 jordbrugere.
 Stk. 2.  Lov nr. 150 af 17. april 1985 om statsgaranti  

 og rentetilskud m.m. ved udlån til yngre jordbrugere gælder fortsat for  

 jordbrugere, der ved denne lovs ikrafttræden har ansøgt om eller fået  

 bevilget lån og tilskud, samt for de lån og tilskud, der er ydet under nævnte  

 lov.
Givet på Christiansborg Slot, den 13.  

 juni 1990 Under Vor Kongelige Hånd og Segl MARGRETHE R.
