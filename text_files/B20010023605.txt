Bekendtgørelse om  

 fysioterapeutuddannelsen I medfør af § 1, stk. 8 -10, i lov om terapiassistenter,  

 jf. lovbekendtgørelse nr. 631 af 30. august 1991, og § 5,  

 stk. 1-3 og § 11, stk. 2 og 3, i lov nr. 481 af 31. maj 2000  

 om mellemlange videregående uddannelser og efter forhandling med  

 sundhedsministeren fastsættes:
Kapitel 1 Uddannelsens formål og varighed § 1. Formålet med fysioterapeutuddannelsen  

 er at kvalificere de studerende til efter endt uddannelse at fungere  

 selvstændigt som fysioterapeut og herunder indgå i et  

 tværfagligt samarbejde.
Uddannelsen skal kvalificere de studerende til  

 at kunne planlægge, udføre, evaluere og dokumentere  

 fysioterapeutiske opgaver inden for sundhedsfremme, sygdomsforebyggelse,  

 behandling, habilitering, rehabilitering og faglig udvikling, så de  

 studerende herved opnår handlekompetence inden for det  

 fysioterapeutiske professionsområde.
 Stk. 2. De studerende skal kvalificere sig til at:
 1)	Udvikle, styrke, opretholde og genskabe optimal bevægelses- og  

 funktionsevne hos mennesker med det formål at fremme sundhed og  

 livskvalitet samt forebygge funktionstab og begrænsninger hos det  

 enkelte menneske.
 2)	Målrette den fysioterapeutiske intervention mod det enkelte  

 menneske og grupper af mennesker i alle livsaldre i samspil med omgivelserne  

 og med fokus på fritidsliv og miljø, herunder  

 arbejdsmiljø og ergonomi.
 3)	Indgå i samarbejde med patienten, pårørende,  

 kolleger og andre faggrupper uafhængigt af kulturel og sproglig  

 baggrund.
 4)	Igangsætte og indgå i arbejdsmæssige  

 sammenhænge, hvor der udføres forsknings- og  

 udviklingsarbejde.
 5)	Fortsætte i teoretisk og klinisk kompetencegivende  

 videreuddannelse efter afsluttet grunduddannelse.
 § 2. Uddannelsen til fysioterapeut foregår  

 ved uddannelsesinstitutioner med godkendt studieordning.  

 Uddannelsesinstitutionerne er ansvarlige for fysioterapeutuddannelsen i sin  

 helhed, hvilket indebærer ansvar for indhold, sammenhæng og  

 koordinering af uddannelsens teoretiske og kliniske  

 uddannelseselementer.
Stk. 2. Fysioterapeutuddannelsen er en semesteropdelt  

 uddannelse, der er normeret til 3½ studenterårsværk eller 210  

 ECTS-point.
Et studenterårsværk er en fuldtidsstuderendes arbejde  

 i 1 år.
Et studenterårsværk svarer til 60 point i European  

 Credit Transfer System (ECTS-point). Hvert semester varer 18 -24 uger.
Stk.3. Uddannelsen skal være afsluttet senest 6 år  

 efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor i fysioterapi.
Betegnelsen på engelsk er Bachelor  

 Degree in Physiotherapy ( B.Pt.).
 Stk. 2. Den studerende autoriseres efter bestået eksamen  

 som fysioterapeut i medfør af lov om terapiassistenter.
Kapitel 2 Uddannelsens tilrettelæggelse og indhold § 4. Uddannelsen tilrettelægges i forhold  

 til hovedområderne i det fysioterapeutiske virksomhedsfelt, så  

 der etableres en vekselvirkning med anvendelse af differentierede  

 undervisningsformer og kombination mellem teori og klinisk undervisning.  

 Klinisk undervisning og undervisning i fagene, jf. § 10, interagerer  

 bl.a. i form af projektarbejde med henblik på at integrere teorier og  

 metoder fra uddannelsens fag og emneområder.
I uddannelsen indgår  

 f.eks. praksisstudier og praktiske øvesituationer, hvor de studerende  

 bl.a. arbejder med relationen mellem teori og praksis.
Stk. 2. Målet er, at de studerende skal kunne analysere  

 og vurdere kroppen som fysisk størrelse, fænomen og som  

 udtryksfelt samt dokumentere færdigheder inden for fysioterapeutiske  

 arbejdsmetoder.
Kropslig læring, bevægelseserfaring og refleksion  

 er centrale begreber som forudsætning for selvstændig analyse og  

 bearbejdning af fysioterapeutiske problemstillinger.
§ 5. Uddannelsen tilrettelægges med stigende  

 sværhedsgrad og kompleksitet gennem forløbet.
Fagenes placering,  

 omfang og indhold prioriteres i forhold til de fysioterapeutiske  

 problemstillinger i uddannelsen.
 § 6. Nationale og internationale  

 forskningsresultater fra det fysioterapeutiske område og andre  

 fagområder, der er relevante for professionen, integreres i  

 størst muligt omfang i undervisningen.
§ 7. I uddannelsen indgår tværfaglige  

 elementer svarende til mindst 8 ECTS-point, der skal indgå i  

 såvel den teoretiske som den kliniske undervisning.
Hvert element skal  

 arrangeres i samspil med mindst en af de samarbejdsparter, der er relevante  

 for faggruppen.
 Stk. 2. I uddannelsens teoretiske og kliniske dele  

 indgår undervisningsformer og læringsmiljøer, der udvikler  

 de studerendes selvstændighed, samarbejdsevne, refleksion og evne til  

 at skabe faglig fornyelse.
 Stk. 3. I uddannelsen vægtes, at de studerende får  

 mulighed for at opnå bred praksiserfaring inden for kliniske og andre  

 fysioterapeutisk relevante virksomhedsområder, og at dette ligesom  

 bevægelsesaktiviteter og manuelle færdigheder indgår i hele  

 studiet.
§ 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 9. Uddannelsen omfatter en teoretisk  

 undervisningsdel svarende til 168 ECTS-point og en klinisk undervisningsdel  

 svarende til 42 ECTS-point.
Stk. 2. I uddannelsen indgår en valgfri del svarende til  

 26 ECTS-point.
I den valgfri del indgår det afsluttende  

 bachelorprojekt, der har et omfang på 20 ECTS-point.
Gennem arbejdet  

 med bachelorprojektet skal den studerende erhverve sig kvalifikationer inden  

 for fysioterapeutisk udviklingsarbejde.
I projektet behandles en selvvalgt  

 problemstilling inden for fysioterapi og med anvendelse af videnskabelig  

 metode.
Problemstillingen godkendes af uddannelsesinstitutionen.
 § 10. Uddannelsen omfatter teoretisk og klinisk  

 undervisning inden for følgende fag, jf. fagenes indholds- og  

 målbeskrivelser i bilag til bekendtgørelsen:
1) Sundhedsvidenskabelige  

 fag, 118 ECTS-point heraf Fysioterapeutiske  

 fag 100 ECTS-point Øvrige sund-  

 hedsvidenskabe-  

 lige fag 18 ECTS-point 2) Naturviden-  

 skabelige fag 20 ECTS-point 3) Samfundsviden-  

 skabelige fag 15 ECTS-point 4) Humanistiske fag 15 ECTS-point 5) Klinisk under-  

 visning, jf. § 11.
42 ECTS-point I alt 210 ECTS-point § 11. Målet med den kliniske undervisning er  

 at skabe sammenhæng mellem teoretisk og praktisk kundskab og derved  

 sikre professionsbasering og praksisnærhed.
Den kliniske del af  

 uddannelsen tilrettelægges med progression fra det observerende til det  

 reflekterende og selvstændigt udøvende i forbindelse med  

 træning af grundlæggende kompetencer inden for sundhedsfremme,  

 sygdomsforebyggelse, behandling, habilitering og rehabilitering.
Stk. 2. Den kliniske undervisning, der udgør 42  

 ECTS-point, foregår på godkendte undervisningssteder med  

 fysioterapeutisk relevant virksomhed.
Det påhviler det kliniske  

 undervisningssted at udarbejde beskrivelse af det kliniske  

 undervisningsforløb.
Beskrivelsen skal godkendes af  

 uddannelsesinstitutionen.
De studerende undervises og vejledes af kliniske  

 undervisere.
De studerende har pligt til at deltage i den kliniske  

 undervisning efter regler fastsat i studieordningen.
Kapitel 3 Eksamen m.v.
§ 12. Uddannelsen indeholder 6 eksterne  

 prøver, hvoraf en prøve placeres ved udgangen af 2. semester og  

 en prøve i 7. semester, bachelorprojektet.
Bachelorprojektet  

 bedømmes ved en mundtlig prøve.
Der gives en samlet karakter  

 for det skriftlige arbejde og præstationen ved prøven.  

 Prøven er individuel.
Placeringen af de øvrige eksterne  

 prøver og eventuelle interne prøver fastsættes i  

 studieordningen.
Stk. 2. Kliniske undervisningsperioder svarende til sammenlagt  

 mindst 18 uger bedømmes. 2 perioder af mindst 6 uges varighed  

 bedømmes.
Der gives bedømmelsen Bestået/Ikke  

 bestået.
Bedømmelsen sker ved intern prøve.
 Stk. 3. De eksterne og interne prøver, der ligger i  

 studiets tre første år, skal være bestået,  

 før den studerende kan afslutte bachelorprojektet.
 Stk. 4. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (censorbekendtgørelsen).
Kapitel 4 Studieordningen § 13. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler om:
 1)	Mål for samt indhold og tidsmæssigt omfang af de enkelte  

 fag samt fagenes placering og bedømmelse i studieforløbet.  

 Omfanget af fagene fastsættes i ECTS-point, jf. § 10.
 2)	Mål, indhold, tidsmæssigt omfang, placering,  

 tilrettelæggelse og bedømmelse af den kliniske undervisning, jf.  

 § 11 og § 12.
 3)	Godkendelse af kliniske undervisningssteder, jf. § 11.
 4)	Beskrivelse af undervisnings- og arbejdsformer i uddannelsen,  

 herunder IT i uddannelsen, jf. § 7.
 5)	Den valgfri del, jf. § 9, stk. 2.
 6)	Udarbejdelse af bacheloropgaven, jf. § 9, stk. 2.
 7)	Obligatorisk deltagelse i den kliniske undervisning, jf. § 11,  

 stk. 2.
 8)	Merit, jf. § 16.
 9)	Beskrivelser af hovedområderne i virksomhedsfeltet, jf.  

 § 4.
 10)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 14. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
 Stk. 2. Inden en studieordning fastsættes og ved  

 væsentlige ændringer af denne, skal studieordningen godkendes af  

 Undervisningsministeriet efter indhentet udtalelse fra Sundhedsstyrelsen.
Stk. 3. Ved udarbejdelse af studieordningen deltager en  

 repræsentant for de studerende og en repræsentant for de kliniske  

 undervisningssteder.
Ved væsentlige ændringer af studieordningen  

 tager institutionen kontakt til aftagerrepræsentanter og indhenter en  

 udtalelse fra censorformandskabet, jf. censorbekendtgørelsen.  

 Studieordningen koordineres med studieordningerne fra de øvrige  

 uddannelsessteder, så der sikres en ensartet kvalitet af uddannelsen  

 på landsplan.
Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer heri.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 5 Andre regler § 15. Skift til samme uddannelse ved anden  

 institution kan først ske efter 1. studieår, og efter at 1.  

 eksterne prøve er bestået.
Institutionen kan dispensere herfra,  

 såfremt der foreligger usædvanlige forhold.
 § 16. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
Stk. 2. Institutionen kan herudover i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
 § 17. Uddannelsesinstitutionen kan beslutte, at en  

 studerende skal afbryde eller ophøre med uddannelsen på de  

 kliniske undervisningssteder, hvis det er åbenbart, at den studerende  

 på grund af vedvarende somatisk eller psykisk sygdom eller  

 diagnosticerede personlighedsforstyrrelser, misbrug eller lignende ikke kan  

 fungere forsvarligt i relation til patienten.
§ 18. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, hvor  

 institutionen kan dispensere, jf. § 2, stk. 3, § 15 og  

 § 16, stk. 2.
§ 20. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører den i § 17 beskrevne situation eller  

 vedrører retlige spørgsmål.
Klagen indgives til  

 uddannelsesinstitutionen.
Institutionen videresender klagen til ministeriet  

 ledsaget af en udtalelse.
Institutionen giver klageren lejlighed til inden  

 for en frist på mindst 1 uge at kommentere udtalelsen.
Kommentarerne  

 medsendes til ministeriet.
 Stk. 2. Fristen for at indgive klage efter stk.1 er 2 uger fra  

 den dag, afgørelsen er meddelt klageren.
Kapitel 6 Ikrafttræden og overgangsregler § 21. Bekendtgørelsen træder i kraft  

 den 1. september 2001 og har virkning for studerende, der begynder på  

 uddannelsen den 1. september 2001 eller senere.
 Stk. 2. Samtidig ophæves bekendtgørelse nr. 45  

 af 27. januar 1988 om uddannelse af fysioterapeuter, jf. dog  

 stk. 3.
 Stk. 3. Studerende, der er begyndt på  

 fysioterapeutuddannelsen før den 1. september 2001, har ret til at  

 færdiggøre uddannelsen efter reglerne i bekendtgørelse  

 nr. 45 af 27.januar 1988.
 Stk. 4. Institutionen fastsætter overgangsregler for de  

 studerende, der i medfør af stk. 3 har ret til at  

 færdiggøre uddannelsen efter de hidtidige regler, men som  

 ønsker at færdiggøre uddannelsen efter reglerne i  

 nærværende bekendtgørelse.
Undervisningsministeriet, den 30. marts  

 2001 P.M.V.Ivan SørensenStyrelseschef /Carl Erik Lautrup Bilag 1 Marts 2001 Bekendtgørelse om fysioterapeutuddannelsen Indledning Fysioterapi er et sundhedsvidenskabeligt fagområde, som omhandler  

 sundhedsfremme, forebyggelse, behandling, habilitering og rehabilitering af  

 mennesker, jf. §1.
 Den fysioterapeutiske teori og praksis er i udvikling og det  

 fysioterapifaglige arbejdsområde udvides og forandres.  

 Kvalitetsvurdering, udvikling og formidling af fysioterapi er således  

 en integreret del af fysioterapeuters fagområde.
Fysioterapi som videnområde omfatter viden om og studier af  

 mennesket, dets bevægelser og funktionsevne.
Det videnskabelige  

 grundlag for fysioterapi er sundhedsvidenskab, naturvidenskab,  

 bevægelsesvidenskab, samfundsvidenskab og humaniora.
 Disse forhold danner baggrund for nedenstående overordnede  

 målsætninger for uddannelsens fagområder.
 Ved udarbejdelse af studieordninger tages der udgangspunkt i disse  

 målsætninger.
Sundhedsvidenskabelige fag  

 heraf 118 ECTS-point Fysioterapeutiske fag 100 ECTS-point Målet med undervisning i de fysioterapeutiske kernefag er, at  

 de studerende tilegner sig handlekompetence i forhold til problemstillinger i  

 de fysioterapeutiske virksomhedsområder.
 De studerende skal kunne arbejde selvstændigt med den  

 fysioterapeutiske proces og inddrage viden og perspektiver fra andre  

 sundhedsvidenskabelige fag samt fra naturvidenskabelige,  

 samfundsvidenskabelige og humanistiske fag.
 De studerende skal med udgangspunkt i mennesket og dets fysiske, psykiske,  

 sociale og eksistentielle aspekter tilegne sig teoretisk og praktisk viden om  

 følgende kerneområder:
1)	Krop/kropsbevidsthed/kropserkendelse/kropsudtryk 2)	Bevægelse 3)	Berøring 4)	Sundhed/Sygdom 5)	Kommunikation/Handling.
 Disse kerneområder anvendes desuden i forhold til de  

 forskellige niveauer, hvor bevægelse indgår i det enkelte  

 menneskes liv:
1)	Kroppens struktur og funktion ( led, muskler, nerver,  

 kredsløb etc. ) 2)	Personens aktivitetsniveau ( personens evne til  

 bevægelseshandling ) 3)	Personens sociale liv (personens mulighed for deltagelse i sociale  

 og kulturelle aktiviteter) 4)	Personens arbejdsliv, herunder arbejdsmiljø og  

 ergonomi.
 I den fysioterapeutiske arbejdsproces  

 indgår:
1)	Undersøgelse, analyse og funktionsdiagnostik 2)	Intervention/behandling 3)	Evaluering, dokumentation og kvalitetssikring 4)	Tværfagligt arbejde og formidling.
 Vedrørende den nærmere beskrivelse af de  

 fysioterapeutiske fag henvises til studieordningen.
Andre sundhedsvidenskabelige fag 18 ECTS-point Målet er, at de studerende kan redegøre for  

 de lægelige specialers basale undersøgelses-, behandlings- og  

 forebyggelsesmetoder, herunder indikationer og kontraindikationer for  

 fysioterapeutisk intervention samt den dertil knyttede terminologi,  

 således at denne viden kan anvendes i forbindelse med fysioterapeutisk  

 arbejde, ligesom de skal kunne anvende sundhedsvidenskabelige metoder.
Fagområdet andre sundhedsvidenskabelige fag indeholder emner inden  

 for de nedenstående fag.
Fagene kan indgå i forskellige  

 sammenhænge, og benævnelsen kan veksle:
1)	Generel sygdomslære incl. medicin, kirurgi, almen patologi,  

 geriatri, pædiatri og obstetrik 2)	Specifik sygdomslære incl. reumatologi, ortopædkirurgi,  

 psykiatri og neurologi 3)	Socialmedicin, arbejdsmedicin, folkesundhedsvidenskab og  

 epidemiologi 4)	Sundhedsvidenskabelige metoder.
Naturvidenskabelige fag 20 ECTS-point De studerende skal kunne vurdere menneskets anatomiske/biomekaniske /  

 fysiologiske forhold i forbindelse med undersøgelse og analyse af  

 patienters/klienters fysiske funktioner ved behandling af  

 funktionsforstyrrelser og anvendelse af forskellige træningsformer.
De  

 skal kunne tilrettelægge og vurdere effekten af fysisk træning  

 på baggrund af kendskab til kroppens reaktioner på inaktivitet,  

 træning og arbejde, ligesom de skal kunne anvende naturvidenskabelige  

 metoder.
Det naturvidenskabelige fagområde indeholder emner inden for de  

 nedenstående fag.
Fagene kan indgå i forskellige  

 sammenhænge, og benævnelsen kan veksle:
l)	Anatomi 2)	Fysiologi 3)	Biofysik 4)	Biomekanik 5)	Naturvidenskabelige metoder.
Samfundsvidenskabelige fag 15 ECTS-point Målet er, at de studerende tilegner sig forståelse for  

 patienters og klienters levevilkår, betingelser og muligheder samt  

 forståelse for fysioterapiens samfundsmæssige rolle og placering.  

 Fagene skal tillige give de studerende baggrund for at udføre  

 rådgivende, vejledende, sagsbehandlende, administrative og  

 ledelsesmæssige funktioner og sikre forudsætninger for at  

 indgå i projektarbejde samt for at kunne agere i tværfaglige og  

 tværsektorielle sammenhænge på baggrund af viden om  

 sundheds- og socialvæsenets opbygning.
Det samfundsvidenskabelige fagområde indeholder emner inden for de  

 nedenstående fag.
Fagene kan indgå i forskellige  

 sammenhænge, og benævnelsen kan veksle:
 1)	Sociologi.
 2)	Social-, sundheds- og arbejdsmiljølovgivning (det  

 arbejdsretslige system).
 3)	Forvaltningsret (tavshedpligt, samtykkeregler m.v).
 4)	Administration, økonomi og ledelse.
 5)	Samfundsvidenskabelige metoder.
Humanistiske fag 15 ECTS-point Målet er, at de studerende tilegner sig viden, som er  

 nødvendig for forståelse af og indsigt i egne og  

 patienters/klienters reaktioner i forbindelse med udøvelse af  

 fysioterapi.
De studerende skal kunne vurdere psykologiske faktorers  

 indflydelse på patienters/klienters adfærd og reaktioner samt  

 på samspillet mellem patient og fysioterapeut.
Undervisningen medvirker  

 til udvikling af personlige kvalifikationer og etisk kompetence for  

 udøvelse af professionen.
De studerende skal kunne anvende forskellige  

 pædagogiske metoder og redskaber til at tilpasse og målrette  

 formidling og kommunikation til den enkelte patient/klient eller grupper af  

 patienter/klienter.
Det humanistiske fagområde indeholder emner inden for de  

 nedenstående fag.
Fagene kan indgå i forskellige  

 sammenhænge, og benævnelsen kan veksle:
1)	Psykologi 2)	Pædagogik 3)	Kommunikation 4)	Etik i sundhedsarbejde 5)	Videnskabsteori (filosofi) 6)	Humanistiske metoder.
Klinisk Undervisning 42 ECTS-Point Målet for den kliniske undervisning er at forøge de  

 studerendes viden, kvalifikationer og færdigheder samt at påvirke  

 holdninger, idet der samtidig sker en integration af teoretiske og praktiske  

 elementer af uddannelsen.
Den kliniske undervisning skal således have  

 selvstændig læringsværdi.
Herunder skal den kliniske  

 undervisning sikre de studerende anvendelse, videreudvikling og  

 perspektivering af den teoretiske del af uddannelsen, så de  

 lærer, afprøver og reflekterer over fysioterapeutiske metoder i  

 et realistisk erfaringsrum.
Den kliniske undervisning skal tillige bidrage  

 til socialisering og læring af professionens værdier og  

 normer.
 Regler om tilrettelæggelse, indhold, forholdet mellem teori og  

 praksis og bedømmelse fastsættes i studieordningen.  

 Uddannelsesinstitutionerne koordinerer arbejdet, og der udarbejdes i  

 fællesskab regler og overordnede mål for den kliniske  

 uddannelse.
