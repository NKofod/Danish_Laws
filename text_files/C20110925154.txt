Skrivelse om delegation til Energistyrelsen om udøvelse af tilsyn m.m. i henhold til lov nr. 455 af 18. maj 2011 om energimærkning af energirelaterede produkter § 1. Hvor klima- og Energiministeren i henhold til lov nr. 455 af 18. maj 2011 om energimærkning af energirelaterede produkter tillægges beføjelser, udøver Energistyrelsen disse beføjelser på ministerens vegne samt modtager underretning og materiale på vegne af ministeren.
 § 2. Hvor klima- og Energiministeren i henhold til lov nr. 455 af 18. maj 2011 om energimærkning af energirelaterede produkter er tillagt beføjelser at fastsætte administrative forskrifter, udøver Energistyrelsen disse beføjelser på ministerens vegne.
