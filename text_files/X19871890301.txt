Holding aps's kontante indløsning af konvertible gældsbreve medførte  

 ikke, at A kunne opgøre et tab.
Holding aps's indløsning af gældsbrevene til  

 en højere kurs end selskabet var forpligtet til, ville medføre, at  

 indløsningsbeløbet skulle beskattes som indkomst hos A.
 Ligningsrådet blev spurgt om følgende:
1. Vil kontant indløsning til kurs 100 den 1. december 1987 af nom. 32.000  

 kr. konvertible gældsbreve medføre, at A kan opgøre et tab på 260.672 kr.? 2. Vil i benægtende fald kontant indløsning til senest kendte eller  

 beregnelige formueskattepligtige kurs udelukkende medføre beskatning i  

 henhold til aktieavancebeskatningslovens regler for beskatning af  

 hovedaktionærer, jf. lovens § 4, og § 7? Sagens omstændigheder var:
A ejede nom 48.000 kr. anparter og nom. 32.000 kr. konvertible gældsbreve  

 i Holding ApS, som havde en anpartskapital på 90.000 kr., og som den 29. juni  

 1981 optog et lån på 60.000 kr. mod udstedelse af nom. 60.000 kr. konvertible  

 gældsbreve.
De resterende værdipapirer i Holding ApS ejedes af et selskab,  

 som beherskedes af A.
 Der var endnu ikke truffet beslutning om eventuel konvertering af de  

 konvertible gældsbreve til anparter, da videre beslutning i sagen afventede  

 besvarelsen af forespørgslen om forhåndsbesked.
 A overvejde at kræve lånet indfriet til kurs 100 ved  

 konverteringsperiodens udløb fremfor at benytte sig af sin ret til at lade  

 lånet konvertere til anparter i selskabet.
 På baggrund heraf spurgte man, at indfrielsen til kurs 100 ville medføre  

 et fradragsberettiget tab ifølge aktieavancebeskatningslovens § 4, stk. 4, på  

 260.672 kr., som revisor havde beregnet således:
 Ligningsrådet fandt, at Holding ApS's indløsning pr. 1. december 1987 af  

 A's nom. 32.000 kr. konvertible gældsbreve til kurs 100 skulle behandles  

 skattemæssigt efter reglerne i aktieavancebeskatningsloven.
 Som afståelsessum for de konvertible gældsbreve i relation til opgørelse  

 af fortjeneste eller tab efter reglerne i aktieavancebeskatningsloven kunne  

 kurs 100 ikke godkendes, men afståelsessummen måtte ansættes til de  

 konvertible gældsbreves kursværdi umiddelbart forud for indløsningen pr. 1.  

 december 1987 beregnet med udgangspunkt i det regnskab, som har status pr.  

 30. september 1987, og efter de retningslinjer, som er indeholdt i  

 Skattedepartementets cirkulære af 17. november 1982 om værdiansættelsen af  

 aktiver og passiver m.m. og ved gaveafgiftsberegning, pkt. 17 og 18.
Der var herved henset til, at de konvertible gældsbreves kursværdi pr. 1.  

 december 1987 måtte anses at overstige kurs 100, samt at indløsningen til  

 kurs 100 i stedet for konvertering, når i øvrigt henses til aktionærkredsen i  

 selskabet, herefter ikke kunne anses at være begrundet i reelle  

 forretningsmæssige hensyn.
Det bemærkedes herved, at skattekursen pr. 1.  

 januar 1987 for de nom. 90.000 kr. anparter alene udgjorde kurs 11.970, der  

 var beregnet som 90 % af indre værdi pr. 30. september 1985, og den  

 gennemsnitlige skattekurs pr. 1. januar 1987 for anparter og de konvertible  

 gældsbreve udgjorde derfor 7.220.
 Vedrørende spørgsmål 2 bemærkede Ligningsrådet, at Holding ApS alene var  

 pligtig at indløse gældsbrevene pr. 1. december 1987 til kurs 100, og såfremt  

 selskabet derfor indløser gældsbrevene til en højere kurs, findes  

 indløsningsbeløbet ikke at skulle behandles skatemæssigt efter reglerne i  

 aktieavancebeskatningsloven, idet indløsningsbeløbet fandtes at skulle  

 beskattes fulldt ud som almindelig indkomst efter ligningslovens § 16 B, stk.  

 1, idet der var tale omm afståelse af værdipapirerne til selskabet.
