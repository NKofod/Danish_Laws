Skrivelse om, hvorvidt et  

 kommunalbestyrelsesmedlem, der er idømt dagbøder for  

 overtrædelse af straffelovens § 291, stk. 1, er valgbar (Fra Valgbarhedsnævnet til en kommunalbestyrelse,  

 j.nr. 559 og 560/1999) Ved brev af 9. september 1999 har X-Kommunalbestyrelse i  

 medfør af den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN den 31. marts 1999  

 ved retten i Y er idømt 6 dagbøder á 200 kr. for  

 overtrædelse af straffelovens § 291, stk. 1.
 Det fremgår af sagen, at den pågældende  

 den 8. marts 1998 i forening med andre har malet gul maling på  

 kantstensstrækninger af en længde på ca. tre meter ud for  

 fem nærmere angivne adresser, hvorved der skete skade for i alt 2.560  

 kr.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
