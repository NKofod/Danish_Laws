 VI MARGRETHE DEN ANDEN, af Guds Nåde Danmarks Dronning,  

 gør vitteligt: I henhold til § 2 i lov af 25. juni 1870 om udgivelsen af en  

 Lovtidende og en Ministerialtidende, som ændret ved lov nr. 467 af 14.  

 december 1923 og lov nr. 279 af 18. juni 1951, fastsættes:
 § 1.  Bilagene til justitsministeriets bekendtgørelse  

 om national vejtransport af farligt gods indføres ikke i Lovtidende men  

 kundgøres efter regler, der fastsættes af justitsministeren.
 § 2.  De tekniske forskrifter om national vejtransport  

 af farligt gods, som Statens brandinspektion udfærdiger i medfør af den i § 1  

 nævnte bekendtgørelse, indføres ikke i Lovtidende men kundgøres efter regler,  

 der fastsættes af justitsministeren.
 § 3.  Anordningen træder i kraft ved bekendtgørelsen i  

 Lovtidende.
Givet på Amalienborg, den 31. december  

 1984 Under Vor Kongelige Hånd og Segl MARGRETHE R.
