Kendelse afsagt af  

 Tvistighedsnævnet den 6. december 2002 i sag 32.2002 Elev A mod virksomhed B Mellem klageren, elev A, født den  

 16. januar 1983, og indklagede, virksomhed B, blev den 4. december 1999  

 indgået  

 uddannelsesaftale, hvorefter klageren skulle uddannes som lastbilmekaniker  

 med  

 uddannelsesperiode fra den 31. juli 2000  

    

  

 til den 30. januar 2004.
Klageren har ved sin organisation,  

 Dansk Metalarbejderforbund, ved klageskrift modtaget den 8. maj 2002 indbragt  

 sagen for Tvistighedsnævnet med påstand om, at indklagede tilpligtes at  

 betale  

 til klageren  

    

  

 100.000,00 kr. med tillæg  

 af procesrente fra sagens anlæg til betaling sker.
Som begrundelse for kravet  

 har klageren angivet, at han har været udsat for grov psykisk chikane og  

 indklagedes misligholdelse af uddannelsesaftalen.
 Indklagede har påstået frifindelse  

 og nedlagt selvstændig påstand om, at  

    

  

 klageren tilpligtes at anerkende, at klagerens ensidige ophævelse af  

 uddannelsesaftalen er uberettiget, og at klageren tilpligtes at udrede en  

 erstatning herfor efter Tvistighedsnævnets skøn og sædvanlige praksis.
 Klageren  

    

  

 har givet personligt møde for nævnet og har  

 afgivet forklaring.
 Indklagedes værkstedschef C og  

 tillidsmand og mekaniker hos indklagede D har afgivet forklaring.
 Sagens  

 omstændigheder:
Den 17. august 2001 drøftede  

 klageren og værkstedschef C forskellige forhold vedrørende klagerens  

 situation  

 på arbejdspladsen.
Den 2. november 2001 henvendte klageren sig til C og  

 klagede  

 over, at han igennem længere tid havde været udsat for chikane af forskellig  

 art fra flere af indklagedes svende og lærlinge.
Nogle dage senere talte  

 klageren med sin tillidsmand D om sagen.
Klageren blev sygemeldt den 14.  

 november 2001. Den 3. december blev der i fagforeningen afholdt møde hvori  

 bl.a. klageren, C og D deltog.
C og D afholdt den 10. december 2001 møde med  

 indklagedes svende og lærlinge, hvor man drøftede behandlingen af klageren.  

 Efter mødet talte C telefonisk med klageren.
I forbindelse med et møde mellem  

 parterne den 5. februar 2002 ophævede klageren ensidigt uddannelsesaftalen.
Af en erklæring fra klagerens læge  

 af 18. januar 2002 fremgår bl.a., at klageren det sidste halve års tid havde  

 haft flere episoder med ukarakteristiske symptomer med åndenød, snurren for  

 læber, fingre og tæer mm.
Klageren lider af  

  

 hyperventilationsanfald  

  

 /angstanfald.  

 Efter lægens vurdering er det de sidste måneder blevet mere og mere tydeligt,  

 at anfaldene opstår i relation til begivenheder på arbejdspladsen.
Udover de  

 fysiske symptomer har klageren de sidste måneder ligeledes haft psykiske  

 symptomer, hvor han har følt sig nervøs og trist.
Lægen bemærker, at der er  

 oplysninger om meget dårligt psykisk arbejdsmiljø, og at der er god  

 overensstemmelse mellem klagerens fysiske og psykiske symptomer og det  

 tiltagende dårlige psykiske arbejdsmiljø.
Klageren skrev i januar 2002 en  

 redegørelse til fagforeningen om forholdene på arbejdspladsen.
Af  

 redegørelsen  

 fremgår bl.a., at klageren er blevet drillet med sin størrelse og vægt, at  

 man  

 har brugt hans  

  

 værktøjsskab  

  

 som skraldespand, væltet  

 skabet og klagerens værktøj i værkstedsgraven og svinet værktøjet til.  

 Klageren  

 er endvidere blevet drillet med, at han ikke er blevet på værkstedet efter  

 arbejdstids ophør, og at han lider af astma og allergi.
Han har været  

 isoleret  

 fra det sociale samvær og er i vidt omfang blevet sat til rene oprydnings- og  

 rengøringsarbejder.
 Psykolog E har i en erklæring af  

 11. september 2002 anført, at klageren er ramt af posttraumatisk  

 belastningsreaktion og fortsat slås med følgerne heraf.
 Klageren har fremlagt positive  

 skoleudtalelser og en positiv udtalelse  

    

  

 af 13. september 2002 fra virksomhed B1.
Klageren  

  

  

 har  

 vedstået sin redegørelse til fagforeningen fra januar 2002 og har yderligere  

 forklaret bl.a., at  

    

  

 den chikane, han har  

 beskrevet i redegørelsen, havde stået på i næsten hele læretiden.
Den 17.  

 august 2001 spurgte C til, hvorfor han virkede ked af det og var opfarende.  

 Han  

 fortalte ikke om chikanen, men oplyste, at han var træt af at gå og feje så  

 meget.
Den 2. november 2002 fortalte han C, hvad der var galt;  

    

  

 at han blev  

    

  

 behandlet dårligt og uacceptabelt, og at han havde mistet lysten til at  

 gå på arbejde.
C sagde, at han selv måtte prøve at tale med kollegerne om  

 det.  

 Det skuffede ham, at han ikke fik hjælp af C.
Få dage efter kontaktede han  

 tillidsmand D.
D sagde, at han havde bemærket nogle episoder, men at det  

 kunne  

 være både svært og kostbart for klageren at ophøre med uddannelsen.
Efter råd  

 fra sin læge blev han sygemeldt fra den 14. november 2001. Under mødet den 3.  

 december 2001 kunne han ikke få en ordentlig forklaring på, hvorfor han var  

 blevet behandlet så dårligt.
Der var enighed om, at C og D skulle tale med  

 kollegerne om sagen.
C ringede den 10. december 2001 og sagde, at kollegerne  

 var kede af, at han følte sådan, men han måtte også selv gøre en indsats.
Han  

 talte derefter med sin læge, der frarådede ham at gå på arbejde.
Han havde  

 ingen kontakt med virksomheden frem til den 5. februar 2002, hvor  

 uddannelsesaftalen blev ophævet.
Indklagede har tilbudt ham at blive  

 overflyttet til afdelingen i Aalborg, men det ville forlænge hans transport  

 til  

 arbejde med 50 km.
Han følte allerede fra starten af november 2001, at han  

 ikke  

 ville være på arbejdspladsen.
Der var enkelte svende og lærlinge, der ikke  

 deltog i chikanen.
C kan ikke have undgået at høre nogle af de chikanerende  

 bemærkninger, da han ofte var lige i nærheden.
Han er igennem hele læretiden  

 i  

 vidt omfang blevet sat til oprydnings og rengøringsopgaver.
Det har taget op  

 til 50 % af arbejdstiden.
Han gik bl.a. og gjorde rent i en periode på 14  

 dage.
Værkstedschef  

 C  

  

  

 har forklaret bl.a., at baggrunden for hans samtale med A den 17. august  

 2001 var klager fra svendene, der sagde, at A virkede sur og uinteresseret.
A  

 mente selv, at det gik udmærket.
Den 2. november 2001 klagede A over, at  

 svendene  

 havde sat ham alene til at rydde op efter alle.
A sagde også, at han ikke var  

 glad for at være på arbejdspladsen, fordi han blev mobbet og følte sig  

 udenfor.  

 Han foreslog A selv at tage hånd om det, og hvis det ikke hjalp, skulle A  

 henvende sig til ham igen.
Han følte, at A var med på denne løsning.
Han har  

 ikke selv observeret nogen chikane mod A.  

    

  

 Han sagde til A, at han naturligvis ikke skulle være den eneste, der  

 ryddede op, og det pointerede han også over for svendene.  

    

  

 Senere i november oplyste tillidsmand D, at  

 han var blevet kontaktet af fagforeningen, der havde meddelt, at A havde  

 beklaget sig over dårligt arbejdsmiljø. De blev enige om, at D skulle tale  

 med  

 A.
D meldte tilbage, at han havde foreslået A at afholde et møde med de  

 øvrige  

 ansatte, men det ville A ikke være med til.
De kontaktede fagforeningen og  

 fik  

 arrangeret et møde den 3. december 2001. På mødet blev det aftalt, at han og  

 D  

 skulle holde et møde med medarbejderne.
Medarbejderne gav i dette møde udtryk  

 for, at de ikke kunne forstå klagerne, men de var alle indstillet på at A  

 skulle tilbage i arbejde.
Han orienterede A om mødet telefonisk.
A ville  

 tænke  

 over det.
Den 5. februar 2002 talte de på ny om sagen og hørte bl.a. om As  

 redegørelse til fagforeningen.
Indholdet af redegørelsen kom helt bag på ham.  

 A  

 fik tilbudt at blive overflyttet til Aalborg, men tog ikke imod dette.
Der  

 har  

 ikke været noget forslag fra As side om evt. gensidig ophævelse af  

 uddannelsesaftalen.
Han mener ikke, at A har ryddet mere op end de øvrige  

 lærlinge.
Der vare en periode, hvor de ikke havde så meget at lave, og der  

 blev  

 der naturligt foretaget mere oprydning og rengøring end normalt.
Tillidsmand  

 D  

  

  

 har forklaret bl.a., at han arbejdede i en anden afdeling end  

 klageren.
Han har hørt svendene sige til A at han skulle tage sig sammen og  

 lignende, men det har været inden for, hvad der er normalt.
I november 2001  

 henvendte fagforeningen sig til ham om As problemer.
Derefter talte han med  

 A,  

 der sagde, at han følte sig forfulgt, de andre svinede hans værktøj og skab  

 til. det kom bag på ham, at der skulle være den type problemer for A.
Han  

 foreslog A, at de tog et møde med kollegerne og fik talt om situationen, evt.  

 uden at A deltog.
A ville imidlertid helst ikke have, at der blev holdt et  

 sådant møde.
De blev enige om, at A skulle melde tilbage, hvad han ønskede,  

 at  

 der skulle gøres.
Han nævnte for A, at det måske kunne give ham problemer,  

 hvis  

 man tog sagen op.
Dagen efter blev A sygemeldt, og han hørte ikke fra ham.  

 Derefter holdt de møde i fagforeningen den 3. december 2001 og senere med  

 kollegerne, som forklaret af C.
Klageren  

  

  

 har til  

 støtte for sin påstand gjort gældende, at bevisførelsen har godtgjort, at  

 klageren har været udsat for grov psykisk chikane med sygemelding til følge.  

 Hans råb om hjælp blev ikke hørt, og han fik oven i købet at vide, at det  

 kunne  

 blive værre for ham, hvis sagen skulle tages op med kollegerne.
Det er  

 ledelsens ansvar, at arbejdsmiljøet har været så usædvanligt ringe.
Klageren  

 var berettiget til at hæve uddannelsesaftalen, og indklagede må som ansvarlig  

 for forholdene betale en godtgørelse som krævet.
Det gøres yderligere  

 gældende,  

 at klageren ikke har modtaget fornøden oplæring, men i alt for høj grad er  

 blevet sat til ikke relevante arbejdsopgaver.
Indklagede  

  

  

 har til  

 støtte for sin frifindelsespåstand gjort gældende, at klageren ikke den 17.  

 august 2001 omtalte sine egne problemer.
Den 2. november 2001 fremkom han med  

 mere specifikke klager, men slet ikke så detaljeret som i redegørelsen fra  

 januar 2002. Det kan således ikke anses for bevist, at klageren er blevet  

 chikaneret i det omfang, han påstår.
Dertil kommer, at klageren ikke har  

 taget  

 imod de løsningsforslag, som indklagede fremkom med, herunder overflytning  

 til  

 afdelingen i Aalborg.
Klageren har heller ikke foreslået en gensidig  

 ophævelse  

 af uddannelsesaftalen.
Klageren havde ikke grundlag for ensidig ophævelse af  

 ansættelsesforholdet og ifalder derfor erstatningsansvar.
Klageren har heller  

 ikke godtgjort, at oplæringen af ham skal have været utilstrækkelig.
I sagen  

 behandling har som faste medlemmer af Tvistighedsnævnet deltaget Mogens  

 Kroman  

 (formand), advokat Tine B.
Skyum og konsulent Lise Bardenfleth (begge Dansk  

 Arbejdsgiverforening), samt konsulent Claus Jørgensen og konsulent Peter  

  

 Nisbeth  

  

 (begge Landsorganisationen i Danmark). Derudover  

 har som særligt sagkyndigt medlem deltaget konsulent Erling  

  

 Maglegaard  

  

 ,  

 Dansk Industri og sekretær Keld Larsen, Dansk Metal.
 Tvistighedsnævnets  

 bemærkninger:
Det må efter klagerens forklaring  

 sammenholdt med hans redegørelse fra januar 2002 og de fremlagte  

 lægeerklæringer lægges til grund, at klageren har været udsat for en helt  

 uacceptabel behandling fra flere af de ansattes side.
Tvistighedsnævnet  

 finder,  

 at forholdene har haft en sådan varighed og intensitet, at klageren har været  

 berettiget  

 til at ophæve uddannelsesaftalen, jf. erhvervsuddannelseslovens § 61, stk. 2.  

 Klageren frifindes derfor for indklagedes påstande.
 Herefter er spørgsmålet, om  

 klageren har krav på en godtgørelse fra indklagede, som følge af  

    

  

 den uacceptable behandling, han har været  

 udsat for fra sine arbejdskollegers side.
Efter udløbet af prøvetiden kan en  

 elev ikke ensidigt opsige uddannelsesaftalen, jf. erhvervsuddannelseslovens §  

 60. Som følge heraf, og som følge af  

    

  

 den  

 underlegne stilling eleven ofte vil befinde sig i på arbejdspladsen, påhviler  

 der arbejdsgiveren et særligt ansvar for at sikre, at eleven ikke udsættes  

 for  

 urimelig eller uacceptabel behandling.
Det er tilsvarende vigtigt - også af  

 bevismæssige grunde - at eleven straks kontakter sin leder og evt. sin  

 faglige  

 organisation, hvis vedkommende udsættes for uacceptabel behandling.
 4 medlemmer  

 af nævnet udtaler herefter:
Vi finder ikke at klageren har  

 godtgjort, at indklagedes ledelse, herunder værkstedschefen, før den 2.  

 november 2001 vidste eller burde vide, at klageren var udsat for uacceptabel  

 behandling fra nogle af de ansattes side.
Den måde, hvorpå indklagede i det  

 efterfølgende forløb håndterede situationen, kan ikke begrunde et  

 erstatningsansvar for indklagede.
Det er heller ikke godtgjort, at  

 indklagedes  

 oplæring af klageren har været utilstrækkelig.
Som følge heraf stemmer vi for  

 at frifinde indklagede for klagerens påstand.
 3 medlemmer  

 af nævnet udtaler:
Klageren har været udsat for en uacceptabel behandling fra  

 sine kolleger.
Dermed er der en formodning for, at indklagede ikke i  

 tilstrækkelig grad har ført tilsyn med klagerens arbejdsvilkår.
Efter klagerens forklaring  

    

  

 finder vi, at indklagedes ledelse ved  

 værkstedschefen såvel før som efter den 17. august 2001 må have været klar  

 over,  

 at klageren var udsat for  

    

  

 uacceptabel  

 behandling på arbejdspladsen eller i det mindste havde grundlag for at  

 anstille  

 nærmere undersøgelser heraf.
Det må lægges til grund, at indklagede ikke tog  

 hånd om situationen, men reelt overlod det til klageren selv at søge  

 problemerne løst, selv efter at klageren tydeligt havde gjort opmærksom på de  

 uacceptable forhold, han arbejdede under.
Som følge heraf er det indklagedes  

 ansvar, at klageren blev bragt i en situation, hvor han måtte sygemeldes som  

 følge af disse forhold, og at han yderligere i konsekvens heraf blev nødsaget  

 til at ophæve uddannelsesaftalen.
Vi vil derfor tage klagerens påstand til  

 følge idet vi dog, som følge af stemmefordelingen, ikke har taget stilling  

 til  

 erstatningskravets størrelse.
 Der afsiges kendelse efter  

 stemmeflertallet.
 T h i  

    

  

 b e s t  

 e m  

  

 m  

  

 e s :
 Klageren, elev A, frifindes.
 Indklagede, virksomhed B,  

 frifindes.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
