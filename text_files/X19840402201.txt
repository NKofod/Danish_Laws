 Efter installation af fællesantenneanlæg havde U. beregnet en  

 lejeforhøjelse på grundlag af en aftale med lejerne.
 Ankenævnet traf afgørelse uden at tage hensyn til den indgåede aftale,  

 idet man udtalte, at man var af den opfattelse, at boligreguleringsloven er  

 en beskyttelseslov, som ikke kan tilsidesættes ved aftale, med mindre der i  

 de enkelte lovbestemmelser er givet mulighed herfor.
Afgørelse af 27.08.1984 fra Ankenævnet for De københavnske Huslejenævn L mod U (Anke nr. 2964) Efter installation af fællesantenneanlæg havde udlejer beregnet en  

 lejeforhøjelse på grundlag af en forrentning på 18% og en afskrivning på 10%,  

 idet der henvistes til aftale med lejerne herom.
Ankenævnet traf afgørelse  

 uden hensyntagen til de indgåede aftaler under henvisning til, at  

 boligreguleringsloven som beskyttelseslov ikke kan tilsidesættes ved aftale.  

 Lejeforhøjelsen blev fastsat som årlig ydelse af 10-årigt kreditforeningslån  

 med tilkendegivelse om, at den del af første års ydelse, der modsvarede  

 afdrag, skulle udgå af forhøjelsen, når udlejer ved senere varsling af  

 omkostningsbestemt leje i budgettet indregnede henlæggelse til fornyelse af  

 anlægget.
 Sagen er af udlejer indbragt for Københavns Byret.
 I Ankenævnets afgørelse hedder det bl.a.:
 »I skrivelse af 30. maj 1984 har U indbragt huslejenævnets afgørelse  

 af 17. maj 1984 vedrørende de til ikrafttræden den 1. februar 1984 varslede  

 lejeforhøjelser som følge af installation af porttelefon og  

 TV-fællesantenneanlæg.
 Huslejenævnet udtalte følgende:
 »Det er nævnets opfattelse, at de indgåede aftaler ikke er til hinder  

 for, at nævnet kan realitetsbehandle lejeforhøjelsens størrelse.  

 Boligreguleringsloven er en beskyttelseslov, der ikke kan tilsidesættes ved  

 aftale, med mindre der i de enkelte lovbestemmelser er givet mulighed herfor.
I overensstemmelse med nævnspraksis har nævnet vedtaget, at forhøjelsen  

 skal beregnes som ydelsen på et 20-årigt kontantlån hjemtaget ca. medio  

 januar 1984. U har oplyst over for nævnet, at der ikke er varslet ny  

 omkostningsbestemt husleje i ejendommen, hvorfor der ikke er beregnet  

 henlæggelse til fornyelse af installationerne.
Så længe der ikke beregnes  

 henlæggelse til fornyelse, kan nævnet godkende en forhøjelse på 14,1% af de  

 dokumenterede udgifter, kr. 43.823,46 eller 6.179,11 kr. årlig svarende til  

 206 kr. årlig pr. lejemål.
Når der beregnes henlæggelse til fornyelse i  

 driftsbudgettet, skal ydelsen på kontantlånet reduceres med den del, der  

 udgør afdrag på lånet, idet nævnet er af den opfattelse, at posten  

 henlæggelse til fornyelse, der udgør 10% af genanskaffelsesprisen, erstatter  

 afdragene på lånet.
Forhøjelsen skal reduceres til lånets forrentning, der  

 udgør 12,82% af kr. 43.823,46 eller kr. 5.489,97 årlig (= 183 kr. pr.  

 lejemål). Herudover kan endelig medtages serviceabonnement på  

 driftsbudgettet.« Huslejenævnet bestemte endvidere, at lejeforhøjelsen først kunne træde i  

 kraft den 1. april 1984.
 I anken er principalt gjort gældende, at der er indgået bindende aftale  

 med lejerne med hensyn til forhøjelsens størrelse, hvorfor der nedlægges  

 påstand om, at forhøjelsen skal udgøre følgende:
 Subsidiært er følgende gjort gældende:
 1. Det af huslejenævnet beregnede lånefinansi- eringstidspunkt er  

 vilkårligt valgt.
 2. Levetiden på anlægget kan jævnfør praksis ikke af nævnet fastsættes til  

 20 år = lå- nets løbetid, idet en levetid på anlægget må skønnes til 10 år.
 3. Der er ikke af nævnet taget hensyn til om- kostninger ved oprettelse af  

 lån, pantebre- ve, stempling, tinglysning, indskud m.m.
4. Der er ikke af nævnet taget hensyn til om- kostninger ved indhentning  

 af tilbud, til- syn, forhandlinger m.m. i forbindelse med installationen,  

 idet dette ikke kan henhø- re under sædvanlig administration af ejen-  

 dommen.' Ankenævnet har følgende bemærkninger til den indbragte sag:
 A) I overensstemmelse med fast praksis tiltræder anke- nævnet  

 huslejenævnets afgørelse vedrørende betydnin- gen af indgåede aftaler med  

 lejerne.
 B) Ankenævnet kan ikke godkende udgifter udover de af huslejenævnet  

 godkendte, - allerede fordi det ikke er dokumenteret, at der er afholdt  

 yderligere udgif- ter.
 C) Det af huslejenævnet valgte lånefinansieringstids- punkt kan godkendes,  

 da det svarer til tidspunktet for færdiggørelsen af installationen og dermed  

 til tidspunktet, hvor lejerne får gavn af forbedringer- ne.
D) Ankenævnet kan tiltræde, at ydelse og effektiv for- rentning baseres  

 på, at installationernes levetid kun er 10 år.
Forrentningen udgør på dette  

 grundlag 12% og ydelsen 17,50%.
 Så længe der ikke beregnes henlæggelse til fornyelser i budgettet for  

 omkostningsbestemt leje, kan ankenævnet herefter godkende en samlet  

 forhøjelse på 17,50% af de dokumenterede udgifter, kr. 43.823,46, svarende  

 til kr. 7.669,11 årlig eller kr. 255,64 årlig pr. lejemål.
 Når der beregnes henlæggelse til fornyelser, hvilket beregnes af  

 genanskaffelsesudgiften, i det omkostningsbestemte lejebudget, skal ydelsen  

 reduceres med afskrivningsdelen, idet denne del svarer begrebsmæssigt til  

 henlæggelser til fornyelser.
 Fra dette tidspunkt skal forhøjelsen alene beregnes på grundlag af den  

 effektive forrentning på 12% af kr. 43.823,46 svarende til i alt kr. 5.258,82  

 årlig eller pr. lejemål 179,29 kr. årlig.
 Huslejenævnets afgørelse ændres i overensstemmelse med foranstående  

 afgørelse, som er truffet af ankenævnets flertal.
