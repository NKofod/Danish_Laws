Cirkulære om stævnelægers pligter og beføjelser under  

 offentlige boksekampe (Til stævnelæger) I medfør af § 2 i Justitsministeriets cirkulære nr.  

 181 af 20. december 1989 om offentlige boksekampe skal der medvirke en af  

 politiet godkendt stævnelæge, hvis forskrifter og påbud skal efterkommes.  

 Sundhedsstyrelsen har fastsat nedenstående regler for, hvad stævnelægen skal  

 påse ved boksekampe.
§ 1.  

  

 Stævnelægen  

 skal sikre sig dokumentation for, at den, der deltager i en boksekonkurrence,  

 i  

 sundhedsmæssig henseende er konkurrencedygtig.
Deltageren skal for  

 stævnelægen  

 fremlægge en lægeattest, som ikke må være over et halvt år gammel.
 Stk. 2.  

  

 Lægeattesten,  

 der skal være udstedt af en læge med tilladelse til selvstændigt virke som  

 læge, skal indeholde en grundig anamnese (sygehistorie), en almindelig  

 helbredsundersøgelse omfattende en basal neurologisk undersøgelse, samt  

 resultat af en  

    

 urinanalyse og en  

 synsprøve.
Stk. 3.  

  

 Lægeattesten  

 skal oplyse, hvorvidt pågældende har eller har haft kroniske sygdomme, der på  

 forhånd udelukker deltagelse i konkurrenceboksning.
Som eksempler kan nævnes  

 døvhed, epilepsi, neurologiske sygdomme, sukkersyge eller alvorligere  

 muskelsygdomme.
 Stk. 4.  

  

 Synsprøven  

 skal udvise en synsstyrke på mindst 6/18 på bedste øje og mindst 6/30 på  

 dårligste  

 øje (dette prøvet uden korrektion), ligesom bokseren højst må være nærsynet  

 med  

 3,0 (målt i dioptrier). Synsfeltet skal være normalt.
 § 2.  

  

 Boksere,  

 der er fyldt 30 år eller har bokset 100 kampe, skal udover den i § 1  

 omhandlede helbredsundersøgelse tillige gennemgå en neurologisk  

 speciallægeundersøgelse og en øjenlægeundersøgelse, jf. § 11,  

 stk. 1,  

 i Justitsministeriets cirkulære nr. 181 af 20. december 1989.
 Stk. 2.  

  

 De i  

 stk. 1 nævnte undersøgelser skal gentages, når bokseren har bokset 150  

 kampe og herefter påny efter hver 25. kamp, jf. § 11, stk. 2, i  

 Justitsministeriets cirkulære nr. 181 af 20. december 1989.
 § 3.  

  

 Stævnelægen  

 skal før afholdelse af kampe mellem amatørboksere påse, at der for hver  

 enkelt  

 deltager foreligger en af Dansk Amatør Bokse-Union (Bokseforbundet eller evt.  

 lokalunionerne) udstedt startbog, der skal være vedlagt den i § 1  

 omhandlede lægeattest.
 Stk. 2.  

  

 Stævnelægen  

 skal før afholdelse af kampe mellem professionelle boksere påse, at der  

 foreligger en af Dansk Professionelt Bokse-Forbund udstedt international  

 startbog (Medical Record Book). Startbogen skal indholde oplysninger om  

 udfaldet af den forudgående lægeundersøgelse, jf. § 1.
 § 4.  

  

 Stævnelægen  

 skal påse, at startbogen er gyldig, dvs. at den er i overensstemmelse med  

 reglerne om udstedelse af startbøger/licens til brug ved konkurrenceboksning  

 (bilag 1 til Justitsministeriets cirkulære nr. 181 af 20. december 1989).
 Stk. 2.  

  

 Startbogen  

 skal indeholde oplysning om udfaldet af den i § 2 nævnte obligatoriske,  

 neurologiske speciallægeundersøgelse og øjenlægeundersøgelse.
 Stk. 3.  

  

 Startbogen  

 skal endvidere indeholde notater om tidspunkt og sted for alle bokserens  

 kampe  

 og udfaldet af disse samt oplysning om evt. karantæner og om stævnelægens  

 mulige anmærkninger.
 § 5.  

  

 Startbogen  

 forbliver i stævnelægens varetægt til kampen er overstået, og stævnelægen  

 skal,  

 såfremt bokseren bliver slået ud eller på anden vis bliver udsat for »hård  

 medfart«, give påtegning herom i startbogen.
Stk. 2.  

  

 Stævnelægen  

 skal endvidere indføre evt. karantænepålæg i startbogen.
Karantæne udelukker  

 for den angivne periode bokseren fra deltagelse i såvel træning som kampe.
Stk. 3.  

  

 Stævnelægen  

 skal endvidere notere et udstedt karantænepålæg på det kort, som umiddelbart  

 efter afholdelse af et amatørboksestævne skal indsendes til Dansk Amatør  

 Bokse-Union.
Kortet underskrives både af stævnelægen og kamplederen.
 § 6.  

  

 De  

 ovennævnte regler finder tilsvarende anvendelse ved kampe mellem  

 professionelle  

 boksere, jf. § 3, stk. 2.
 § 7.  

  

 Stævnelægen  

 skal af kamplederen have bekræftet, at de i § 13 i Justitsministeriets  

 cirkulære nr. 181 af 20. december 1989 opstillede krav til ringens indretning  

 er opfyldt.
 § 8.  

  

 Stævnelægen  

 skal endvidere påse, at de benyttede boksehandsker er forsvarligt polstrede,  

 og  

 at handskerne i kampe mellem boksere, der vejer 67 kg. eller derunder, hver  

 har  

 en vægt af mindst 8 ounces (227,2 gram), og i kampe mellem boksere, der vejer  

 over 67 kg., hver har en vægt af mindst 10 ounces (283,5 gram), jf.  

 § 10,  

 stk. 1, i Justitsministeriets cirkulære nr. 181 af 20. december 1989.
 Stk. 2.  

  

 Amatørboksere  

 skal benytte individuelt tilpasset boksehjelm.
 Stk. 3.  

  

 Boksere  

 skal benytte individuelt tilpasset tandbeskytter.
 Stk. 4.  

  

 Stævnelægen  

 skal endvidere påse, at bokserne anvender skridtbeskytter (cup).
§ 9.  

  

 Stævnelægen  

 skal afbryde en kamp, når han skønner, at en fortsættelse af denne rummer  

 fare  

 for en af deltagerne.
Stævnelægens afgørelse skal straks efterkommes.
 § 10.  

  

 Stævnelægen  

 kan, når en bokser har været slået ud eller har fået en »hård medfart«  

 pålægge  

 den pågældende en karantæne af længere varighed end den karantæne, som  

 pålægges  

 bokseren af kamplederen.
 Stk. 2.  

  

 Stævnelægen  

 kan i øvrigt pålægge en bokser karantæne, såfremt han finder det  

 helbredsmæssigt påkrævet af andre grunde end anført i stk. 1.  

 Karantænepålægget skal være begrundet i fornødent omfang.
 § 11.  

  

 Stævnets  

 ledere skal indsende lægens karantænepålæg til henholdsvis Dansk Amatør  

 Bokse-Union og Dansk Professionelt Bokse-Forbund.
§ 12.  

  

 Sundhedsstyrelsen  

 har udarbejdet en vejledning om stævnelægers pligter og beføjelser under  

 offentlige boksekampe.
Vejledningen er optaget som bilag til dette cirkulære.
 § 13.  

  

 Cirkulæret  

 træder i kraft den 1. august 2000.
 Stk. 2.  

  

 Samtidig ophæves  

 Sundhedsstyrelsens cirkulære om stævnelægers pligter og beføjelser under  

 offentlige boksekampe af 15. august 1990 med bilag.
Sundhedsstyrelsen, den 3. juli 2000 Einar Krag /Michael von Magnus Bilag Vejledning om stævnelægers pligter og beføjelser  

 under offentlige boksekampe (Til stævnelæger) Vejledningen er udarbejdet i tilslutning til  

 Sundhedsstyrelsens cirkulære om stævnelægers pligter og beføjelser under  

 offentlige boksekampe og indeholder dels en kort omtale af forekommende  

 typiske  

 virkninger af akutte og kroniske bokseskader, dels nogle anvisninger på,  

 hvorledes stævnelæger skal forholde sig ved boksestævner.
1. Akutte bokseskader Det er i boksning tilladt at ramme modstanderen overalt i  

 ansigtet og på siderne af hovedet, hvorimod slag i baghovedet eller nakken er  

 forbudt.
Ved et tilstrækkeligt kraftigt stød mod hovedet opstår det såkaldte  

 knockout, der foreligger, når en bokser efter at være slået i gulvet er  

 ukampdygtig i mindst 10 sekunder.
Det initiale bevidsthedstab efterfølges  

 ofte  

 af en kortvarig omtågethed, men allerede efter få minutters forløb synes  

 restitution i reglen at være indtrådt.
Undertiden kan en bokser dog i  

 adskillige  

 minutter ‑ i sjældnere tilfælde endog timer ‑ efter den  

 tilsyneladende restitution fortsat være  

 »groggy  

 «  

 , dvs. i en tilstand præget af  

 desorientering, forlænget reaktionstid, nedsat dømmekraft og eventuelt let  

 konfusion, tidvis endog automatisk adfærd.
Det bemærkes, at en bokser, når  

 han  

 under kampen modtager gentagne slag i hovedet, kan blive delvis uklar ‑  

 »groggy  

 «  

 ‑ uden først at have været i gulvet.
En  

 »groggy  

 «  

 bokser kan undertiden fortsætte kampen, men  

 er i denne tilstand sjældent i stand til at forsvare sig tilstrækkeligt  

 effektivt og vil derfor være særlig udsat for på ny at blive ramt hårdt,  

 eventuelt med regulært knockout til følge.
Bliver en bokser i sådan tilstand  

 slået ud, vil han ofte falde så tungt, at der kan opstå en læsion af hovedet,  

 hvis dette rammer gulvet.
I sjældne tilfælde har døden været følgen af et  

 sådant fald.  

 »Groggy‑perioden  

 «  

 efterfølges af en total amnesi, der også  

 kan være retro‑ eller anterograd.
Man har mange eksempler på, at en  

 bokser, som tidligt i en kamp er blevet slået i gulvet, har genoptaget og  

 fuldført kampen, men bagefter har komplet amnesi for sidste omgange.
Såvel knockout som  

 »groggy‑tilstanden  

 «  

 svarer til det kliniske begreb commotio  

 cerebri, omend de subjektive commotionssymptomer forekommer med påfaldende  

 ringe hyppighed.
Et enkelt knockoutstød efterlader kun meget sjældent nogen  

 påviselig permanent hjernebeskadigelse, men risikoen for en sådan er større,  

 hvis en bokser i løbet af en kamp modtager et stort antal hårde stød mod  

 hovedet, også selv om han ikke bliver slået ud.
Ved dyreforsøg er det således  

 påvist, at hurtigt på hinanden følgende subcommotionelle hovedtraumer kan  

 fremkalde multiple smålæsioner i hjernen.
Blandt bokserne er det især de  

 teknisk primitive, hårdføre  

 »fighter  

 «  

 ‑typer, som er udsat for at rammes af  

 talrige subcommotionelle traumer.
 Det bemærkes, at der ved knockout ‑ og især hvis  

 bokseren i faldet slår hovedet hårdt mod gulvet ‑ kan forekomme  

 sværere,  

 i sjældne tilfælde endog fatale, hjernelæsioner i form af epidural, subdural  

 eller intracerebral blødning.
2. Kroniske bokseskader En lang boksekarriere kan efterlade ydre stigmata (  

 »boksenæse  

 «  

 ,  

 »blomkålsøre  

 «  

 m.m.), som dog væsentligt kun har kosmetisk betydning.
Hos  

 ældre boksere kan der som resultat af en særlig langvarig og hård karriere  

 opstå  

 en kronisk hjernebeskadigelse, der viser sig som et såkaldt punch‑drunk  

 syndrom, omfattende ataxi, taleforstyrrelser og mental reduktion.
De  

 patologisk‑anatomiske  

 forandringer er blandt andet dilatation af hjerneventriklerne, smålæsioner i  

 øvre hjernestamme og hippocampus samt undertiden ruptur af septum pellucidum.  

 Efter de nu gældende skånebestemmelsers indførelse er syndromet i fuldt  

 udviklet form blevet en sjældenhed, men lettere grader af intellektuel  

 reduktion kan dog stadig ses hos boksere, som igennem en årrække har haft  

 mange  

 kampe.
I begyndelsesstadiet kan kronisk hjerneskade formentlig kun afsløres  

 ved  

 psykologisk testning, hvorimod en negativ neurologisk undersøgelse og et  

 normalt elektroencephalogram ikke udelukker tilstedeværelsen af en  

 hjerneskade.
3. Stævnelægens funktioner Før kampens begyndelse  

  

 skal stævnelægen se de deltagende bokseres startbøger/Medical Record Books og  

 sikre sig, at disse er ajourført, hvad angår resultatet af lægeundersøgelsen,  

 samt at en eventuel forudgående karantæne er udløbet.
Stævnelægen skal  

 endvidere påse, om de i Justitsministeriets cirkulære nr. 181 af 20. december  

 1989 § 11 omtalte boksere har gennemgået den obligatoriske neurologiske  

 undersøgelse samt øjenlægeundersøgelse.
Stævnelægen bør endvidere før kampen  

 være opmærksom på, om en af bokserne har været udsat for flere knockouts  

 eller  

 har haft en påfaldende lang række nederlag, idet der kan være grund til under  

 kampen at holde et særlig vågent øje med sådanne boksere.
Lægen bør veksle  

 nogle ord med den enkelte bokser for at danne sig et indtryk af hans  

 legemlige  

 og mentale sundhedstilstand.
Boksekampe foregår i vægtklasser, og kampe mellem boksere,  

 hvis vægtforskel er større end vægtforskellen mellem øverste og nederste  

 vægtgrænse for nogen af de klasser, hvortil de pågældende boksere hører, må  

 ikke finde sted.
Deltagere, der møder frem i dårlig kondition som følge af  

 anstrengelse for at holde sig nede i en vægtklasse, der er lavere end  

 svarende  

 til pågældendes udvikling, må ikke tillades at bokse.
Samtidig bør stævnelægen være opmærksom på, om der  

 foreligger doping hos nogen af de boksere, som er anmeldt til stævnet.
Får  

 han  

 mistanke herom, skal han foretage nærmere undersøgelse af bokseren til  

 konstatering af, om denne er dopet.
Såfremt stævnelægen finder, at mistanken  

 er  

 tilstrækkeligt begrundet, skal han nedlægge forbud mod, at den pågældende  

 deltager i kampen.
Under kampen  

  

 skal  

 stævnelægen sidde i umiddelbar nærhed af ringen på niveau med sidedommerne og  

 med frit udsyn og fri adgang til ringen.
På denne måde kan stævnelægen på  

 nært  

 hold følge begivenhederne og let komme i kontakt med kamplederen.
Der skal  

 ved  

 placeringen af stævnelægen tages behørigt hensyn til dennes sikkerhed.
I  

 almindelighed bør man lade en bokser, der bliver slået i gulvet og talt ud,  

 blive  

 liggende, indtil han selv begynder at rejse sig.
Han kan herefter føres til  

 ringhjørnet og ledsages til omklædningsrummet, hvor han bør hvile i mindst 1  

 time.
Stævnelægen skal undersøge en bokser straks efter knockout eller anden  

 »hård medfart  

 «  

 og henvise bokseren til egen læge, hvis det skønnes nødvendigt.
Ved sværere  

 knockouts med mere end nogle få minutters bevidsthedstab, skal stævnelægen  

 foretage en orienterende undersøgelse af bokseren, inden denne flyttes fra  

 ringgulvet.
Der vil i sådanne tilfælde ofte være indikation for akut  

 hospitalsindlæggelse til observation for intrakranielle komplikationer  

 (epi‑  

 eller subduralt hæmatom m.m.).
En bokser, som har været slået i gulvet, men som atter synes  

 at være kampdygtig inden 10 sekunders forløb, kan i reglen tillades at  

 genoptage kampen, men bør i de første minutter herefter observeres med særlig  

 opmærksomhed.
Hvis der i denne fase kan iagttages nogle af de tidligere  

 nævnte  

 tegn på  

 »groggy‑tilstand  

 «  

 , bør kampen omgående standses for at skåne  

 bokseren for nye, muligvis sværere traumer.
Det samme gælder naturligvis, når  

 en bokser bliver slået  

 »groggy  

 «  

 uden først at have været i gulvet.  

 Stævnelægen bør være opmærksom på den særlige risiko for skader eller  

 »hård medfart  

 «  

 ,  

 som boksere kan være udsat for, når de deltager i flere kampe med korte  

 intervaller.
 Når en kamp er blevet midlertidigt afbrudt på grund af en ny  

 læsion (fx et  

 »flækket øjenbryn  

 «  

 ), skal stævnelægen være kamplederen  

 behjælpelig med at afgøre, hvorvidt det er forsvarligt at lade kampen  

 fortsætte.
Stævnelægen skal afbryde en kamp, når han skønner, at en  

 forsættelse af denne rummer fare for en af deltagerne.
Stævnelægen er således  

 bemyndiget til direkte at gribe ind og forlange en kamp standset.  

 Stævnelægens  

 afgørelse skal straks efterkommes.
Efter kampens  

 afslutning  

  

 skal stævnelægen undersøge de boksere, som har været udsat for  

 et knockout, eller som på anden måde har fået en  

 »hård  

 medfart  

 «  

 . Formålet med undersøgelsen er  

 dels at tage stilling til et eventuelt behov for øjeblikkelig behandling,  

 dels  

 at fastsætte varigheden af en eventuel karantæne.
Ifølge Justitsministeriets  

 kamplederinstruks (bilag 2 til Justitsministeriet cirkulære nr. 181 af 20.  

 december 1989) skal en amatørbokser, som er blevet slået ud eller har fået en  

 »hård medfart  

 «  

 ,  

 af kamplederen pålægges en karantæne af mindst 4 ugers varighed.
Såfremt en  

 bokser har modtaget 2 karantænepålæg inden for en periode på 3 måneder, kan  

 han  

 ikke få tilladelse til at bokse før 3 måneder efter udløbet af den anden  

 karantæne.
Såfremt en bokser har modtaget 3 karantænepålæg inden for en  

 periode  

 af 1 år, kan han ikke få tilladelse til at bokse før 1 år efter idømmelsen af  

 den tredje karantæne.
Karantænepålægget omfatter i de nævnte tilfælde  

 deltagelse i såvel konkurrenceboksning som træning.
Det skal fremhæves, at stævnelægen i henhold til  

 Sundhedsstyrelsens cirkulære om stævnelægers pligter og beføjelser under  

 offentlige boksekampe, har en selvstændig beføjelse til at pålægge karantæne,  

 ligesom stævnelægen har adgang til efter eget skøn at give karantæner af  

 længere varighed end de nævnte.
Ved afgørelsen af, om der bør pålægges  

 bokseren  

 længere karantæne, end hvad der følger af kamplederinstruksen, eller såfremt  

 stævnelægen ønsker at pålægge karantæne af andre grunde end knockout eller  

 »hård medfart  

 «  

 ,  

 kan stævnelægen fx lægge vægt på, om bokseren har synsforstyrrelser som følge  

 af slag mod øjenregionen eller har symptomer på andre neurologiske  

 påvirkninger  

 eller forstyrrelser, fx bevidsthedsændringer.
 En forlængelse af karantænen bør overvejes, hvis en bokser,  

 som er slået ud, efter kampens afslutning stadig frembyder lettere  

 bevidsthedsændringer, påfaldende lang amnesi eller tegn på, at traumet har  

 været relativt svært.
 Lægen kan også ud over de ovennævnte tilfælde pålægge en  

 bokser karantæne, såfremt han finder det påkrævet.
 Stævnelægen bør være opmærksom på, at en autoriseret  

 startbog/Medical Record Book skal indeholde en særlig side til brug ved  

 stævnelægens overførsler fra tidligere startbog/Medical Record Book til ny  

 startbog/Medical Record Book af notater vedrørende skaders art og omfang samt  

 om karantæner.
 Da startbogen/Medical Record Book skal godkendes hvert år,  

 skal der forud for godkendelsen foretages en ny lægeundersøgelse af bokseren,  

 jf. § 3, stk. 1, i Regler om udstedelse af startbøger/licens til  

 brug  

 ved konkurrenceboksning (bilag l til Justitsministeriets cirkulære nr. 181 af  

 20. december 1989 om offentlige boksekampe).
 Startbogen kan ikke godkendes, hvis reglerne om foretagelse  

 af neurologisk speciallægeundersøgelse og øjenlægeundersøgelse af de i  

 Justitsministeriets cirkulære i § 11, stk. 1, og 2, omtalte boksere  

 ikke er overholdt.
