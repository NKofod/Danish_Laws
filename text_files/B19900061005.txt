I medfør af § 21, stk. 1, og § 34, stk. 2, i lov nr. 382 af 13. juni 1990 om varmeforsyning, fastsættes:
 § 1.  Anmeldelsespligt efter denne bekendtgørelse  

 påhviler kollektive varmeforsyningsanlæg, jf. § 2 i lov om varmeforsyning,  

 kraftvarmeværker med en eleffekt over 25 MW, industrivirksomheder,  

 geotermiske anlæg mv. samt virksomheder, der har fået bevilling eller  

 tilladelse i henhold til lov om naturgasforsyning til indførsel, forhandling,  

 transport og oplagring af naturgas.
 Stk. 2.  Anmeldelsespligten omfatter de i stk. 1 nævnte  

 virksomheders priser og andre betingelser for levering af opvarmet vand, damp  

 eller gas til det indenlandske marked, herunder eventuelle tariffer, afgifter  

 ved tilslutning og udvidelse, gebyrer mv. samt kontrakter, andre aftaler og  

 vedtægter.
 Stk. 3.  De i stk. 1 nævnte virksomheder skal til Gas-  

 og Varmeprisudvalget anmelde de i stk. 2 nævnte priser og andre betingelser  

 samt ændringer heri med angivelse af grundlaget for prisfastsættelsen mv. og  

 oplysning om ikrafttrædelsestidspunktet.
 § 2.  Anmeldelse skal ske inden 30 dage efter  

 vedtagelsen og senest på det vedtagne ikrafttrædelsestidspunkt.
§ 3.  Ved anmeldelsen benyttes et af Gas- og  

 Varmeprisudvalget udarbejdet skema, som kan rekvireres i udvalgets  

 sekretariat.
Skemaet indsendes i udfyldt stand sammen med det i skemaet  

 angivne materiale.
 Stk. 2.  Anmeldelse af priser og andre betingelser for  

 levering af opvarmet vand, damp eller gas til bygningers opvarmning og  

 forsyning med varmt vand skal ske ved benyttelse af anmeldelsesskema A, jf.  

 dog stk. 4.
Stk. 3.  Anmeldelse af priser og andre betingelser for  

 levering af opvarmet vand, damp eller gas til anden anvendelse end bygningers  

 opvarmning og forsyning med varmt vand kan ske ved benyttelse af  

 anmeldelsesskema A.
Såfremt priser og andre betingelser for sådanne  

 leverancer ikke ønskes optaget i Gas- og Varmeprisudvalgets offentligt  

 tilgængelige register, jf. § 5, skal anmeldelse ske ved benyttelse af  

 anmeldelsesskema H, jf. dog stk. 4.
Stk. 4.  Anmeldelse af priser og andre betingelser for  

 leverancer af naturgas til forbrugere med et aftag på over 300.000 kubikmeter  

 pr. år kan ske ved benyttelse af skema A.
Såfremt priser og andre betingelser  

 for sådanne leverancer ikke ønskes optaget i Gas- og Varmeprisudvalgets  

 offentligt tilgængelige register, jf. § 5, skal anmeldelse ske ved benyttelse  

 af anmeldelsesskema N.
 Stk. 5.  Under særlige omstændigheder kan Gas- og  

 Varmeprisudvalget undtage fra bestemmelserne i stk. 1-4.
 § 4.  Priser og andre betingelser, der ikke er  

 behørigt anmeldt, er ugyldige.
 Stk. 2.  Ikke rettidig anmeldelse efter § 2 medfører, at  

 priser og andre betingelser tidligst har gyldighed fra modtagelsen af  

 anmeldelsen.
 § 5.  Priser og andre betingelser, anmeldt ved  

 benyttelse af anmeldelsesskema A, henligger i Gas- og Varmeprisudvalgets  

 offentligt tilgængelige register, medmindre udvalget tiltræder, at de ikke  

 offentliggøres.
 § 6.  Overtrædelse af bestemmelserne i § 1, stk. 3, §  

 2 og § 3, stk. 1, straffes med bøde.
Stk. 2.  Er overtrædelsen begået af et aktieselskab,  

 anpartsselskab, andelsselskab el. lign., kan bødeansvar pålægges selskabet  

 som sådant.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 7.  Bekendtgørelsen træder i kraft den 15. september  

 1990. Samtidig ophæves Gas- og Varmeprisudvalgets bekendtgørelse nr. 184 af  

 19. marts 1990.
 Stk. 2.  Er der foretaget anmeldelse i henhold til  

 bestemmelserne i bekendtgørelse nr. 184, indtræder anmeldelsespligten efter  

 denne bekendtgørelse først ved gennemførelse af ændringer.
