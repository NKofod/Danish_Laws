 Ansøgning om fritagelse for at fremlægge dødsattest for afdød hustru  

 blev imødekommet.
 En somalisk flygtning i Danmark søgte om fritagelse for at fremlægge  

 dødsattest for sin hustru, der angiveligt skulle være omkommet i forbindelse  

 med ansøgerens anholdelse under den somaliske borgerkrig.
 Ansøgeren forklarede, at hans forhold til de somaliske myndigheder  

 bevirkede, at han ikke kunne fremskaffe en dødsattest.
 Civilretsdirektoratet indhentede til brug for sagens behandling  

 Direktoratet for Udlændinges sagsakter vedrørende ansøgeren.
 Heraf fremgik blandt andet, at ansøgeren så sin hustru blive skudt, da hun  

 forsøgte at modsætte sig militærets anholdelse af ansøgeren.
 Ansøgeren blev fængslet og fik i fængslet et brev fra sin broder, hvoraf  

 fremgik, at hustruen var afgået ved døden under skudepisoden.
 Civilretsdirektoratet fandt efter omstændighederne, at det ikke kunne  

 kræves, at han fremlagde en dødsattest for sin hustru.
