 Medarbejderrepræsentant, der var  

 udnævnt til økonomichef i realkreditinstitut, afskåret fra  

 at forblive i bestyrelsen for institutttets moderfond.
 Advokat C har på vegne K-realkreditinstitut i  

 skrivelse af 29. juli 1996 klaget over, at Finanstilsynet ved skrivelser af  

 2. og 10. juli 1996 har afslået at give tilladelse efter  

 realkreditlovens § 18, stk. 2, til at økonomichef A fortsatte som  

 medlem af bestyrelsen for K-fonden med frist for udtræden til den 1.  

 august 1996.
Ved skrivelse af 4. juni 1996 ansøgte  

 K-realkreditinstitut Finanstilsynet om tilladelse for A til at  

 fortsætte hvervet som medlem af bestyrelsen i K-fonden.
Af  

 ansøgningen fremgår bl.a. følgende:
 "A er pr. 1. juni 1996 udnævnt til  

 økonomichef i K-realkreditinstitut, og afløser dermed  

 økonomidirektør B, der med virkning samme dag er fratrådt  

 sin ansættelse i K-realkreditinstitut.
 Ved ordinært valg blandt K-koncernens medarbejdere  

 den 5. april 1995 blev økonomichef A genvalgt som medlem af  

 bestyrelsen for K-fonden. Økonomichef A er i henhold til  

 realkreditlovens ? 74, stk. 3  

 godkendt som medlem af bestyrelsen for fonden.
Såfremt hvervet som medarbejdervalgt medlem af  

 bestyrelsen i K-fonden skønnes omfattet af realkreditlovens § 18, stk.  

 2, går jeg ud fra, at økonomichef A uden tilladelse kan deltage  

 som bestyrelsesmedlem indtil udløbet af valgperioden, jf. § 2 i lov  

 nr. 129 af 21. maj 1996 om ændring af realkreditloven.
I modsat fald  

 ansøges hermed om tilladelse til, at økonomichef A  

 fortsætter som medarbejdervalgt medlem af bestyrelsen for K-fonden.
....." Ved skrivelse af 2. juli 1996 meddelte Finanstilsynet  

 bl.a. følgende:
 ".....
Bestemmelsen i realkreditlovens § 18, stk. 2, omfatter  

 direktører, vicedirektører og dermed ligestillede.
Ved "dermed  

 ligestillede" forstås personer, som har direkte reference til  

 direktionen og som har et betydeligt ledelsesansvar.
Da A ved det  

 ordinære valg den 5. april 1995 blev genvalgt som medarbejdervalgt  

 medlem af bestyrelsen for K-fonden, var denne ikke omfattet af den i  

 realkreditlovens § 18, stk. 2, nævnte personkreds.
På denne baggrund kan A ikke under henvisning til §  

 2 i lov nr. 434 af 28. maj 1996 om ændring af realkreditloven deltage  

 som bestyrelsesmedlem i K-fonden indtil udløbet af valgperioden.
A's  

 fortsatte deltagelse som medlem af bestyrelsen for K-fonden er således  

 betinget af, at der meddeles tilladelse hertil fra Finanstilsynet.
 Det er lagt til grund, at K-fonden er en erhvervsdrivende  

 fond, og dermed omfattet af begrebet "erhvervsvirksomhed".
Tilladelse til at indtræde i bestyrelsen for  

 erhvervsvirksomheder gives efter Finanstilsynets praksis til indtræden  

 i bestyrelsen for realkreditinstituttets datterselskaber, der driver  

 virksomhed, der er omfattet af begrebet realkreditvirksomhed, accessorisk  

 virksomhed, pengeinstitutvirksomhed og forsikringsvirksomhed.
Derimod gives  

 der ikke tilladelse til, at en direktør eller dermed ligestillet  

 indtræder i bestyrelsen for realkreditinstituttets holdingselskab.
 Finanstilsynet skal i den anledning meddele, at der ikke  

 kan opnås tilladelse i henhold til realkreditlovens § 18, stk. 2, til,  

 at økonomichef A kan fortsætte som medarbejdervalgt medlem af  

 bestyrelsen for K-fonden. Økonomichef A skal således snarest  

 muligt og senest den 1. august 1996 udtræde af bestyrelsen for  

 K-fonden.
....." Finanstilsynet har fastholdt afgørelsen ved  

 skrivelse af 10. juli 1996 og skrivelse af 2. august 1996. I Finanstilsynets  

 redegørelse af 24. september 1996 til Erhvervsankenævnet har  

 tilsynet bl.a. bemærket:
 "..... Finanstilsynets afgørelse af 2. juli 1996 er  

 truffet på baggrund af tilsynets praksis i henhold til realkreditlovens  

 § 18, stk. 2 og bank- og sparekasselovens § 19, stk. 5.
 Tilsynet giver efter fast praksis tilladelse til, at  

 direktører m.fl. indtræder i bestyrelsen for datterselskaber,  

 der driver virksomhed, som er omfattet af begrebet realkreditvirksomhed, jf.  

 realkreditlovens § 2, stk. 1.
 Endvidere gives tilladelse til at indtræde i  

 bestyrelsen for datterselskaber, der drives accessorisk virksomhed, jf.  

 realkreditlovens § 2, stk. 2, og datterselskaber, der driver forsikring-  

 eller pengeinstitutvirksomhed, jf. realkreditlovens § 2, stk. 4.
 Der er givet tilladelse til at indtræde i  

 bestyrelsen for selskaber, som et realkreditinstitut ejer i fællesskab  

 med andre realkreditinstitutter, pengeinstitutter eller  

 forsikringsselskaber.
 Efter en konkret vurdering er der givet tilladelse til, at  

 en direktør kan være direktør i realkreditinstituttets  

 holdingselskab, såfremt holdingselskabets eneste væsentlige  

 aktivitet er at eje aktierne i realkreditinstituttet.
 Herudover gives der efter tilsynets praksis ikke  

 tilladelse til at indtræde i bestyrelser for andre  

 erhvervsvirksomheder.
 Finanstilsynet skal hertil anføre, at  

 direktører, vicedirektører, underdirektører og dermed  

 ligestilledes adgang til at varetage hverv som medlem af bestyrelsen i et  

 holdingselskab/moderfond vurderes efter samme retningslinier som i  

 tilfælde, hvor der ansøges om tilladelse til at varetage  

 bestyrelseshverv i andre erhvervsvirksomheder, jf. ovenfor.
 Finanstilsynet har på denne baggrund ikke givet  

 tilladelse til, at den af bestemmelsen i realkreditlovens § 18, stk. 2,  

 omfattede personkreds kan indtræde i bestyrelsen for et  

 realkreditinstituts holdingselskab/moderfond.
 Reguleringen af direktører og andre ledende  

 medarbejderes mulighed for at varetage andre ledelseshverv i realkreditlovens  

 § 18, stk. 2, er at betragte som speciallovgivning, og går i dette  

 tilfælde forud for aktieselskabslovens regler om  

 koncernrepræsentation.
Under henvisning til gældende praksis i henhold til  

 realkreditlovens § 18, stk. 2, er det fortsat tilsynets opfattelse, at  

 økonomichef A ikke kan fortsætte som medlem af bestyrelsen i  

 K-fonden." Advokat C har på vegne klageren dels i skrivelser  

 til Finanstilsynet under sagens behandling i tilsynet, dels i skrivelsen  

 senest den 9. januar 1997 overfor Erhvervsankenævnet bl.a. gjort  

 gældende, at afgørelsen er et indgreb i det valg af  

 repræsentanter til moderfondens bestyrelse, som K-realkreditinstituts  

 medarbejdere har foretaget.
En sådan administrativ praksis kræver  

 særligt tungtvejende grunde, der taler imod at meddele tilladelse.  

 Finanstilsynet har ikke anført sådanne hensyn, der kan begrunde  

 en praksis efter realkreditloven, som medfører en indskrænkning  

 af den personkreds af medarbejderrepræsentanter, der er valgbar efter  

 aktieselskabsloven.
K-fondens erhvervsvirksomhed indskrænker sig til  

 ejerskabet af K-realkreditinstitut.
Der er derfor ikke grundlag for, at  

 Finanstilsynet henviser til risikoen for interessekonflikt i lighed med hvad  

 der gælder ledende medarbejderes varetagelse af bestyrelseshverv i  

 andre erhvervsvirksomheder.
Bestyrelsesarbejdet i K-fonden består for  

 tiden af 2 årlige møder, og kan derfor ikke efter dets karakter  

 og omfang anses for at hindre eller begrænse muligheden for at varetage  

 hvervet som økonomichef i K-realkreditinstitut.
Moderfondens  

 virksomhed kan ikke betragtes som "anden virksomhed", fordi K-fondens  

 formål bl.a. er at opretholde og videreføre den  

 realkreditvirksomhed, der indtil 1989 blev drevet af fonden.
Afslaget kan  

 derfor ikke begrundes med henvisning til forbudet mod, at  

 realkreditvirksomheder udøver anden virksomhed.
Efter oplyst praksis  

 har Finanstilsynet tilladt, at en direktør i et realkreditinstitut kan  

 være direktør i realkreditinstituttets holdingselskab,  

 såfremt dettes eneste væsentlige aktivitet er at eje aktiver i  

 realkreditinstituttet.
Erhvervsankenævnet har i skrivelse af 9. januar 1997  

 bl.a. anmodet Finanstilsynet om at tilvejebringe nærmere oplysninger om  

 koncernsammenhænget i K, herunder om K-fondens faktiske og retlige  

 vedtægtsmæssige kompetence.
I skrivelse af 5. februar 1997 har  

 Finanstilsynet herefter oplyst bl.a. følgende:
 ".....
K-realkreditinstitut er et helejet datterselskab af K  

 holding A/S.
Alle aktier i K holding A/S ejes af K-fonden, der er en  

 fortsættelse af den tidligere selvejende institution ....  

 K-realkreditinstitut ejer K-bank, K-Ejendomsselskab  og Ejendomsselskabet  

 D.
 Det fremgår af vedtægterne for K-fonden, at  

 dennes formål er at opretholde og videreføre den hidtil drevne  

 realkreditvirksomhed samt gennem K holding A/S i øvrigt at  

 udøve virksomhed inden for det finansielle område navnlig i  

 forbindelse med fast ejendom samt anden virksomhed, som efter bestyrelsens  

 skøn står i forbindelse hermed.
 K-fondens bestyrelse består i dag af 11 medlemmer,  

 hvoraf 6 medlemmer vælges af henholdsvis låntagere og  

 obligationsejere i K-realkreditinstitut. 1 medlem vælges af bestyrelsen  

 ved selvsupplering og 4 medlemmer vælges af medarbejderne i K-fonden, K  

 holding A/S og K-realkreditinstitut.
K-fondens retlige kompetenceområde er blandt andet  

 som eneaktionær på generalforsamlingen at bestemme  

 bestyrelsessammensætningen i K holding A/S.
Tilsvarende bestemmer K  

 holding A/S som eneaktionær bestyrelsessammensætningen i  

 K-realkreditinstitut.
Bestyrelsens rolle i K-fonden vil på denne  

 baggrund kunne afspejle sig samt have en væsentlig afledet indflydelse  

 på den i K-realkreditinstitut drevne realkreditvirksomhed.
 I den anledning skal det oplyses, at bestyrelsen i  

 henholdsvis K-fonden, K holding A/S og K-realkreditinstitut for en del af  

 personkredsens vedkommende er sammenfaldende.
På baggrund af ovenstående samt under  

 henvisning til den retlige opbygning af K-koncernen må det lægges  

 til grund, at bestyrelsesmedlemmernes rolle i K-fonden ud over at afspejle  

 sig i bestyrelsernes sammensætning, endvidere vil kunne medføre,  

 at den reelle og faktiske kompetence i forhold til realkreditinstituttet  

 ligger i K-fonden." I skrivelse af 26. februar 1997 har advokat C kommenteret  

 tilsynets skrivelse af 5. februar 1997 således:
 "Med henvisning til Erhvervsankenævnets skrivelse  

 .... vender jeg her tilbage med mine klienters bemærkninger til  

 Finanstilsynets redegørelse af 5. ds.
 Finanstilsynets redegørelse støtter efter  

 mine klienters opfattelse, at den af Finanstilsynet meddelte begrundelse for  

 den indklagede afgørelse ikke kan bære det meddelte afslag, og  

 at den ønskede tilladelse derfor bør meddeles.
Finanstilsynet har ved skrivelse af 24. september 1996  

 meddelt, at det er Finanstilsynets faste praksis, at "direktører,  

 vicedirektører, underdirektører og dermed ligestilledes adgang  

 til at varetage hverv som medlem af bestyrelsen i et holdingselskab/moderfond  

 vurderes efter samme retningslinier som i tilfælde, hvor der  

 ansøges om tilladelse til at varetage bestyrelseserhverv i andre  

 erhvervsvirksomheder, ...". Efter mine klienters opfattelse støtter  

 Finanstilsynets redegørelse af 5. ds., at der ikke i det foreliggende  

 tilfælde er grundlag for at anse K-fondens virksomhed som "anden  

 virksomhed" i forhold til K-realkreditinstitut.
Tværtimod fremgår  

 det af Finanstilsynets redegørelse, at den retlige opbygning af  

 K-koncernen kan medføre, at "den reelle og faktiske kompetence i  

 forhold til realkreditinstituttet ligger i K-fonden".
I Finanstilsynets skrivelse af 2. august 1996 er afslaget  

 på den anmodede tilladelse begrundet med, at formålet med  

 realkreditlovens § 18, stk. 2, er at hindre, at "ledende medarbejdere i  

 realkreditinstituttet kommer i en interessekonflikt, fordi de ved siden af  

 deres stilling i realkreditinstituttet har interesser i anden  

 erhvervsvirksomhed". Som anført i min skrivelse af 30. oktober 1996 er  

 K-fondens erhvervsvirksomhed imidlertid indskrænket til ejerskabet -  

 gennem K holding - af K-realkreditinstitut.
Da K-fonden således ikke  

 udøver "anden erhvervsvirksomhed", eksisterer der ikke mulighed for  

 interessekonflikt.
Dette støttes da også af Finanstilsynets  

 redegørelse for K-fondens retlige og faktiske kompetence i forhold til  

 K-realkreditinstitut, jfr. ovenfor.
....." Ankenævnet udtaler:
K-fonden, K holding A/S og K-realkreditinstitut er hver  

 for sig retligt selvstændige erhvervsenheder og K-fonden således  

 anden erhvervsvirksomhed end realkreditinstituttet, K-realkreditinstitut.
Da  

 interessekonflikt mellem K-realkreditinstitut og K-fonden ikke kan udelukkes,  

 jf. tillige fondens vedtægter, tiltrædes det, at Finanstilsynet  

 har afslået at dispensere fra forbudet i realkreditlovens ? 18, stk. 2, for så vidt  

 angår ansøgningen om tilladelse til at regnskabschefen i  

 K-realkreditinstitut er medlem af bestyrelsen for moderfonden.
 Det tilføjes, at pågående overvejelser  

 om eventuel ændring af realkreditloven ikke ses at have  betydning, da  

 afgørelsen skal træffes på grundlag af gældende  

 ret.
