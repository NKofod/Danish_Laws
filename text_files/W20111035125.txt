 Erstatningsansvarslovens § 26 A, godtgørelse til efterladte, nævnets j.nr. 09-520-15360:
 Nævnet afslog i n.j.nr. 09-520-15360 at tilkende efterladte godtgørelse til en enke:
Ansøger var enke efter en mand, der blev dræbt.
Hun og afdøde ophævede samlivet mere end 5 år tidligere.
De var ikke blevet skilt.
 Nævnet fandt det ikke dokumenteret, i hvilket omfang ægtefællerne efter samlivsophævelsen havde haft forbindelse.
Nævnet lagde også vægt på, at afdøde indtil kortere tid forud for sin død igennem et års tid havde haft et samlivs/kæresteforhold med en anden kvinde, som afdøde på et tidspunkt skulle have overvejet at flytte samme med.
Dette var dog ikke blevet til noget.
Endelig lagde nævnet vægt på sønnens oplysninger om, at afdøde var single og glad for det.
 Nævnet fandt således ikke, at det kunne lægges til grund, at ægtefællerne forud for hændelsen stod hinanden særlig nær.
