 Tilsynet udtalte, at statsborgerskab ikke i sig selv er til hinder for  

 godkendelse som aktuar.
Et livsforsikringsselskab har forespurgt, om forsikringsrådet måtte have  

 noget at indvende imod, at der i selskabet ansættes en aktuar, der er norsk  

 statsborger, og som er uddannet i Norge.
Ansættelsen skulle finde sted med  

 henblik på, at den pågældende senere skulle overtage stillingen som  

 ansvarshavende aktuar i selskabet.
Forsikringsrådet svarede, at da der endnu  

 ikke var tale om nogen bestemt person, kunne rådet alene tage stilling til,  

 hvorvidt den omstændighed, at den aktuar, selskabet til sin tid eventuelt  

 ville søge godkendt, var norsk og uddannet i Norge, kunne føre til, at  

 godkendelse nægtedes.
Forsikringsrådet har i denne anledning meddelt, at  

 statsborgerforhold og uddannelse som omhandlet ikke i sig selv kan hindre en  

 godkendelse i henhold til lov om forsikringsvirksomhed § 55 a.
