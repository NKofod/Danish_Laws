INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens dækningsområde § 2.  Løn § 3.  Elever § 4.  Pension § 5.  Arbejdstid § 6.  Deltidsbeskæftigedes løn § 7.  Rådighedstjeneste § 8.  Rejser § 9.  Overarbejde § 10.  Konvertering af ikke-afviklet over-/merarbejde  

 til omsorgsdage § 11.  Fridøgn og hviletid § 12.  Arbejdstidsbestemte tillæg § 13.  Kursusdeltagelse § 14.  Lokalaftaler § 15.  Ikrafttræden og opsigelse GENERELLE BEMÆRKNINGER Finansministeriet og Teknisk Landsforbund har den 5. december 1995 indgået  

 medfølgende organisationsaftale.
 Organisationsaftalen udgør sammen med StK-fællesoverenskomsten af 19. maj  

 1995 (* 2) samlede overenskomstgrundlag.
 Den hidtidige organisationsaftale af 24. januar 1995 for kemoteknikere og  

 levnedsmiddelteknikere med tilhørende cirkulære af 15. februar 1995 (Fmst.  

 nr. 12/95) (* 3) ophæves hermed.
 Ansættelse sker på vilkår svarende til lønnen for laboratorieteknikere.
Finansministeriet den 25. januar 1996 P.M.V.
 E.B.
Evald Nielsen ORGANISATIONSAFTALE FOR KEMOTEKNIKERE OG LEVNEDSMIDDELTEKNIKERE I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde Organisationsaftalen omfatter:
- kemoteknikere og levnedsmiddelteknikere, som har gennemgået den af  

 Undervisningsministeriet godkendte uddannelse som kemotekniker henholdsvis  

 levnedsmiddeltekniker, og som varetager opgaver, der forudsætter gennemgang  

 af denne uddannelse, samt - levnedsmiddelteknikerelever i praktik.
§ 2.  Løn For kemoteknikere og levnedsmiddelteknikere beregnes lønnen til og med 30.  

 september 1995 som 100/97,5 og fra 1. oktober 1995 100/96,8 af de  

 pensionsgivende løndele af lønnen på nedennævnte skalatrin, hvortil lægges de  

 ikke-pensionsgivende løndele:
 Til ansatte på skalatrin 21 ydes et særligt tillæg på 1.000 kr. årligt  

 (okt. 1984-niveau).
§ 3.  Elever For levnedsmiddelteknikerelever i praktik udgør lønnen 55 pct. af  

 skalatrin 12, ekskl. dyrtidstillæg.
Herudover ydes et særligt tillæg, der for  

 elever over 18 år udgør 2.898 kr. årligt og for elever under 18 år udgør  

 1.449 kr. årligt.
§ 4.  Pension Som bidrag til levnedsmiddelteknikeres og kemoteknikeres pension betaler  

 ansættelsesmyndigheden 5 pct. af de i § 2 nævnte pensionsgivende løndele.  

 Endvidere tilbageholder ansættelsesmyndigheden i den ansattes løn et beløb på  

 2,5 pct. af de samme løndele.
Fra 1. oktober 1995 ændres disse satser til  

 henholdsvis 6,4 pct. og 3,2 pct.
 Pensionsbidragene indbetales af ansættelsesmyndigheden til Teknisk  

 Landsforbunds Pensionsforening.
 Stk. 2. Der tilkommer ud over det i stk. 1 nævnte pensionsbidrag ikke den  

 ansatte nogen ret til pension eller understøttelse fra ansættelsesmyndigheden  

 på grundlag af ansættelsen.
 Stk. 3. I tilfælde, hvor den ansatte ikke ønsker etableret den i stk. 1  

 omhandlede pensionsordning, kan der alene udbetales løn i henhold til  

 organisationsaftalen med fradrag af eget pensionsbidrag.
§ 5.  Arbejdstid Arbejdstiden fastsættes for en periode (normperioden) på grundlag af et  

 timetal svarende til gennemsnitlig 37 timer pr. uge.
 Stk. 2. Normperioden udgør 1 måned, medmindre andet aftales lokalt.
 Stk. 3. Der kan lokalt indgås aftale om indførelse af flekstidsordninger,  

 hvorefter den fastsatte arbejdstidsnorm inden for nærmere aftalte grænser kan  

 fraviges for den enkelte normperiode, mod at de resterende/overskydende timer  

 overføres til den/de følgende normperiode(r). Overskydende timer, der i  

 henhold til flekstidsordningen overføres til senere normperioder, udløser  

 ikke overtidsbetaling.
Stk. 4. Der kan lokalt indgås aftale om, at arbejdstidsnedsættelsen fra  

 40 timer ugentlig opspares til hele fridage til senere afvikling.
Opsparing  

 og afvikling kan ikke finde sted under afholdelse af ferie samt under  

 tjenestefrihed.
Derimod opspares frihed under sygdom, og fridage, der falder  

 inden for sygeperioder, erstattes ikke.
Der ydes ikke overtidsbetaling for  

 den del af arbejdstiden, der som følge af opsparingen overstiger  

 arbejdstidsnormen.
§ 6.  Deltidsbeskæftigedes løn For ansatte med nedsat arbejdstid reduceres lønnen i forhold til den  

 nedsatte arbejdstid.
 Stk. 2. Før der sker nyansættelse på deltid, skal det undersøges, om de  

 pågældende arbejdsfunktioner lige så hensigtsmæssigt kan udføres af allerede  

 ansatte på deltid, der har de krævede kvalifikationer, og som ønsker at  

 overgå til en højere beskæftigelsesgrad.
§ 7.  Rådighedstjeneste Rådighedstjeneste medregnes i arbejdstiden efter regler, der aftales  

 lokalt.
Hvis intet andet er aftalt, medregnes rådighedstjeneste henholdsvis  

 på og uden for arbejdsstedet med 3/4 og 1/3 af tiden.
 Stk. 2. Efter lokal aftale kan der i stedet for medregning i arbejdstiden  

 fastsættes et rådighedstillæg for den pågældende rådighedspligt.
§ 8.  Rejser Rejser, der udføres som en del af tjenesten, medregnes i arbejdstiden, dog  

 højst 13 timer pr. døgn, medmindre andet aftales lokalt.
 Stk. 2. Tjeneste på det fremmede sted medregnes efter de almindelige  

 regler for opgørelse af arbejdstid.
§ 9.  Overarbejde Overarbejde bør så vidt muligt undgås.
 Stk. 2. Hvis arbejdets omfang har oversteget den fastsatte norm,  

 godtgøres den overskydende tid med tillæg af 50 pct. med frihed af samme  

 varighed (opregnet til nærmeste 1/2 time).
 Stk. 3. Meddelelse om afspadsering skal gives den ansatte med et varsel  

 på mindst 72 timer, medmindre andet aftales lokalt.
 Stk. 4. Hvis det ikke er muligt at afvikle tilgodehavende afspadsering  

 inden for en periode af 3 måneder regnet fra normperiodens afslutning, ydes  

 der i stedet overarbejdsbetaling, der beregnes på grundlag af timelønnen med  

 tillæg af 50 pct.
Stk. 5. Deltidsansattes arbejde ud over det for den pågældende nedsatte  

 timetal, men inden for fuldtidsnormen, godtgøres med frihed af samme  

 varighed.
Hvis afspadsering ikke er mulig inden for en periode af 3 måneder,  

 godtgøres timerne med normal timeløn (uden overtidstillæg).
 Stk. 6. Fristen for afvikling af afspadsering i henhold til stk. 4 og 5  

 kan fraviges ved lokal aftale.
§ 10.  Konvertering af ikke-afviklet over-/merarbejde  

 til omsorgsdage Hvis over-/merarbejdet ikke har kunnet afvikles jf. § 9, kan den ansatte i  

 stedet for over-/merarbejdsbetaling vælge at få den ikke-afviklede frihed  

 godskrevet som omsorgsdage/-timer.
 Stk. 2. Sådanne omsorgsdage/-timer registreres sammen med eventuelle  

 omsorgsdage, som den ansatte måtte have opnået i forbindelse med barsel og  

 adoption, jf. den mellem Finansministeriet og centralorganisationerne  

 indgåede aftale af 26. juni 1995 om barsel, adoption og omsorgsdage.(*)  

 Omsorgsdagene/-timerne afvikles i overensstemmelse med reglerne i kapitel 4 i  

 nævnte aftale.
 Stk. 3. Afspadseringsfrihed, der efter bestemmelsen i stk. 1 er  

 konverteret til omsorgsdage/-timer, kan ikke senere tilbageføres og godtgøres  

 med over-/merarbejdsbetaling.
Stk. 4. Den enkelte ansættelsesmyndighed kan fastsætte et maksimum pr.  

 medarbejder for antallet af overarbejdstimer, der kan konverteres til  

 omsorgsdage/-timer.
Maksimum kan dog ikke fastsættes lavere end et timetal  

 svarende til i alt 10 omsorgsdage.
§ 11.  Fridøgn og hviletid Hvor det er muligt, tilrettelægges arbejdstiden på ugens 5 første  

 hverdage.
Der gives i øvrigt fridøgn i henhold til arbejdsmiljølovens  

 bestemmelser herom.
 Stk. 2. Arbejdstiden skal tilrettelægges således, at der i hvert døgn,  

 regnet fra normal arbejdstids begyndelse, gives den ansatte en sammenhængende  

 hvileperiode på mindst 11 timer.
 Stk. 3. Hviletiden kan undtagelsesvist nedsættes til 8 timer, dog højst 1  

 gang ugentligt.
 Stk. 4. Der kan lokalt indgås aftale om hyppigere nedsættelse af  

 hviletiden til 8 timer, dog højst 8 gange i en 4 ugers periode.
 Stk. 5. Eventuel aftale om yderligere nedsættelse af hviletiden indgås af  

 Finansministeriet og Teknisk Landsforbund eller dem, der bemyndiges dertil.
§ 12.  Arbejdstidsbestemte tillæg Der ydes natpenge mv. i henhold til fællesoverenskomstens § 13.
 Stk. 2. Efter lokal aftale kan der i stedet for de i stk. 1 nævnte  

 arbejdstidsbestemte tillæg ydes et fast tillæg.
§ 13.  Kursusdeltagelse Arbejdstidsberegning i forbindelse med kursusdeltagelse sker i  

 overensstemmelse med reglerne i aftalen af 11. marts 1991 om  

 arbejdstidsregler mv. i forbindelse med kursusdeltagelse (*).
§ 14.  Lokalaftaler Bestemmelserne i §§ 5 - 12 kan fraviges ved lokal aftale i det omfang, det  

 fremgår af de enkelte bestemmelser.
Herudover kan der ved lokal aftale  

 fastsættes supplerende bestemmelser om forhold, der ikke er reguleret i  

 ovennævnte bestemmelser.
§ 15.  Ikrafttræden og opsigelse Organisationsaftalen har virkning fra 1. april 1995 og kan af hver af  

 parterne opsiges skriftligt med 3 måneders varsel, dog tidligst 31. marts  

 1997.
