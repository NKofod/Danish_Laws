NOA-Meddelelse vedr.
Merbeskæftigelse i  

 relation til jobtræning Ansættelse af en vikar i en barselsorlovsstilling opfylder ikke  

 betingelsen om merbeskæftigelse, jf. § 98, stk. 3, i  

 bekendtgørelse om en aktiv arbejdsmarkedsindsats På given foranledning skal styrelsen præcisere  

 følgende:
 Ifølge § 98, stk. 1, i bekendtgørelse nr. 1338 af 18.  

 december 2000 om en aktiv arbejdsmarkedsindsats skal ansættelse i  

 jobtræning med løntilskud medføre en nettoudvidelse af  

 antallet af ansatte hos vedkommende arbejdsgiver.
 Ansættelse af ledige i jobtræning med løntilskud som  

 afløser for en fastansat, der er på orlov efter lov om  

 børnepasningsorlov eller lov om værnepligtsorlov eller deltager  

 i uddannelsesjobrotation, herunder efter lov om statens  

 voksenuddannelsesstøtte, betragtes som en nettoudvidelse, jf. § 98,  

 stk. 3.
 Kravet om nettoudvidelse bygger på, at jobtræningsordningen  

 ikke skal tjene som en vikarordning, men derimod skal bidrage til at give den  

 ledige genoptræning med henblik på at opnå  

 beskæftigelse på det ordinære arbejdsmarked, jf. også  

 § 81, stk. 1. Den situation, hvor der ansættes en ledig i  

 jobtræning til afløsning af en fastansat, som er midlertidigt  

 fraværende, er således ikke pr. definition en nettoudvidelse.
 Der er dog i § 98, stk. 3, - udtømmende   opridset en række  

 situationer, hvor en sådan afløsning alligevel betragtes som  

 nettoudvidelse.
 De i § 98, stk. 3, nævnte undtagelser er således ordninger med  

 bl.a. et arbejdsmarkedspolitisk sigte, som bestemmelsen tjener til at fremme  

 ved at betragte ansættelse i disse situationer som en  

 nettoudvidelse.
 Baggrunden for ikke at tillade ansættelse af en ledig i  

 jobtræning, når en fastansat er fraværende som følge  

 af barselsorlov, er, at det er fundet rimeligt, at arbejdsgiveren bærer  

 omkostningerne og følgerne af dette fravær.
 Barselsorlov er således en ordning/rettighed, som ikke alene er  

 baseret på lovgivning, men i lige så stor udstrækning  

 på aftaler mellem arbejdsmarkedets parter.
