Ansøgerinden var 58 år, enlig og fraskilt.
Hun ønskede at adoptere 2  

 østriske børn på henholdsvis 10 år og 7 år.
 Samrådet havde 2 gange afslået ansøgningen om godkendelse som adoptant, og  

 begge gange var samrådets afgørelse blevet stadfæstet af adoptionsnævnet  

 (senest på et møde den 16. november 1978).
 Ansøgerinden havde siden februar 1978 haft de østriske myndigheders  

 tilladelse til at have børnene fast i pleje hos sig på sin bopæl i Østrig, og  

 i august 1978 havde en dansk kommune meddelt hende permanent plejetilldelse  

 til børnene.
Ansøgerinden ansøgte herefter justitsministeriet om tilladelse til at  

 gennemføre adoptionerne uden samrådsgodkendelse.
I den anledning udtalte  

 justitsministeriet bl.a. følgende: »Reglerne om samrådsgodkendelse  

 findes i adoptionslovens § 4a.
Efter stk. 1 må adoption af personer under 18  

 år kun bevilges, når ansøgeren er godkendt som adoptant.
Efter bestemmelsens  

 stk. 2 kræves godkendelse dog ikke ved adoption af ægtefælles barn eller  

 adoptivbarn eller efter regler fastsat af justitsministeren i tilfælde, hvor  

 der består nært slægtsskab eller andet særligt tilknytningsforhold mellem  

 adoptanten og adoptivbarnet eller dettes forældre.
 De nærmere regler er fastsat i adoptionsbekendtgørelsens § 4, stk. 2. Det  

 fremgår heraf, at godkendelse ikke kræves ved adoption af ægtefælles barn  

 eller adoptivbarn, søskendes barn eller barn af forældre, som ansøgerne  

 gennem nært og længerevarende bekendtskab er særlig nært knyttet til.
Reglen om adoption uden samrådsgodkendelse forudsætter efter  

 justitsministeriets opfattelse, at adoptantens kendskab til børnene hidrører  

 fra tiden forud for etableringen af det plejeforhold, der søges formaliseret  

 ved adoption.
Er kontakten til børnene først skabt ved plejeforholdet, må  

 ansøgeren godkendes af samrådet, også selv om plejeforholdet er af længere  

 varighed.
Det er herefter adoptionssamrådet, der afgør, om plejeforholdets  

 længde på et tidspunkt kan føre til, at der meddeles godkendelse som  

 adoptant.« Justitsministeriet henviste herefter ansøgerinden til påny at rette  

 henvendelse til adoptionssamrådet, såfremt hun fortsat måtte ønske at  

 adoptere børnene.
 P.N.V.
Hornslet Til samtlige adoptionssamråd og socialcentre.
