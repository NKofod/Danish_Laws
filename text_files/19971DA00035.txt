Nr BTB 35 Betænkning over Forslag til folketingsbeslutning om tiltrædelse af  

 rammeaftale om handel og samarbejde mellem Det Europæiske Fællesskab og dets  

 medlemsstater på den ene side og Republikken Korea på den anden side af 28.  

 oktober 1996   

 Nr B 35 1997-98. 1. samling Afgivet af Europaudvalget Afgivet: 19971212 Udvalget har behandlet beslutningsforslaget i 2 møder.
 Herefter indstiller er flertal (udvalget med undtagelse af  

 Enhedslistens medlem) beslutningsforslaget til vedtagelse uændret.
 Et mindretal (Enhedslistens medlem) indstiller beslutningsforslaget  

 til forkastelse, idet Enhedslisten er imod, at Unionen som sådan  

 indgår sådanne aftaler, hvad enten det er associerings-, partnerskabs- eller  

 rammeaftaler med tredjelande, og hvad enten det er i forhold til Central- og  

 Østeuropa, Mellemøsten eller - i dette tilfælde - Republikken Korea i Asien.
I modsætning til partnerskabsaftalerne med Armenien, Georgien, Aserbadsjan  

 og Usbekistan, jf.
B 12, B 13, B 14, B 15 fra indeværende folketingsår, er  

 Republikken Korea langt mere integreret i den kapitalistiske verdenshandel.  

 Der vil ikke være tale om en tilpasning til EU-systemet, men i langt højere  

 grad være tale om handelsmæssige tilpasninger i forhold til de to  

 aftalepartneres indbyrdes samhandel og konkurrence, f.eks. når det drejer sig  

 om skibsværftsproduktion.
 I bemærkningerne til beslutningsforslaget står der, at »det er  

 respekten for de demokratiske principper og menneskerettighederne, som ligger  

 til grund for aftalen.« Enhedslisten har også bemærket, at i modsætning  

 til de førnævnte associerings- og partnerskabsaftaler er der ikke nogen  

 formulering i det foreliggende beslutningsforslag om, at en misligholdelse af  

 de »demokratiske principper og menneskerettighederne« vil kunne  

 føre til en suspension af aftalen.
I Republikken Korea sidder der i hundredvis af politiske fanger.
Der er  

 vedtaget en arbejdsmarkedslov, som ikke tillader dannelsen af uafhængige  

 fagforeninger, som ikke tillader lærere og offentligt ansatte at danne deres  

 egne fagforeninger.
Amnesty International har i deres seneste årsrapport  

 krævet, at Republikken Korea lever op til de internationale standarder for  

 arbejdsmarkedet.
Desuden bliver i hundredvis af intellektuelle, forretningsfolk, religiøse  

 grupper, studenter m.v. arresteret for at udtrykke støtte til  

 fredsforhandlinger med Nordkorea.
Dette bliver af styret i Seoul betragtet  

 som antistatslig, fjendtlig aktivitet, som medfører arrestationer og  

 fængselsstraffe, rapporterer Amnesty International ligeledes i deres seneste  

 årsrapport.
Så hvis det drejede sig om »respekten for de demokratiske  

 principper og menneskerettighederne«, skulle denne aftale overhovedet  

 ikke indgås.
 Men hvorfor egentlig ikke sløjfe hule henvisninger til de demokratiske  

 principper og menneskerettighederne i disse EU-aftaler, når det ikke er  

 meningen, at de skal have nogen betydning eller konsekvens? Det er jo  

 åbenlyst, at det, der betyder noget med disse aftaler, er styrkelsen  

 økonomisk, handelsmæssigt og politisk af Unionen i forhold til andre lande.  

 Det er derfor, de indgås.
Ove Fich (S) fmd.
Torben Lund (S) Jacob Buksti (S) Klaus  

 Hækkerup (S) Jens Peter Vernersen (S) Holger K.
Nielsen (SF) Elisabeth Arnold  

 (RV) Keld Albrechtsen (EL) Addi Andersen (CD) Charlotte Antonsen (V) Svend  

 Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  

 Espersen (KF) Knud Erik Kirkegaard (KF) Kristian Thulesen Dahl (DF) Fremskridtspartiet havde ikke medlemmer i udvalget.
