 Under 31. marts 1958 er der i København undertegnet følgende protokol til  

 luftfartsoverenskomsten af 31. marts 1956 mellem Danmark og De Socialistiske  

 Sovjetrepublikkers Union (den russiske tekst udeladt her):
PROTOKOL til overenskomst af 31. marts 1956 mellem Danmarks regering og De  

 Socialistiske Sovjetrepublikkers Unions regering om luftfartsforbindelse.
 I ønske om at foretage en delvis ændring i luftfartsoverenskomsten af 31.  

 marts 1956, er Danmarks regering og De Socialistiske Sovjetrepublikkers  

 Unions regering under henvisning til artikel 4, stk. 2 og 3, i nævnte  

 overenskomst kommet overens om at foretage følgende ændringer i  

 overenskomstens bilag 1 og 2.
 Bilag 1 til overenskomsten af 31. marts 1956 mellem Danmarks regering og  

 De Socialistiske Sovjetrepublikkers Unions regering om luftfartsforbindelse  

 får herefter følgende ordlyd:
»Bilag 1 1. De Socialistiske Sovjetrepublikkers Unions regering  

 udpegede Generaldirektionen for Den Civile Luftflåde ved USSR's Ministerråd  

 (Aeroflot) til at beflyve de ruter, der er angivet i tabel I i dette bilag.
 2. Danmarks regering udpeger Det Danske  

 Luftfartsselskab A/S (DDL) til at beflyve de ruter, der er angivet i tabel II  

 i dette bilag.
 3. Under forudsætning af, at de i overenskomsten  

 angivne vilkår iagttages, skal det af Danmarks regering udpegede  

 luftfartsselskab på Sovjetunionens territorium være berettiget til i  

 international trafik at optage og afsætte passagerer, post og gods i de i  

 tabel II angivne lufthavne samt have ret til at anvende reservelufthavne og  

 hjælpemidler til flyvningernes gennemførelse på de aftalte ruter.
 4. Under forudsætning af, at de i overenskomsten  

 angivne vilkår iagttages, skal det af USSR's regering udpegede  

 luftfartsselskab på dansk territorium være berettiget til i international  

 trafik at optage og afsætte passagerer, post og gods i de i tabel I angivne  

 lufthavne samt have ret til at anvende reservelufthavne og hjælpemidler til  

 flyvningernes gennemførelse på de aftalte ruter.
 AFTALTE RUTER.
 Tabel I.
 For sovjetiske luftfartøjer:
 Riga-København v.v.
 Moskva-København og videre til punkter i følgende vesteuropæiske lande:  

 England, Frankrig, Holland og Belgien, såvel med mellemlanding som uden  

 mellemlanding i København v.v.
 Tabel II.
 For danske luftfartøjer:
 København-Riga v.v.
København-Moskva v.v. (* 1) København-Warszawa og videre via sovjetisk territorium uden mellemlanding  

 til punkter i Rumænien, Tyrkiet, Libanon og Den Forenede Arabiske Republik  

 v.v. (* 2)» I bilag 2 til overenskomst af 31. marts 1956 mellem Danmarks regering og  

 De Socialistiske Sovjetrepublikkers Unions regering om luftfartsforbindelse  

 indsættes som et nyt punkt 8 a:
»De Socialistiske Sovjetrepublikkers Unions regering påtager sig  

 endvidere at yde radio- og meteologisk bistand over Aeroflots radiostation i  

 Petropavlovsk-Kamtchatka til danske civile luftfartøjer, som foretager  

 flyvninger til og fra Tokio via Nordpolen langs de kuriliske øer.« Nærværende protokol, som udgør en integrerende del af overenskomsten af  

 31. marts 1956 mellem Danmarks regering og De Socialistiske  

 Sovjetrepublikkers Unions regering om luftfartsforbindelse, træder i kraft på  

 datoen for dens undertegnelse.
Udfærdiget i København den 31. marts 1958 i to enslydende eksemplarer på  

 dansk og russisk.
Begge tekster har samme gyldighed.
 For Danmarks regering:
 (sign.) Nils Svenningsen.
 For De Socialistiskew Sovjetrepublikkers Unions regering:
(sign.) N.
Slavin.
 Udenrigsministeriet, den 3. maj 1958.
J.
O.
Krag.
 Minister for Udenrigsøkonomi.
 (* 1) Ind- og udflyvningspunkter på sovjetisk territorium er Ventspils og  

 Narva.
 (* 2) Ind- og udflyvningspunkter på sovjetisk territorium er Starjava og  

 Hust.
