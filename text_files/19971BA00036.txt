Nr BSF 36 Folketingsbeslutning om undersøgelse af generationsskiftevilkårene for små  

 og mellemstore virksomheder Fremsat af Sonja Albrink (CD) Peter Duetoft (CD) Mimi Jakobsen (CD) den 28. oktober 1997 Vedtaget ved anden (sidste) behandling den 19. december 1997 Folketinget pålægger regeringen at nedsætte et udvalg til undersøgelse af  

 små og mellemstore virksomheders muligheder for generationsskifte til såvel  

 personer inden for familien som til virksomhedens nære medarbejdere.
Udvalget  

 skal udarbejde forslag til konkrete ændringer af lovgivningen med det formål  

 at lette de omtalte generationsskifter.
Udvalgets arbejde skal være afsluttet  

 senest den 1. januar 1999.
Oprindelig fremsat forslag Folketinget pålægger regeringen at nedsætte et udvalg til undersøgelse af  

 små og mellemstore virksomheders muligheder for generationsskifte til såvel  

 personer inden for familien som til virksomhedens nære medarbejdere.
Udvalget  

 skal udarbejde forslag til konkrete ændringer af lovgivningen med det formål  

 at lette de omtalte generationsskifter.
Udvalgets arbejde skal være afsluttet  

 senest den 1. januar 1999.
Bemærkninger til forslaget Generationsskifte har bl.a. af skattemæssige årsager længe skabt problemer  

 for små og mellemstore virksomheders drift og fortsatte overlevelsesevne.
I  

 kommissionsbetænkning 1111/1987, »Generationsskifte - skatter og  

 afgifter«, anbefalede udvalget en langt bredere lempelse af  

 generationsskiftebeskatningen, end der senere er gennemført. Årtiers  

 diskussion førte dels til en hårdt tiltrængt nedsættelse af arve- og  

 gaveafgifterne i 1994, dels til en udvidelse af mulighederne for skattemæssig  

 succession ved overdragelse af skatterelevante aktiver.
Europa-Kommissionen  

 henstillede endvidere i 1994 til de enkelte medlemslande om at lette  

 generationsskiftet for de mange virksomheder, som står over for et  

 ejerskifte.
På trods af at problemerne er kendt, kæmper mange virksomheder i dag  

 fortsat med likviditetsproblemer, når virksomhedsejeren ønsker at gå på  

 pension eller dør.
Dette gælder særligt i de tilfælde, hvor ejeren ikke har  

 slægtsarvinger, som ønsker at fortsætte virksomhedens drift, og hvor  

 virksomheden ønskes overdraget til nære medarbejdere, som besidder den  

 nødvendige viden og know-how til at sikre virksomhedens fortsatte drift.
En  

 sådan overdragelse betyder i almindelighed et yderligere likviditetstræk på  

 virksomheden, som vanskeliggør virksomhedens fortsatte drift.
Det var på  

 denne baggrund, at et flertal i udvalget bag betænkningen  

 »Generationsskifte - skatter og afgifter« anbefalede, at en  

 successionsordning også omfattede en overdragelse af virksomheden til nære  

 medarbejdere.
Den manglende mulighed for skattemæssig succession ved overdragelse til  

 ubeslægtede betyder typisk, at der vil skulle ske beskatning af genvundne  

 afskrivninger, ejendomsavance og ikke mindst beskatning af virksomhedens  

 goodwill.
I almindelighed har en ejer af en mindre eller mellemstor  

 virksomhed stort set hele sin formue bundet i virksomheden.
Når ejeren  

 beskattes af disse forskellige mere eller mindre fiktive avancer, betyder  

 det, at det kontante provenu ved salget bliver kraftigt reduceret og derfor  

 ikke modsvarer en sædvanlig pensionsopsparing.
Samtidig skal den nye ejer  

 præstere en stor kontant udbetaling, som kan være vanskelig at fremskaffe,  

 fordi værdien af goodwill i reglen ikke kan belånes.
Forslagsstillerne mener, at der er behov for en tilbundsgående  

 undersøgelse af problemer og løsningsmodeller for generationsskifterne i de  

 små og mellemstore virksomheder.
Undersøgelsen skal udarbejdes af et bredt  

 sammensat udvalg, som tillige bør udarbejde et lovudkast med forslag til  

 ændrede regler, der kan lette generationsskiftet for de små og mellemstore  

 virksomheder.
Det forudsættes derfor, at såvel arbejdstager-, arbejdsgiver-  

 som erhvervsorganisationer samt berørte ressortministerier bliver  

 repræsenteret ved sammensætningen af udvalget.
Kun en samlet lovgivningsmæssig løsning kan fjerne de barrierer, der er  

 for langsigtede og velplanlagte generationsskifter.
Erfaringen viser, at  

 »lappeløsninger« på længere sigt ikke fører til målet.
Skriftlig fremsættelse Sonja Albrink (CD):
 Som ordfører for forslagsstillerne tillader jeg mig herved at fremsætte:
Forslag til folketingsbeslutning om undersøgelse af  

 generationsskiftevilkårene for små og mellemstore virksomheder (Beslutningsforslag nr.
B 36).
