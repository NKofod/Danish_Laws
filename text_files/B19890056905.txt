I henhold til § 138 b i lov om social bistand, jf. lovbekendtgørelse nr. 171 af 25. marts 1987, som ændret med lov nr. 270 af 3. maj 1989, meddeles:
 § 1.  Socialministeren har den 23. august 1989  

 tilladt, at der i Gentofte Kommune gennemføres en forsøgsordning, hvorefter  

 dagplejerens egne børn mod betaling, kan indgå i det antal børn, dagplejeren  

 får løn for at modtage.
 § 2.  Forsøgsgodkendelsen indebærer, at § 64, stk. 3,  

 jf. § 63 i bistandsloven ikke fuldt ud gælder i Gentofte Kommune.
 § 3.  Forsøgsgodkendelsen har virkning fra den 1.  

 september 1989 og gælder til og med den 31. august 1991.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af den 23. august 1989 til Gentofte Kommune.  

 Skrivelsen kan rekvireres i Socialministeriet, Slotsholmsgade 6, 1216  

 København K.
Tlf. 33 92 47 01.
