Nr LSF 91 Forslag til Lov om ændring af lov om forskellige forbrugsafgifter (Afgift  

 af folier fremstillet af blød polyvinylchlorid til emballering af  

 levnedsmidler) Fremsat af skatteministeren (Ole Stavad) den 2. juni 1998 Vedtaget ved tredjebehandling den 25. juni 1998 Lov nr. 439 af 26/06/1998 § 1 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, som ændret ved § 11 i lov nr. 1223 af 27. december 1996, § 15 i  

 lov nr. 1098 af 29. december 1997 og § 5 i lov nr. 1107 af 29. december 1997,  

 foretages følgende ændringer:
 1. Overskriften til afsnit IV affattes således:
 »Afgift af folier fremstillet af blød polyvinylchlorid til  

 emballering af levnedsmidler«.
 2. § 6 affattes således:
 » § 6 . Der svares afgift til statskassen af folier  

 fremstillet af blød polyvinylchlorid (PVC) til emballering af levnedsmidler.  

 Afgiften udgør 12 kr. pr. kg.«.
 3. I § 14 a, stk. 4, indsættes efter »§§ 3,»:  

 »6,».
§ 2 Stk. 1 . Loven træder i kraft den 1. januar 1999, jf. dog stk. 3.
 Stk. 2 . Loven finder anvendelse på varer, der fra og med den 1.  

 januar 1999 udleveres fra registrerede virksomheder, angives til fortoldning  

 eller modtages fra udlandet.
 Stk. 3 . Virksomheder, der fremstiller eller fra udlandet modtager  

 de i § 1, nr. 2, nævnte varer, skal senest den 1. december 1998 registreres  

 hos de statslige told- og skattemyndigheder. § 14 a, stk. 2-4, i lov om  

 forskellige forbrugsafgifter finder tilsvarende anvendelse.
 Stk. 4 . Virksomheder, der skal registreres fra lovens  

 ikrafttræden, skal opgøre lagerbeholdningen pr. 1. januar 1999 af varer, der  

 bliver afgiftspligtige efter § 6 i lov om forskellige forbrugsafgifter, som  

 affattet ved denne lovs § 1, nr. 2. Virksomhederne skal indsende opgørelsen  

 over lagerbeholdningen af afgiftspligtige varer til de statslige told- og  

 skattemyndigheder senest den 15. januar 1999.
 Stk. 5 . De statslige told- og skattemyndigheder fastsætter de  

 nærmere regler for opgørelsen efter stk. 4.
Stk. 6 . De i stk. 4 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 7 . Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 kontrollen efter stk. 6, straffes med bøde.
 Stk. 8 . Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Oprindeligt fremsat forslag § 1 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, som ændret ved § 11 i lov nr. 1223 af 27. december 1996, § 15 i  

 lov nr. 1098 af 29. december 1997 og § 5 i lov nr. 1107 af 29. december 1997,  

 foretages følgende ændringer:
 1. Overskriften til § 6 affattes således:
 »Afgift af folier fremstillet af blød polyvinylchlorid til  

 emballering af levnedsmidler«.
 2. § 6 affattes således:
 » § 6 . Der svares afgift til statskassen af folier  

 fremstillet af blød polyvinylchlorid (PVC) til emballering af levnedsmidler.  

 Afgiften udgør 12 kr. pr. kg.«.
 3. I § 14a, stk. 4 , indsættes efter »§§ 3,»:  

 »6,».
§ 2 Stk. 1 . Loven træder i kraft den 1. januar 1999, jf. dog stk. 3.
 Stk. 2 . Loven finder anvendelse på varer, der fra og med den 1.  

 januar 1999 udleveres fra registrerede virksomheder, angives til fortoldning  

 eller modtages fra udlandet.
 Stk. 3 . Virksomheder, der fremstiller eller fra udlandet modtager  

 de i § 1, nr. 2, nævnte varer, skal senest den 1. december 1998 registreres  

 hos de statslige told- og skattemyndigheder. § 14a, stk. 2-4, i lov om  

 forskellige forbrugsafgifter finder tilsvarende anvendelse.
 Stk. 4 . Virksomheder, der skal registreres fra lovens  

 ikrafttræden, skal opgøre lagerbeholdningen pr. 1. januar 1999 af varer, der  

 bliver afgiftspligtige efter § 6 i lov om forskellige forbrugsafgifter, som  

 affattet ved denne lovs § 1, nr. 2. Virksomhederne skal indsende opgørelsen  

 over lagerbeholdningen af afgiftspligtige varer til de statslige told- og  

 skattemyndigheder senest den 15. januar 1999.
 Stk. 5 . De statslige told- og skattemyndigheder fastsætter de  

 nærmere regler for opgørelsen efter stk. 4.
Stk. 6 . De i stk. 4 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 7 . Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 kontrollen efter stk. 6, straffes med bøde.
 Stk. 8 . Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Bemærkninger til lovforslaget Almindelige bemærkninger Med henblik på at fremme brugen af mere miljøvenlige former for folier til  

 emballering foreslår regeringen, at der lægges en afgift på folier  

 fremstillet af blød polyvinylchlorid (PVC).
Folier til emballering af levnedsmidler skal overholde de krav, der er til  

 levnedsmiddelemballager med hensyn til migration og udgangsstoffer.
Visse  

 levnedsmidler har meget specifikke krav til emballagens barriere-egenskaber,  

 som hidtil kun har kunnet opfyldes af bløde PVC-folier.
Der er imidlertid  

 efter det oplyste nu udviklet alternative folier, som tilnærmelsesvis kan  

 opfylde de samme funktioner som PVC-folier, men som ikke har de negative  

 miljøkonsekvenser, som er forbundet med bortskaffelsen af PVC-folie.
En rulle med 450 m2 blød PVC-folie til emballering koster omkring 170 kr.  

 excl. moms.
En tilsvarende PVC-fri folie der tilnærmelsesvis opfylder de  

 samme krav koster omkring 220 kr. excl. moms pr. rulle.Vægten af de  

 respektive ruller udgør hhv. ca. 8,1 kg og 4,9 kg, svarende til en kilopris  

 på hhv. ca. 22 kr. pr. kg og 45 kr. pr. kg excl. moms.
Der foreslås derfor en  

 afgift på 12 kr. pr. kg PVC-folie, svarende til en forøgelse af prisen på en  

 rulle blød PVC-folie på ca. 55 pct. af den typiske salgspris excl. moms,  

 således at der skabes et klart økonomisk incitament til at anvende de mere  

 miljøvenlige folier.
Provenumæssige konsekvenser Folier af blød PVC til emballering anvendes i supermarkeder m.v. til  

 emballering af bl.a. kød, og der anvendes skønsmæssigt ca. 700 ton årligt.  

 Ved uændret forbrug kan det således skønnes, at lovforslaget vil indbringe et  

 helårsprovenu på godt 8 mill. kr.
Forslaget vil imidlertid i et vist omfang  

 gøre det økonomisk attraktivt at anvende andre mere miljøvenlige folier,  

 samtidig med at der er en frivillig udfasning af brugen af PVC- folier igang,  

 hvorfor der med stor usikkerhed kan forventes en reduktion på omkring 50 pct.  

 svarende til et helårsprovenu omkring 4 mill. kr. efter mængde tilpasning.
 Ved ikrafttrædelse den 1. januar 1999 vil provenuvirkningen i 1999 være  

 godt 3,5 mill. kr.
Administrative konsekvenser for det offentlige Forslaget skønnes at medføre engangsudgifter på 1 mill. kr. til  

 information og edb-udvikling.
Hertil kommer årlige driftsudgifter på 0,4  

 mill. kr. samt et årligt merforbrug på 5 årsværk svarende til 1,8 mill. kr.  

 til administration og kontrol af ordningen.
Miljømæssige konsekvenser PVC er et olieprodukt med et højt indhold af klor og de negative  

 miljømæssige konsekvenser forbundet med bløde PVC-folier til emballering  

 opstår ved bortskaffelsen, da disse folier ikke genvindes og derfor håndteres  

 ved affaldsforbrænding.
I forbindelse med forbrændingen medvirker klorindholdet til dannelse af  

 saltsyre i røggassen, som af hensyn til forbrændingsanlæggene neutraliseres  

 ved at tilsætte kalk.
Derved dannes et røggasrensningsprodukt, som i følge  

 det oplyste bl.a. indeholder letopløselige klorider, der sammen med  

 tungmetaller indebærer, at produktet skal deponeres under særlige forhold.
Et  

 kilo PVC, der tilføres forbrændingsanlæggene, medfører således 2 til 4 kilo  

 røggasrensningsprodukt til deponering.
 I EU-Kommissionens forslag til Rådets direktiv om udrangerede køretøjer  

 (KOM(97) 358) fremhæves det tilsvarende, at det er særdeles problematisk at  

 håndtere PVC i forbrænding, og at Kommissionen efter en nærmere undersøgelse  

 heraf om nødvendigt vil fremsætte et passende forslag.
 Eftersom forslaget reducerer anvendelsen af bløde PVC-folier til  

 emballering, vil det medføre en nedbringelse af PVC, som bortskaffes ved  

 affaldsforbrænding.
Økonomiske og administrative konsekvenser for erhvervslivet Økonomiske konsekvenser Folierne anvendes efter det oplyste i detailhandlen, og emballeringen sker  

 såvel manuelt som ved hjælp af maskiner.
Ved manuel indpakning er det  

 umiddelbart muligt at anvende alternativerne til PVC-folier, og for visse  

 pakkemaskiner er det muligt at ændre indstillingen til de nye folier.
For  

 andre ældre maskiner er der ikke mulighed for at anvende de nye typer folie.
Den foreslåede afgift vil umiddelbart gøre det økonomisk attraktivt at  

 anvende de nye mere miljøvenlige folier.
I de tilfælde, hvor der kræves nye  

 pakkemaskiner, må der dog forventes en fortsat anvendelse af PVC-folier.
Anvendelsen af PVC-folier er i vid udstrækning allerede under frivillig  

 udfasning i detailhandelen, og den foreslåede afgift vil derfor understøtte  

 og supplere den frivillige udfasning.
Der vurderes ikke at være væsentlige  

 erhvervsmæssige omkostninger forbundet med afgiften, da de detailhandlende er  

 i stand til at overvælte afgiften på forbrugerpriserne.
Administrative konsekvenser Lovforslaget vil kun medføre en meget begrænset administrativ byrde for de  

 virksomheder, der er registreringspligtige i henhold til lovforslaget.
Forslagets forhold til EU-retten Lovforslaget skal anmeldes i overensstemmelse med Rådets direktiv  

 83/189/EØF om en informationsprocedure med hensyn til tekniske standarder og  

 forskrifter som ændret senest ved direktiv 94/10/EF.
Skatteministeriet har overvejet, hvorvidt den påtænkte afgift er i strid  

 med artikel 95 i EF-traktaten om diskriminerende afgifter.
Baggrunden herfor  

 er, at der ikke p.t. produceres blød PVC-folie i Danmark.
Derimod produceres  

 der visse folier, som vil kunne erstatte folier af blød PVC.
En afgift på  

 blød PVC-folie vil således i et vist omfang kunne være fordelagtig for den  

 indenlandske produktion.
Efter Skatteministeriets opfattelse er den påtænkte afgift ikke i strid  

 med artikel 95. Skatteministeriet har herved for det første lagt vægt på, at  

 afgiften er begrundet i miljømæssige hensyn.
Skatteministeriet har endvidere  

 lagt vægt på, at der ifølge det oplyste i Danmark kun finder en meget  

 begrænset produktion sted af de mere miljøvenlige folier, der anvendes til  

 emballering i detailleddet, og som tilnærmelsesvis opfylder de samme krav til  

 emballering som bløde PVC-folier.
Bemærkninger til lovforslagets enkelte bestemmelser Til § 1 Bestemmelsen omhandler det afgiftspligtige område og afgiftssatsen.
 Det afgiftspligtige område omfatter bløde PVC-folier til emballering af  

 levnedsmidler.
Folier betegner en række produkter, der anvendes til emballering af  

 levnedsmidler, og det afgiftspligtige område omfatter således bl.a.  

 indpakningsfilm, husholdningfilm og lign.
Disse varer henhører bl.a. under  

 position 3919, 3920, 3921 og 3926 i EUs kombinerede nomenklatur.
 Derudover er der fastsat krav for de afgiftspligtige bløde PVC-folier i  

 bekendtgørelse nr. 1064 af 4. december 1996 om materialer og genstande  

 bestemt til at komme i berøring med levnedsmidler.
 Det foreslås, at afgiften udgør 12 kr. pr. kg blød PVC-folie.
Af administrative grunde skal der ikke svares afgift af bløde PVC-folier,  

 der importeres i forbindelse med import af emballerede levnedsmidler.
Da der  

 efter det oplyste er tale om en begrænset import af sådanne varer, vurderes  

 konkurrenceforvridningen som følge deraf at være minimal.
Til § 2 Efter forslaget træder loven i kraft den 1. januar 1999.
 Det foreslås, at virksomheder, der skal registreres, skal anmelde sig til  

 registrering hos de statslige told- og skattemyndigheder senest den 1.  

 december 1998. De nævnte virksomheder skal pr. 1. januar 1999 opgøre lageret  

 af de produkter, der bliver afgiftspligtige ved udlevering fra lovens  

 ikrafttræden.
 Der er endvidere indsat bestemmelser om kontrol m.v., der i det store hele  

 svarer til bestemmelserne i de øvrige punktafgiftslove.
Skriftlig fremsættelse (2. juni 1998) Skatteministeren (Ole Stavad):
 Herved tillader jeg mig at fremsætte:
 Forslag til lov om ændring af lov om forskellige forbrugsafgifter.  

 (Afgift af folier fremstillet af blød polyvinylchlorid til emballering af  

 levnedsmidler).
(Lovforslag nr.
L 91).
 Regeringen foreslår, at der lægges afgift på folier, som er fremstillet af  

 blød polyvinylchlorid (PVC). Afgiften har til formål at fremme brugen af mere  

 miljøvenlige former for folier til emballering.
 Der foreslås en afgift på 12 kr. pr. kilo PVC-folie, hvorved der skabes et  

 klart økonomisk incitament til at anvende de mere miljøvenlige folier.
Folier, som anvendes til emballering af levnedsmidler, skal overholde  

 visse krav til levnedsmiddelemballager med hensyn til migration og  

 udgangsstoffer.
For visse levnedsmidlers vedkommende stilles der meget  

 specifikke krav til emballagens barriereegenskaber, som hidtil kun har kunnet  

 opfyldes af bløde PVC-folier.
Der er imidlertid udviklet alternative folier,  

 som tilnærmelsesvis kan opfylde de samme funktioner som PVC-folier, men som  

 ikke har de negative miljøkonsekvenser, som er forbundet med den  

 efterfølgende bortskaffelse af PVC-folier.
 PVC er et olieprodukt med et højt indhold af klor, og de negative  

 miljømæssige konsekvenser forbundet med bløde PVC-folier opstår ved den  

 efterfølgende bortskaffelse, fordi disse folier ikke genvindes og derfor i  

 stedet affaldsforbrændes.
 Eftersom forslaget reducerer anvendelsen af PVC-folier til emballering,  

 vil det også føre til en nedbringelse af den PVC, som bortskaffes ved  

 affaldsforbrænding.
Folier af blød PVC til emballering anvendes i butikker og supermarkeder  

 til emballering af bl.a. kød.
Der anvendes skønsmæssigt ca. 700 ton årligt.  

 Ved uændret forbrug ville afgiften derfor indbringe et helårsprovenu på  

 omkring 8 mill. kr.
Da forslaget vil gøre det økonomisk attraktivt at anvende  

 andre mere miljøvenlige folier, samtidig med at der foregår en frivillig  

 udfasning af PVC-folier, forventes der med stor usikkerhed en  

 forbrugsreduktion på omkring 50 pct. svarende til, at helårsprovenuet bliver  

 på omkring 4 mill. kr.
 Forslaget vurderes til at være i overensstemmelse med EU-traktatens  

 konkurrenceregler.
 Idet jeg i øvrigt henviser til lovforslagets bemærkninger, skal jeg  

 anbefale det til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, som ændret ved § 11 i lov nr. 1223 af 27. december 1996, § 15 i  

 lov nr. 1098 af 29. december 1997 og § 5 i lov nr. 1107 af 29. december 1997,  

 foretages følgende ændringer:
 1. Overskriften til § 6 affattes således:
 »Afgift af folier fremstillet af blød polyvinylchlorid til  

 emballering af levnedsmidler«.
 2. § 6 affattes således:
 » § 6 . Der svares afgift til statskassen af folier  

 fremstillet af blød polyvinylchlorid (PVC) til emballering af levnedsmidler.  

 Afgiften udgør 12 kr. pr. kg.«.
 § 6. (Ophævet).
 3. I § 14a, stk. 4 , indsættes efter »§§ 3,»:  

 »6,».
§ 14a . - - - Stk. 2-3. - - - Stk. 4. De statslige told- og skattemyndigheder kan tillade, at  

 afgiftsberigtigelsen af de i §§ 3, 11 og 11 b nævnte varer, der modtages fra  

 udlandet i erhvervsmæssigt øjemed, afregnes efter reglerne i § 16 a, stk.  

 1-7.
