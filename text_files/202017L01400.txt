Ændringsforslag stillet den 31. maj 2021 uden for betænkningen Ændringsforslag til 2. behandling af Forslag til lov om ændring af lov om ophavsret (Implementering af dele af direktiv om ophavsret og beslægtede rettigheder på det digitale indre marked og direktiv om regler for udøvelse af ophavsretten og beslægtede rettigheder, der gælder for visse af tv- og radioselskabernes onlinetransmissioner og retransmissioner af tv- og radioprogrammer m.v.) [af kulturministeren (Joy Mogensen)]:
Til § 1 Af Kim Valentin (V) og Birgitte Bergman (KF):
 15) Efter nr. 22 indsættes som nyt nummer:
 »03. I § 91 indsættes som stk. 01:
»Stk. 01.  Kulturministeren vil senest i 2023 foretage en evaluering af denne lovs § 35 med henblik på at vurdere behovet for en eventuel justering af ordningen.«« [Evalueringsbestemmelse] Bemærkninger Til nr. 15 Det foreslås, at den foreslåede ordning vedrørende aftalelicens i § 35 evalueres senest i 2023 med henblik på at vurdere behovet for en eventuel justering af bestemmelsen, for så vidt angår de dele af bestemmelsen, som indføres med dette lovforslag, og som ikke er direktivbestemte.
Det drejer sig om inklusionen af selvstændige streamingtjenester i bestemmelsen og udvidelse af princippet om direct injection.
Evalueringen skal indeholde en vurdering af, om de indførte ændringer har virket efter hensigten som beskrevet i dette lovforslag nemlig at sikre et level playing field, så techgiganter også vil skulle bidrage til finansieringen af dansk indholdsproduktion på lige fod med de eksisterende aktører på det danske marked.
