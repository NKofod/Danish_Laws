Bekendtgørelse om Fiskeridirektoratets  

 opgaver og beføjelser I medfør af § 41a og § 45 i lov om saltvandsfiskeri, jf.  

 lovbekendtgørelse nr. 803 af 11. november 1998, § 49 i lov om  

 ferskvandsfiskeri, jf. lovbekendtgørelse nr. 495 af 16. juni 1997, §  

 16, stk. 2, i lov nr. 482 af 12. juni 1996 om administration af Det  

 Europæiske Fællesskabs forordninger på fiskeriets  

 område og administration af produktionsafgifter m.v., § 4, stk. 1, i  

 lov om administration af Det Europæiske Økonomiske  

 Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer mv., jf. lovbekendtgørelse nr. 636 af 17. juli 1992 og §§  

 10-11, stk. 1, i lov om regulering af fiskeriet, jf. lovbekendtgørelse  

 nr. 802 af 11. november 1998, og § 110, stk. 2 i fiskeriloven, jf. lov nr.  

 281 af 12. maj 1999, fastsættes:
 § 1. Fiskeridirektoratet varetager kontrol og  

 tilsynsopgaver samt træffer administrative afgørelser i henhold  

 til nationale regler og Det Europæiske Fællesskabs forordninger  

 og beslutninger på fiskeriområdet.
 Stk. 2. Fiskeridirektoratet varetager opgaver, der i  

 lovgivningen er henlagt til fiskerikontrollen, Fiskeriministeriets  

 Industritilsyn, Fiskeritilsynet og Fiskeritilsynssekretariatet.
 Stk. 3. Fiskeridirektoratet varetager dataregistrering og  

 statistisk produktion med relation til fiskerisektoren.
 § 2. Fiskeridirektoratet forbereder og udsteder  

 generelle retsforskrifter og vejledninger, afgør enkeltsager samt  

 forbereder enkeltsager m.v., der skal forelægges ministeren for  

 fødevarer, landbrug og fiskeri.
 Stk. 2. Direktoratet foretager notifikation over for  

 Europa-Kommissionen efter reglerne om notifikation af gennemførelse af  

 EF-retsakter, om notifikation af statsstøtte og om notifikation efter  

 informationsproceduredirektivet med hensyn til tekniske standarder og  

 forskrifter.
 § 3. Fiskeridirektoratet forestår  

 informationsvirksomhed og yder faglig rådgivning og anden bistand til  

 ministeren for fødevarer, landbrug og fiskeri, andre myndigheder og  

 private.
 § 4. Fiskeridirektoratet varetager tilsyn i  

 forbindelse med Veterinær- og Fødevaredirektoratets  

 administration af lov om kvalitetskontrol med fisk og fiskevarer, og de  

 gældende EU-regler på følgende områder:
 1)	Tilsyn med virksomheder, fartøjer og projekter og ved import  

 af fisk og fiskevarer, herunder udtagning af prøver til  

 undersøgelse.
 2)	Tilsyn i forbindelse med overvågning af algegifte og  

 mikrobiologisk kvalitet hos muslinger, herunder tilbageholdelse, kassation  

 samt information om lukning af muslingefangstområder mv.
 3)	Tilsyn vedrørende fisk og fiskevarers mærkning og  

 kvalitet og herunder tiltag som følge af varekvaliteten.
 Stk. 2. Fiskeridirektoratet varetager desuden i henhold  

 til lov om kvalitetskontrol med fisk og fiskevarer følgende  

 beføjelser:
 1)	Autorisation af visse kategorier virksomheder.
 2)	Udstedelse af sundhedsattester for partier af fisk og fiskevarer  

 samt virksomheder, der er underlagt fiskerikontrollens tilsyn.
 3)	Opkrævning af afgifter til dækning af udgifter til  

 importkontrol, rekvirerende tilsyn samt udstedelse af sundhedsattester.
 4)	Rejsning af sager om overtrædelse af  

 kvalitetslovgivningen.
 § 5. Beføjelser, der efter følgende  

 love er tillagt ministeren for fødevarer, landbrug og fiskeri,  

 udøves af direktøren for Fiskeridirektoratet, jf. dog §§ 6-12:
 1)	Lov om saltvandsfiskeri, jf. lovbekendtgørelse nr. 803 af 11.  

 november 1998.
 2)	Lov om ferskvandsfiskeri, jf. lovbekendtgørelse nr. 495 af  

 16. juni 1997.
 3)	Lov nr. 227 af 8. april 1992 om fisketegn.
 4)	Lov nr. 67 af 23. marts 1965 om fiskeri i Randers Fjord og  

 Gudenå, m.m.
 5)	Lov nr. 285 af 27. april 1994 om førstegangsomsætning  

 af fisk.
 6)	Lov nr. 482 af 12. juni 1996 om administration af Det  

 Europæiske Fællesskabs forordninger på fiskeriets  

 område og administration af produktionsafgifter m.v.
 7)	Lov om administration af Det Europæiske Økonomiske  

 Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf. lovbekendtgørelse nr. 636 af 17. juli 1992,  

  jf. bekendtgørelse nr. 640 af 3. juli 1996 om ikrafttræden af  

 lov nr. 482 af 12. juni 1996 om administration af Det Europæiske  

 Fællesskabs forordninger på fiskeriets område og  

 administration af produktionsafgifter m.v..
 8)	Lov om regulering af fiskeriet, jf. lovbekendtgørelse nr. 802  

 af 11. november 1998.
 § 6. Følgende beføjelser i lov om  

 saltvandsfiskeri udøves af ministeren for fødevarer, landbrug  

 og fiskeri:
 1)	Beføjelsen efter § 1 til at fastsætte lovens  

 anvendelsesområde.
 2)	Beføjelsen efter § 3, stk. 8, til at fastsætte regler  

 om, at erhvervelse af visse aktier, anparter og andelsbeviser m.v., skal  

 vederlægges helt eller delvist ved egne midler.
 3)	Beføjelsen efter § 14, stk. 1, stk. 3, stk. 4, og stk. 8, til  

 at fastsætte regler for tilladelser til opdrætsanlæg og  

 afgrænsningen af fjordområder og til at kunne fastsætte  

 regler om et årligt gebyr.
 4)	Beføjelsen efter § 31, stk. 3, til at træffe  

 afgørelse om anvendelse af tilskud og indtægter fra  

 fritidsfiskerbidraget til fiskepleje.
 5)	Beføjelsen efter § 41a til at henlægge  

 beføjelser efter loven til institutioner under ministeriet eller en  

 anden institution og fastsætte regler om klage.
 § 7. Følgende beføjelser i lov om  

 fisketegn udøves af ministeren for fødevarer, landbrug og  

 fiskeri:
 1)	Beføjelsen efter § 3, stk. 1, til at fastsætte  

 størrelsen af fisketegnslicensen.
 2)	Beføjelsen efter § 5, stk. 2, til at træffe  

 afgørelse om anvendelse af midlerne fra fisketegnslicensen.
 § 8. Følgende beføjelser i lov om  

 førstegangsomsætning af fisk udøves af ministeren for  

 fødevarer, landbrug og fiskeri:
 1)	Beføjelsen efter § 2, stk. 2, til at bestemme, at loven skal  

 omfatte afsætning af egen fangst eller opdræt af fisk direkte til  

 forbruger eller til eksport.
 2)	Beføjelsen efter § 2, stk. 3, til at fastsætte regler,  

 hvorefter nærmere angivne fisk er undtaget fra loven.
 3)	Beføjelsen til efter §§ 9 10, til at tilbagekalde bevilling  

 til førstegangsomsætning af fisk, herunder til fiskeauktion og  

 til at træffe afgørelse om opsættende virkning i  

 forbindelse med domstolsopgørelse.
 4)	Beføjelsen efter § 17, stk. 2, til at fastsætte  

 auktionspligt.
 § 9. Følgende beføjelser i lov om  

 administration af Det Europæiske Fællesskabs forordninger  

 på fiskeriets område og administration af produktionsafgifter  

 m.v. udøves af ministeren for fødevarer, landbrug og fiskeri:
 1)	Beføjelsen efter § 1, stk. 1, til at træffe  

 bestemmelser og iværksætte foranstaltninger til  

 gennemførelse af Fællesskabets forordninger for fisk, fiskeri og  

 fiskerivarer, dog ikke til at fastsætte nærmere regler om  

 kontrol, afgivelse af dokumentation, administration af kvoter m.v.
 2)	Beføjelsen efter § 1, stk. 2, til at træffe  

 bestemmelser om fravigelse af visse forordninger, dog ikke for så vidt  

 angår forhold om kontrol, afgivelse af dokumentation, administration af  

 kvoter m.v.
 3)	Beføjelsen efter § 1, stk. 3, til at fastsætte regler  

 om begrænsningen af fiskeriudøvelsen i henhold til EF-traktatens  

 art. 100.
 4)	Beføjelsen efter § 2 til at nedsætte et  

 rådgivende udvalg og til at bestemme at repræsentanter  

 indtræder i udvalget samt til at fastsætte udvalgets  

 forretningsorden.
 5)	Beføjelsen efter § 4, stk. 8, til at fastsætte regler  

 om betingelser for udbetaling af beløb i henhold til forordninger,  

 herunder regler om at modtageren skal angive en konto i et pengeinstitut.
 6)	Beføjelsen efter § 4, stk. 9, til at fastsætte regler  

 om virksomheders regnskabsførelse m.v. i forbindelse med udbetaling af  

 ydelser eller opkrævning af afgifter i henhold til de i § 1 omhandlede  

 forordninger.
 7)	Beføjelsen efter § 5 til at fastsætte regler om hel  

 eller delvis betaling for særlige tjenesteydelser, som de  

 kontrollerende myndigheder udfører efter anmodning.
 8)	Beføjelsen efter § 6, stk. 1, til at fastsætte regler  

 om betaling af afgifter på fisk og fiskerivarer, der landes,  

 opdrættes, tilvirkes eller omsættes her i landet samt refusion  

 heraf i særlige tilfælde.
 9)	Beføjelsen efter § 6, stk. 2, til at fastsætte regler  

 om indbetalingen af midler i henhold til § 6, stk. 1.
 10)	Beføjelsen efter § 8, stk. 1 og 2, til at oprette fonde,  

 godkende fondenes vedtægter og nedsættelse og afsættelse af  

 fondsbestyrelser, fastsætte regler og træffe afgørelse om  

 fondenes administration.
 11)	Beføjelsen efter § 8, stk. 3, til at meddele påbud til  

 bestyrelsen om at bringe ulovlige forhold i orden.
 12)	Beføjelsen efter § 8, stk. 4, til at træffe  

 afgørelse i sager afgjort af fondsbestyrelser.
 13)	Beføjelsen efter § 9, stk. 1 og stk. 2, til at godkende  

 fondenes regnskaber og til at fastsætte regler om udarbejdelse,  

 administration og revision af fondenes regnskaber og budgetter.
 14)	Beføjelsen efter § 10, stk. 2, til at fastsætte regler  

 om kontrol med de oplysninger, der skønnes nødvendige i  

 forbindelse med opkrævning og anvendelse af produktionsafgifter.
 15)	Beføjelsen efter § 10, stk. 3, til at fastsætte regler  

 om den regnskabsførelse, der skal følges af virksomheder i  

 forbindelse med opkrævning og anvendelse af produktionsafgifter.
 16)	Beføjelsen efter § 11, stk. 4, til at træffe  

 beslutning om at anlægge søgsmål mod bestyrelsesmedlemmer,  

 revisionsselskaber og revisorer.
 17)	Beføjelsen efter § 13, stk. 1 og stk. 2, til at  

 fastsætte regler om betaling af afgifter, som en betingelse for  

 udstedelse og opretholdelse af tilladelser til deltagelse i særlige  

 fiskerier, som kræver biologisk undersøgelse og til at  

 fastsætte regler om indbetalingen af disse afgifter.
 18)	Beføjelsen efter § 16, stk. 1, til at fastsætte  

 regler, hvorefter visse afgørelser eller dispositioner i henhold til  

 forordningerne nævnt i § 1 kan træffes af bestemte  

 brancheorganisationer m.v. og beføjelsen til at ændre  

 afgørelser truffet af sådanne organisationer uden at der  

 foreligger klage.
 19)	Beføjelsen efter § 16, stk. 2, til at henlægge  

 beføjelser efter loven til andre myndigheder og til at fastsætte  

 regler om klageadgang, herunder regler om afskæring af klageadgang.
 20)	Beføjelsen efter § 21, stk. 1, til at fastsætte regler  

 om tidspunktet for lovens ikrafttræden.
 § 10. Følgende beføjelser i lov om  

 regulering af fiskeriet udøves af ministeren for fødevarer,  

 landbrug og fiskeri:
 1)	Beføjelsen efter § 3 til at udarbejde retningslinier for  

 fiskeriets udøvelse dog bortset fra retningslinier til løbende  

 tilpasning af reguleringerne.
 2)	Beføjelsen efter § 4 til at foretage foranstaltninger til  

 regulering af fiskeriet dog bortset fra foranstaltninger til løbende  

 tilpasning af reguleringerne samt til foranstaltninger vedrørende  

 fiskeri efter krebs- og bløddyr.
 3)	Beføjelsen efter § 5 til at gøre visse fiskerier  

 betinget af licens samt til at fastsætte den nærmere  

 fremgangsmåde for udstedelse af licenser dog bortset fra, hvis dette  

 sker som led i løbende tilpasning af reguleringerne samt ved fiskeri  

 efter krebs- og bløddyr.
 4)	Beføjelsen efter § 7, stk. 2, til at fastsætte regler  

 om udstedelse og opretholdelse af tilladelser til, at fartøjer  

 må anvendes til erhvervsmæssigt fiskeri og beføjelsen til  

 at fastsætte regler om registrering af fartøjer.
 5)	Beføjelsen efter § 7, stk. 3, til at fastsætte regler  

 om hvilke fartøjsombygninger, der kræver tilladelse.
 6)	Beføjelsen efter § 7a, stk. 5, til at fastsætte regler  

 om, at fiskeriet drives, så det har reel forbindelse til dansk  

 fiskerihavn.
 7)	Beføjelsen efter § 7a, stk. 6, til at fastsætte regler  

 om finansiering af fiskerfartøjer og om anmeldelsespligt ved  

 ejerskifte.
 8)	Beføjelsen efter § 9 til at nedsætte et  

 rådgivende udvalg og til at fastsætte forretningsordenen.
 9)	Beføjelsen efter § 10 til at bemyndige styrelser og  

 institutioner til at udøve beføjelser i henhold til loven og  

 til at fastsætte regler om klageadgang.
 § 11. Følgende beføjelser i  

 fiskeriloven udøves af ministeren for fødevarer, landbrug og  

 fiskeri:
 1)	Beføjelsen efter § 5, jf. § 4, til at nedsætte et  

 rådgivende EU-fiskeriudvalg.
 2)	Beføjelsen efter § 6, jf. § 4, til at udpege et  

 rådgivende udvalg for erhvervsfiskeri.
 3)	Beføjelsen efter § 9 til at fastsætte forretningsorden,  

 udpege repræsentanter til udvalgene efter lovens § 5 og § 6 samt til at  

 nedsætte underudvalg til disse udvalg.
 4)	Beføjelsen efter § 10 til opfyldelse og fravigelse af  

 EF-retsakter og internationale aftaler på fiskeriets område  

 bortset fra retsakter vedrørende kontrol, afgivelse af dokumentation,  

 administration af kvoter mv.
 5)	Beføjelsen i § 34, jf. § 35 til at fastsætte regler om  

 foranstaltninger om den erhvervsmæssige udnyttelse af ressourcerne  

 bortset fra løbende tilpasninger af reguleringerne samt regler for  

 fiskeri efter krebs- og bløddyr.
 6)	Beføjelsen i § 38 og § 39, stk. 2, og § 39, stk. 5, til at  

 fastsætte regler om fartøjer, det er tilladt at anvende til  

 erhvervsmæssigt fiskeri i saltvand.
 7)	Beføjelsen efter § 57 til at ændre priser for  

 lystfisker- og fritidsfiskertegnet.
 8)	Beføjelsen efter § 62 til at udarbejde plan for fiskeplejen  

 og anvendelse af indtægterne fra lystfisker- og  

 fritidsfiskertegnet.
 9)	Beføjelsen efter § 102, stk. 1, til at fastsætte regler  

 om nedsættelse af en eller flere produktionsfonde og til efter § 102,  

 stk. 2, og stk. 3, at fastsætte regler om betaling af afgifter på  

 fisk og indbetalingen af midlerne.
 10)	Beføjelsen efter § 104, stk. 3, til at meddele påbud  

 til fonde.
 11)	Beføjelsen efter § 105 til at godkende budgetter og  

 regnskaber for fonde og efter § 106, stk. 2, fastsættelse for fondene  

 og regler for kontrol med oplysninger vedrørende fondene.
 12)	Beføjelsen efter § 110 til at fastsætte regler om at  

 visse afgørelser kan træffes af producent- eller  

 brancheorganisationer og til at henlægge beføjelser til  

 institutioner under ministeriet eller anden offentlig institution og  

 fastsætte regler om klage.
 13)	Beføjelsen efter § 114 til at fastsætte regler om  

 betaling af afgifter, som en betingelse for opretholdelse af tilladelse til  

 deltagelse i særlige fiskerier, som kræver biologisk  

 undersøgelse og til at fastsætte regler om indbetaling af disse  

 afgifter.
 14)	Beføjelsen efter § 125, stk. 1, til at fastsætte  

 regler om, at det skal være en betingelse for udbetaling af  

 beløb og tilskud i henhold til loven og de i § 10 nævnte  

 EF-retsakter og de i § 102 nævnte fonde, at modtageren angiver en konto  

 i et pengeinstitut, hvorpå beløbet kan indsættes.
 15)	Beføjelsen til efter § 125, stk. 2, at fastsætte  

 regler om regnskabsførelse mv. der skal føres af virksomheder i  

 forbindelse med udbetaling af ydelser eller opkrævning af afgifter.
 16)	Beføjelsen efter § 137, stk. 1, til at fastsætte  

 ikrafttræden af loven eller dele heraf.
 17)	Beføjelsen efter § 137, stk. 2, til at fastsætte hel  

 eller delvis ophævelse af de love, som fiskeriloven  

 afløser.
 § 12. Edb-registre, som indeholder  

 personoplysninger, skal inden ibrugtagning eller inden væsentlige  

 ændringer godkendes af ministeren for fødevarer, landbrug og  

 fiskeri.
Stk. 2. Direktøren for Fiskeridirektoratet  

 bemyndiges til inden for rammerne af denne bekendtgørelse at udarbejde  

 sådanne beskrivelser af registret, som kræves efter lovgivningen  

 om behandling af personoplysninger.
Endvidere bemyndiges direktøren  

 til over for andre myndigheder at foretage nødvendige anmeldelser samt  

 indhente eventuelle udtalelser og tilladelser, som kræves efter samme  

 lovgivning.
 § 13. Ministeren for fødevarer, landbrug og  

 fiskeri kan bestemme, at beføjelser, der i henhold til  

 bekendtgørelsens § 5 udøves af direktøren for  

 Fiskeridirektoratet, udøves af ministeren.
 Stk. 2. Ministeren kan give direktøren for  

 Fiskeridirektoratet instruktioner vedrørende udøvelsen af de  

 beføjelser, der er henlagt til direktøren.
 § 14. Afgørelser truffet af  

 direktøren for Fiskeridirektoratet kan indbringes for ministeren for  

 fødevarer, landbrug og fiskeri, medmindre andet er fastsat i  

 lovgivningen.
 Stk. 2. Klagefristen for afgørelser truffet i  

 medfør af lov om regulering af fiskeriet, jf. lovbekendtgørelse  

 nr. 802 af 11. november 1998, lov nr. 482 af 12. juni 1996 om administration  

 af Det Europæiske Fællesskabs forordninger på fiskeriets  

 område og administration af produktionsafgifter m.v., lov om  

 saltvandsfiskeri, jf. lovbekendtgørelse nr. 803 af 11. november 1998,  

 og fiskeriloven, jf. lov nr. 281 af 12. maj 1999 er 4 uger, jf. dog stk. 3.  

 Klage skal indgives gennem den myndighed, der har truffet afgørelsen.
 Stk. 3. Afgørelser truffet af de  

 tilsynsførende myndigheder i henhold til § 4, stk. 1, i lov om  

 kvalitetskontrol med fisk og fiskevarer, jf. lovbekendtgørelse nr. 649  

 af 4. august 1993, kan inden for en frist af 14 dage efter, at  

 afgørelsen er meddelt, indbringes for Ankenævnet for  

 Fiskerivarer.
Stk. 4. Afgørelser truffet af Fiskeridirektoratet  

 i henhold til § 6, stk. 2-3, i lov om regulering af fiskeriet, jf.  

 lovbekendtgørelse nr. 802 af 11. november 1998, kan ikke  

 påklages.
Sådanne afgørelser kan i medfør af § 6,  

 stk. 5, i lov om regulering af fiskeriet af licensindehaveren forlanges  

 indbragt for domstolene.
Anmodning herom skal fremsættes over for  

 Fiskeridirektoratet inden 4 uger efter, at tilbagekaldelsen er meddelt  

 indehaveren.
Anmodning om sagsanlæg har ikke opsættende  

 virkning.
Stk. 5. Afgørelser truffet af Fiskeridirektoratet  

  i henhold til § 37, stk. 2, i Fiskeriloven, jf. lov nr. 281 af 12. maj 1999  

 om tilbagekaldelse af fiskeritilladelse kan ikke påklages.  

 Sådanne afgørelser kan i medfør af lovens § 37,  

 stk. 5, af tilladelsens indehaver forlanges indbragt for domstolene.  

 Anmodning herom skal fremsættes over for Fiskeridirektoratet inden 4  

 uger efter, at tilbagekaldelsen er meddelt indehaveren.
Anmodning om  

 sagsanlæg har ikke opsættende virkning.
Stk. 6. Afgørelser truffet af Fiskeridirektoratet  

 om tilbagekaldelse af bevilling i henhold til § 95 i Fiskeriloven, jf. lov  

 nr. 281 af 12. maj 1999 kan ikke påklages.
Sådanne  

 afgørelser  kan af bevillingshaveren i medfør af lovens § 96  

 forlanges indbragt for domstolene.
Anmodning herom skal fremsættes over  

 for Fiskeridirektoratet inden 4 uger efter at tilbagekaldelsen er meddelt  

 bevillingshaveren.
Anmodning om sagsanlæg har ikke opsættende  

 virkning.
Retten kan dog bestemme, at den pågældende under sagens  

 behandling må udøve virksomhed på nærmere angivne  

 vilkår.
 § 15. Bekendtgørelsen træder i kraft  

 den 7. juli 1999.
 Stk. 2. Samtidig ophæves bekendtgørelse nr. 503 af 30.  

 juni 1998 om Fiskeridirektoratets opgaver og beføjelser.  

 Beføjelser i henhold til fiskeriloven, jf. lov nr. 281 af 12. maj  

 1999, træder dog i kraft samtidig med ikrafttræden af  

 bestemmelserne i fiskeriloven.
