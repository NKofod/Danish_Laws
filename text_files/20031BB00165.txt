Fremsat den 31. marts 2004 af Naser Khader (RV),  

 Anders Samuelsen (RV), Margrethe Vestager (RV),  

  

 Lene Jensen (S), Ole Vagn Christensen (S) og Jan Petersen (S) Forslag til folketingsbeslutning om etablering af en isbryderordning for ledige akademikere  

 til mindre virksomheder Folketinget opfordrer regeringen til inden udgangen af 2004  

 at etablere en isbryderordning for ledige akademikere til mindre virksomheder  

 med en årlig omsætning på op til 50 mio. kr.
Bemærkninger til forslaget Forslaget er en genfremsættelse af beslutningsforslag nr.
B  

 144, folketingsåret 2002-03 (se Folketingstidende 2002-03, forhandlingerne  

 side  

 9225, tillæg A side 6649 og 6651 og tillæg B side 2043).
Vi oplever i øjeblikket en markant stigning i ledigheden  

 blandt akademikere, især de nyuddannede.
Ledigheden er den højeste siden  

 1997,  

 og der kan let gå nogle år, før denne udvikling vender.
Det betyder, at  

 generationer af nyuddannede akademikere må gå arbejdsløse, samtidig med at  

 virksomhederne har brug for ny viden.
Arbejdsmarkedsstyrelsen har undersøgt det akademiske  

 arbejdsmarked.
Det er sket efter aftale med Landsarbejdsrådet, og  

 resultaterne  

 heraf findes i rapporten »Analyse af akademikernes arbejdsmarked«, der er  

 udarbejdet af PLS Rambøll Management i samarbejde med et forskerpanel, AC og  

 Videnskabsministeriet.
Rapporten blev præsenteret for Beskæftigelsesrådet den  

 23. oktober 2003.
Af denne rapport fremgår, at der i år 2010 stort set vil  

 være et underskud af akademisk arbejdskraft på de fleste områder, bortset fra  

 visse dele af de humanistiske områder.
Vi risikerer derfor, at en stor del af  

 de nyuddannede akademikere mister kompetence (indtil år 2010), hvilket er et  

 tab for samfundet.
 Samtidig har samfundet et ønske om, at dansk erhvervsliv  

 får tilført øget viden som led i en omstilling til den globale vidensøkonomi.  

 At øge innovationen blandt danske virksomheder er en af regeringens  

 målsætninger, men der er fortsat mange virksomheder, hvor der ikke er  

 højtuddannede medarbejdere ansat.
En isbryderordning, hvor ledige akademikere får mulighed  

 for at arbejde i små og mellemstore virksomheder, kan sætte en positiv  

 udvikling i gang, så akademikerledigheden nedbringes, samtidig med at  

 virksomhederne får et væsentligt kompetenceløft.
Rapporten »Analyse af  

 akademikernes arbejdsmarked« konkluderer bl.a., at næsten halvdelen af  

 væksten  

 i efterspørgslen af akademikere er sket i virksomheder, der ansætter den  

 første  

 akademiker og i nye virksomheder.
Det konkluderes videre, at virksomheder,  

 som  

 ellers ikke har tradition for at ansætte en akademiker, bliver bedre til at  

 udvikle nye produkter, hvis bare de har en enkelt akademiker ansat.
 Indførelsen af en isbryderordning efter nogle tilsvarende  

 principper som i den meget succesfulde isbryderordning, som eksisterede i  

 1994  

 og 1995, er da også en af de hovedanbefalinger, som gives i rapporten  

 »Analyse  

 af akademikernes arbejdsmarked«.
Isbryderordningen for akademikere, der fungerede i 1994 og  

 1995, gav nemlig meget positive erfaringer, hvilket blev dokumenteret af den  

 efterfølgende evalueringsrapport, som Erhvervsfremmestyrelsen udarbejdede i  

 1997. Ordningen medførte, at to tredjedele af de deltagende virksomheder for  

 første gang fik ansat en højtuddannet, og kun i ganske få tilfælde levede  

 ordningen ikke op til forventningerne hos enten isbrydere eller virksomheder.  

 To tredjedele af isbryderne fik fast eller midlertidigt job i virksomheden  

 efter ordningens udløb.
I alt 1.700 virksomheder fik gennem ordningen ansat  

 en  

 højtuddannet.
Rapporten »Analyse af akademikernes arbejdsmarked«  

 anbefaler,   

 	  

    

 at der udarbejdes  

 særligt udformede støtteordninger for akademikere,   

 	  

    

 at nye  

 støtteordninger skal målrettes grundigt mod udvalgte uddannelsesgrupper  

 f.eks.  

 humanister,   

 	  

    

 at målgruppen er små  

 og mellemstore virksomheder, og   

 	  

    

 at kendskabet til  

 akademikernes kompetencer bør øges blandt de virksomheder, der i dag ikke  

 beskæftiger akademikere.
 På baggrund af tidligere erfaringer og på baggrund af  

 ovennævnte rapport er der således meget, der taler for at etablere en  

 egentlig  

 isbryderordning, der både er effektiv og samtidig ikke dyrere end de  

 udgifter,  

 det offentlige har til arbejdsløshedsdagpenge og aktivering af ledige.
I forbindelse med etablering af en sådan isbryderordning  

 skal der tages hensyn til, om isbryderne risikerer at fortrænge andre  

 medarbejdergrupper.
Dette er særligt aktuelt i forhold til visse grupper af  

 it-medarbejdere, hvorfor det bør overvejes at inkludere disse i  

 isbryderordningen.
 Endvidere skal det overvejes, hvorvidt der er behov for et  

 introduktionsforløb for kandidaterne i forhold til at få viden om mindre  

 virksomheders forhold og problemer.
Økonomi Isbryderordningen foreslås baseret på et tilskud svarende  

 til minimum dimittendsatsen eller den aktuelle dagpengesats, hvis den er  

 højere  

 end dimittendsatsen for den pågældende person.
Tilskudsperioden kan maksimalt  

 udgøre 12 måneder.
 Det er en forudsætning for tilskuddet, at personen bliver  

 ansat i et egentligt ansættelsesforhold på fuld tid, og at løn- og  

 ansættelsesvilkår skal være overenskomstmæssige eller de for tilsvarende  

 arbejde sædvanligt gældende vilkår.
Ordningen etableres i 2004 og er 2-årig og gennemføres for  

 op til 1.000 akademikere, heraf 400 i ordningens første  

    

  

 år.
Det er målet at få 1.000 akademikere i  

 beskæftigelse i mindre virksomheder.
Virksomheder, der indgår i ordningen, skal være private  

 virksomhed med højst 50 ansatte.
Omsætningen kan være på op til 50 mio. kr.  

 eller en samlet status på ikke over 20 mio. kr.
Maksimalt 25 pct. af  

 virksomhedens kapital må være ejet af en virksomhed, som ikke opfylder disse  

 betingelser.
Virksomheden må ikke i forvejen beskæftige en højtuddannet inden  

 for samme fag eller have haft en højtuddannet ansat inden for de sidste 2 år.  

 Ejeren af virksomheden skal dog ikke regnes med.
Projekter Virksomheden kan ansætte en højtuddannet medarbejder til at  

 løse opgaver, der har karakter af et udviklingsprojekt, som kan skabe vækst i  

 virksomheden.
Det kan f.eks. være   

 	  

    

 kvalitetsudvikling,   

 	  

    

 produktfornyelse,   

 	  

    

 indførelse af ny  

 produktionsteknologi,   

 	  

    

 markedsføring,   

 	  

    

 internationalisering,   

 	  

    

 organisations- og  

 personaleudvikling,   

 	  

    

 administrative  

 forbedringer og   

 	  

    

 strategisk ledelse.
 På basis af evalueringsrapporten fra  

 Erhvervsfremmestyrelsen kan det ligeledes overvejes at yde en ekstra hjælp  

 ved  

 formuleringen af projektet og indgåelse af kontrakter i de enkelte  

 isbryderprojekter.
Personkreds (isbrydere) Målgruppen for isbryderordningen skal i overensstemmelse  

 med anbefalingerne i rapporten »Analyse af akademikernes arbejdsmarked«  

 målrettes mod særlig ledighedstruede akademikergrupper, f.eks. humanister og  

 nyuddannede, og kan således ændres i takt med de aktuelle ledighedstal.
Isbryderen skal være højtuddannet, dvs. have afsluttet en  

 uddannelse med minimum 3 års fuldtidsstudium på en højere læreanstalt.
I  

 praksis vil det sige bacheloruddannede eller kandidater. jf. dog  

 bemærkningerne  

 om behovet for at se nærmere på visse grupper af it-medarbejdere.
Personen må ikke i forvejen være ansat i virksomheden eller  

 have været ansat inden for de sidste 2 år.
Det vil sige, at personen først  

 kan  

 ansættes, når virksomheden har modtaget et tilsagn om tilskud.
Skriftlig fremsættelse Naser Khader (RV)  

  

 :
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af en isbryderordning for ledige  

 akademikere  

 til mindre virksomheder .
(Beslutningsforslag nr.
B 165).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
