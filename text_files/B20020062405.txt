Bekendtgørelse om ændring af  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer § 1 I bekendtgørelse nr. 26 af 18. januar 2002 om autorisation m.v. ved  

 behandling og salg af fødevarer m.v. samt kontrolmærkning af  

 animalske fødevarer, foretages følgende ændringer:
 1. I titelnoten indsættes efter »Rådets direktiv 91/493/EØF  

 om sundhedsmæssige betingelser for produktion og afsætning af  

 fiskerivarer (EF-Tidende 1991 L 268 s. 15),«: »Rådets  

 direktiv 91/494/EØF om dyresundhedsmæssige betingelse for handel  

 inden for Fællesskabet med fersk fjerkrækød og for  

 indførsel heraf fra tredjelande (EF-Tidende 1991 L 268 s. 35),«.
 2. I indledningen tilføjes efter »§ 51, stk. 3,«: »§§ 54, stk.  

 2 og 3 og 55, stk. 2, «.
3. I bilag 2, kapitel 3 affattes kapiteloverskriften:  

»Kontrolmærkning af  

 kød af fjerkræ og opdrættet fjervildt, hidrørende  

 fra besætninger uden dyresundhedsmæssige restriktioner« 4. I bilag 2, kapitel 3, indsættes efter nr.  

 7:
» 8)	Kød af fjerkræ, der stammer fra besætninger, der  

 er omfattet af §§ 9 a, stk. 1 og § 9 b, stk. 1 i bekendtgørelse nr.  

 921 af 10. november 1994 om særligt smitsomme sygdomme hos  

 fjerkræ og andre fugle i fangenskab kan uanset nr. 1-7, mærkes i  

 overensstemmelse med nr. 1-7, hvis det pågældende mærke  

 straks a)	overstemples således, at kontrolmærket, jf. nr. 1-7,  

 dækkes af et retvinklet kryds, der er anbragt på skrå,  

 således at midtpunktet befinder sig i midten af mærket, og  

 oplysningerne på dette kan læses, eller b)	erstattes af et særligt enkeltmærke, der består af  

 kontrolmærket, jf. nr. 1-7, overstemplet i overensstemmelse med litra  

 a.
 9)	Det i nr. 8 omhandlede kød må ikke indgå i  

 samhandel inden for EU og Norge.
10)	Det i nr. 8 omhandlede kød skal behandles, opskæres,  

 transporteres og oplagres fysisk adskilt fra eller på andre tidspunkter  

 end fjerkrækød med oprindelse i besætninger, der ligger  

 uden for de i §§ 9 a og 9 b i bekendtgørelse om særligt  

 smitsomme sygdomme hos fjerkræ og andre fugle i fangenskab nævnte  

 zoner, og må ikke indgå i samhandelen i EU og Norge, medmindre  

 det forarbejdes til kødprodukter i overensstemmelse med bilag 3.  

 Kødet kan dog omsættes på det danske marked.
Virksomheden  

 skal orientere fødevareregionen om den i henhold til dette nummer  

 valgte fremgangsmåde.
 11)	Kød af fjerkræ, der stammer fra besætninger, der  

 er omfattet af §§ 9 a, stk. 1 og § 9 b, stk. 1 i bekendtgørelse om  

 særligt smitsomme sygdomme hos fjerkræ og andre fugle i  

 fangenskab, kan dog mærkes med kontrolmærke i henhold til nr.  

 1-7, såfremt kødet hidrører fra fjerkræ:
a)	der kommer fra en flok, hvor der fem dage før afsendelsen til  

 slagteriet af et repræsentativt udsnit af flokken er foretaget en  

 virologisk undersøgelse, eller for så vidt angår Newcastle  

 disease hvor der 3 arbejdsdage (man-fre) før afsendelsen til  

 slagteriet foretages en serologisk undersøgelse, og hvor resultatet af  

 disse undersøgelser er negativt.
Stikprøveudtagningen til den  

 virologiske undersøgelse skal foretages af  

 fødevareregionen, b)	der kommer fra en bedrift, hvor der efter en klinisk  

 undersøgelse foretaget af fødevareregionen ikke er konstateret  

 nogen kliniske eller andre symptomer, som kunne tyde på Newcastle  

 disease eller Aviær Influenza.
Undersøgelsen skal være  

 foretaget i løbet af de sidste 24 timer inden afsendelsen af  

 fjerkræet, c)	der er transporteret direkte fra oprindelsesbedriften til  

 slagteriet, og under transporten til slagteriet ikke har været i  

 kontakt med fjerkræ, der er under mistanke for udbrud af Newcastle  

 disease eller Aviær Influenza, og d)	der bliver undersøgt på slagteriet før eller  

 efter slagtningen med henblik på at konstatere eventuelle symptomer  

 på Newcastle disease.
Kontrolmærkning af kød af fjerkræ og  

 opdrættet fjervildt, hidrørende fra besætninger, hvor der  

 er konstateret udbrud af Newcastle disease eller Aviær  

 Influenza 12)	Kød af fjerkræ, der ikke opfylder betingelserne i  

 bilag 4, kan uanset nr. 1-7, mærkes i overensstemmelse med nr. 1-7 i  

 denne bekendtgørelse, hvis det pågældende mærke  

 straks a)	overstemples således, at kontrolmærket, jf. nr. 1-7,  

 dækkes af et retvinklet kryds, der er anbragt på skrå,  

 således at midtpunktet befinder sig i midten af mærket, og  

 oplysningerne på dette kan læses, eller b)	erstattes af et særligt enkeltmærke, der består af  

 kontrolmærket, jf. nr. 1-7, overstemplet i overensstemmelse med litra  

 a.
 13)	Det i nr. 12 omhandlede kød må ikke indgå i  

 samhandel inden for EU og Norge.
 14)	Det i nr. 12 omhandlede kød skal behandles, opskæres,  

 transporteres og oplagres fysisk adskilt fra eller på andre tidspunkter  

 end fjerkrækød med oprindelse i besætninger, der ligger  

 uden for de i §§ 14 og 15 i bekendtgørelse nr. 921 af 10. november  

 1994  om særligt smitsomme sygdomme hos fjerkræ og andre fugle i  

 fangenskab nævnte zoner, og må ikke sælges på  

 hjemmemarkedet eller indgå i samhandelen i EU og Norge, medmindre det  

 forarbejdes til kødprodukter i overensstemmelse med bilag 3.  

 Virksomheden skal orientere fødevareregionen om den i henhold til  

 dette nummer valgte fremgangsmåde.
 15)	Kød af fjerkræ, der ikke opfylder betingelserne i  

 bilag 4, kan dog mærkes med kontrolmærke i henhold til nr. 1-7,  

 såfremt kødet hidrører fra fjerkræ:
a)	der kommer fra en bedrift, som er beliggende i den del af et  

 overvågningszonen, der ligger uden for beskyttelseszonen, jf. §§ 14,  

 stk. 1 og 15, stk. 1 i bekendtgørelse om særligt smitsomme  

 sygdomme hos fjerkræ og andre fugle i fangenskab, og som ifølge  

 den epidemiologiske undersøgelse ikke har været i kontakt med  

 nogen smittet bedrift, b)	der kommer fra en flok, hvor der fem dage før afsendelsen til  

 slagteriet er foretaget en virologisk undersøgelse med negativt  

 resultat af et repræsentativt udsnit af flokken.  

 Stikprøveudtagningen skal foretages af fødevareregionen, c)	der kommer fra en bedrift, hvor der efter en klinisk  

 undersøgelse foretaget af fødevareregionen, ikke er konstateret  

 nogen kliniske eller andre symptomer, som kunne tyde på Newcastle  

 disease eller Aviær Influenza.
Undersøgelsen skal være  

 foretaget i løbet af de sidste 24 timer inden afsendelsen af  

 fjerkræet, d)	der er transporteret direkte fra oprindelsesbedriften til  

 slagteriet, og under transporten til slagteriet ikke har været i  

 kontakt med fjerkræ, der er smittet med Newcastle disease eller  

 Aviær Influenza, og e)	der bliver undersøgt på slagteriet før eller  

 efter slagtningen med henblik på at konstatere eventuelle symptomer  

 på Newcastle disease.«.
 5. Som bilag 3 indsættes bilag 1 til denne  

 bekendtgørelse.
 6. Som bilag 4 indsættes bilag 2 til denne  

 bekendtgørelse.
§ 2 Bekendtgørelsen træder i kraft den 28. juli 2002.
Fødevaredirektoratet, den 26. juli  

 2002 P.D.V.E.B.Henrik G.
Jensen /Lisbet Nielsen Bilag 1 Krav til behandling af kødprodukter fremstillet af  

 kød af fjerkræ Kødprodukter kan anvendes i samhandelen inden for EU og Norge,  

 såfremt de helt eller delvis er fremstillet af eller med  

 fjerkrækød, og såfremt kødprodukterne har  

 været underkastet en af følgende behandlinger:
1)	en varmebehandling i en hermetisk lukket beholder til en  

 Fo-værdi, der mindst er lig med 3,00, eller 2)	en anden varmebehandling, hvor kødproduktet opnår en  

 centrumtemperatur på mindst 70°C.« Bilag 2 Betingelser for handel med kød af fjerkræ Kød skal for at kunne indgå i samhandel inden for EU og Norge  

 hidrøre fra fjerkræ, der 1)	kommer fra en bedrift:   

 - som ikke er omfattet af dyresundhedsmæssige foranstaltninger  

 vedrørende en fjerkræsygdom  

 - som ikke ligger i et område, der af hensyn til dyresundheden er  

 underlagt restriktioner, der indbefatter kontrol af fjerkrækød  

 for symptomer på Newcastle disease, Aviær Influenza eller andre  

 sygdomme, som kan inficere fjerkræ, 2)	under transporten til slagteriet ikke har været i kontakt med  

 fjerkræ, som er smittet med Newcastle disease eller Aviær  

 Influenza, og 3)	hidrører fra slagterier, hvor der ved slagtningen ikke er  

 konstateret noget tilfælde af Newcastle disease eller Aviær  

 Influenza.
