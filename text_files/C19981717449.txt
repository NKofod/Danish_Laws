10.1 Almindelige bestemmelser Når en passager ikke ønsker at foretage rejsen eller opgiver at fortsætte  

 sin rejse, ydes tilbagebetaling efter nedennævnte bestemmelser, medmindre der  

 gælder andre bestemmelser for det enkelte produkt.
Ved beregning af  

 tilbagebetalingsbeløb anvendes priserne på billettens købstidspunkt.
10.2 Billetter 10.2.1 Ubenyttede billetter Når en passager henvender sig til salgsstedet eller afrejsestationen inden  

 den dato, der er anført på billetten, tilbagebetales det beløb, der er betalt  

 for billetten, uden fradrag af ekspeditionsgebyr.
Afleveres billetten på den  

 dato, der er anført på billetten fratrækkes et ekspeditionsgebyr på 25 kr. i  

 tilbagebetalingsbeløbet.
Tilbagebetaling senere end billettens datoen for  

 gyldighedsdag kan ikke imødekommes 10.2.2 Delvis benyttede billetter Når en rejse afbrydes før den bestemmelsesstation der er anført på  

 billetten, skal passageren på afbrydelsesdagen rette henvendelse til den  

 station, hvor rejsen afbrydes/ophører.
Er stationen ubetjent, må henvendelse  

 rettes til nærmeste station i dennes åbningstid.
 Der tilbagebetales forskellen mellem den betalte billetpris og det, der  

 skulle være betalt for den foretagne rejse med fradrag af et  

 ekspeditionsgebyr på 25 kr.
10.2.3 Andre tilfælde Der ydes tilbagebetaling således:
Når en passager med billet til Business eller 1. klasse på grund af  

 pladsmangel befordres på Standard, tilbagebetales differencen.
Opgives rejsen  

 i sådanne tilfælde helt, tilbagebetales billetprisen minus den billetpris,  

 hvor befordring har fundet sted.
Anden erstatning gives ikke.
Når en passager ikke kan befordres over hele den strækning, hvor billetten  

 gælder, fordi togets kørsel afbrydes undervejs, tilbagebetales billetprisen  

 for den strækning, hvor befordring ikke finder sted.
Dette gælder dog ikke,  

 hvis passageren modtager et tilbud fra DSB om befordring til  

 bestemmelsesstedet på anden måde.
10.2.4 Ombytning/ændring Ved takstændring Ønskes en billet/kort, der er købt før en takstforhøjelse, ombyttet/ændret  

 efter takstforhøjelsen, tilbagebetales billetten/kortet til gammel pris, og  

 billet/kort til ny pris udstedes.
Andre tilfælde Der gælder bestemmelserne i hovedafsnit 2 10.2.5 Billetter købt i billetautomat Billetter købt fra billetautomater, på de i afsnit 2.10.3 nævnte  

 strækninger med stikprøvevis billetkontrol, tilbagebetales ikke 10.2.6 Andre produkter 10.2.6.1 DSB 10-turskort/10-turskort til handicappede Ubenyttede DSB 10-turskort/10-turkort til handicappede tilbagebetales  

 fuldt ud.
 Ved tilbagebetaling af delvis benyttede DSB 10-turskort tilbagebetales  

 kortets pris minus en almindelig enkeltbillet/ledsagerbillet pr. benyttede  

 klip og et gebyr på 25.00 kr.
Billetprisen der fratrækkes, er prisen, som var der rejst i dag.
Dette  

 gælder også, hvis DSB i den pågældende rejserelation er overgået til at køre  

 efter et amtstrafikselskabs takstsystem.
Er der tale om  

 Ledsagerordningsbilletter fratrækkes i sådanne tilfælde det halve af prisen  

 for en ordinær enkeltbillet.
10.2.6.2 DSB Cykelbilletter/klippekort Ubenyttede DSB Cykelbilletter/klippekort kan tilbagebetales/ombyttes  

 umiddelbart efter købet/klippene (pladsmangel eller ligende).
 Ubenyttede DSB Cykelklippekort tilbagebetales fuldt ud.
 Ved tilbagebetaling af delvist benyttede DSB Cykelklippekort  

 tilbagebetales kortets pris minus en almindelig DSB Cykelbillet pr. benyttede  

 klip og et gebyr på 25.00 kr.
 Cykelbilletprisen, der fratrækkes, er prisen som var der rejst i dag.
10.2.6.3 DSB Business kort Ubenyttede DSB Business kort kan tilbagebetales uden gebyr.
 Delvist benyttede DSB Business kort kan ikke tilbagebetales.
10.2.6.4 DSB Business Plus kort Ubenyttede DSB Business Plus kort eller hele bundter med 10 Business Plus  

 2-klipskort kan tilbagebetales uden gebyr.
 Delvist benyttede DSB Business Plus kan ikke tilbagebetales.
10.2.6.5 DSB Komfort Kort Ubenyttede Komfort Kort kan tilbagebetales fuldt ud.
 Delvist benyttede Komfort Kort kan ikke tilbagebetales.
10.3 Pladsbilletter Pladsbillet/cykelpladsbillet.
 Pladsbilletten kan tilbagebetales af DSB stationer, når henvendelse sker  

 senest umiddelbart før togets afgang fra påstigningsstationen.
10.4 DSB Pendlerkort DSB Pendlerkort tilbagebetales fuldt ud før første gyldighedsdag.
 På første gyldighedsdag og senere foretages tilbagebetaling efter særlige  

 bestemmelser.
