 (Til samtlige ministerier).
 I henhold til lov nr. 286 af 9. juni 1977 skal indlånskonti i  

 pengeinstitutterne m. v. inden den 1. oktober 1977 forsynes med kontohavernes  

 CPR-nr. eller CIR-nr.
Konti, der tilhører statsinstitutioner, der ikke har CIR-nr., kan forsynes  

 med en overordnet institutions CIR-nr.
Har den overordnede statsinstitution  

 heller ikke et CIR-nr., kan Kongeriget Danmarks Hypoteksbanks CIR-nr.,  

 6106935, bruges ved identifikationen.
 Den nævnte regel kan kun finde anvendelse i tilfælde, hvor kontoen er  

 noteret som tilhørende den pågældende institution.
 Ved anmeldelsen af hypotekbankens CIR-nr. bør statsinstitutionen forevise  

 et eksemplar af nærværende cirkulæreskrivelse, samt på forlangende anden form  

 for bevislighed for, at kontoindehaveren er en statsinstitution.
 Man anmoder ministeriet om, i det omfang hvor det skønnes hensigtsmæssigt  

 at gøre de under ministeriet hørende statsinstitutioner bekendt med  

 foranstående.
 Skattedepartementet, den 22. september  

 1977.
Hans P.
Gøtrik.
