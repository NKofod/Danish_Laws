(Til samtlige kommuner) I.
Folketinget har den 15. december 1989 vedtaget forslag til Lov om  

 ændring af lov om børnetilskud og forskudsvis udbetaling af børnebidrag (  

 Indførelse af ydelser til særlige grupper af børn ) L 95.
 Loven omfatter 2 nye ydelser:
 Loven træder i kraft den 1. januar 1990. Flerbørnstilskuddet udbetales dog  

 først fra den 1. april 1990.
II.
Flerbørnstilskud, jf. § 10 a.
Flerbørnstilskud kan kun ydes ved flerfødsler, dvs. f.eks. tvillinger  

 eller trillinger.
Tilskuddene ydes, indtil børnene fylder 4 år.
 Da der skal være tale om en flerfødsel, kan der ikke ydes flerbørnstilskud  

 til adopterede tvillinger eller andre samtidigt adopterede børn.
 Tilskuddene ydes uden forudgående ansøgning og udgør 5.000 kr. årligt pr.  

 barn.
 Reglerne for udbetaling, regulering og administration af børnetilskud  

 finder tilsvarende anvendelse, bortset fra, at flerbørnstilskuddet først  

 reguleres i finansåret 1991.
 Der henvises i øvrigt til Sikringsstyrelsens vejledning af 18. december  

 1986 om børnetilskud og forskudsvis udbetaling af børnebidrag.
III.
Adoptionstilskud, jf. § 10 b.
 Adoptionstilskuddet ydes som et engangsbeløb på 15.000 kr. til udgifter i  

 forbindelse med adoption af et udenlandsk barn.
 Beløbet udbetales af kommunen, når det af de adoptionsgodkendende  

 myndigheder kan attesteres, at barnet er ankommet til Danmark (efter 31.  

 december 1989). Der skal ikke foreligge dokumentation for de afholdte  

 udgifter i forbindelse med adoptionen.
 Derimod er det efter § 10 b, stk. 1, 2. pkt., en betingelse for at få  

 tilskud, at barnet er formidlet af en af de organisationer, der er godkendt  

 af justitsministeren efter adoptionslovens § 30.
 Disse organisationer er:
 Der vil ikke kunne ydes adoptionstilskud i forbindelse med familie- eller  

 stedbarnsadoptioner af udenlandske børn, da betingelsen i § 10 b, stk. 1, 2.  

 pkt., ikke vil være opfyldt i disse tilfælde.
 Tilskuddet ydes pr. barn, uden hensyn til, om der eventuelt adopteres  

 flere børn - herunder søskende - samtidig.
 Adoptionsbeløbet reguleres efter bestemmelsen i børnetilskudslovens § 25  

 a, men først fra finansåret 1991.
