Skriftlig fremsættelse (20. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 Lønmodtagernes Garantifond, lov om arbejdsløshedsforsikring  

 m.v., lov om en aktiv arbejdsmarkedspolitik, lov om godtgørelse ved  

 deltagelse i erhvervsrettet voksen- og efteruddannelse og lov om dagpenge ved  

 sygdom eller fødsel (Opkrævning af finansieringsbidrag fra  

 private arbejdsgivere).
(Lovforslag nr.
L 105).
Lovforslaget har til formål at etablere et  

 opkrævningssystem, der kan håndtere opkrævning af bidraget  

 fra private arbejdsgivere til finansiering af ATP-bidraget for personer  

 på overførselsindkomster og til Lønmodtagernes  

 Garantifond.
Det drejer sig om ATP-bidrag for personer på  

 arbejdsløshedsdagpenge og i aktivering, personer, der modtager syge-  

 og barselsdagpenge, samt personer, der modtager fuld godtgørelse  

 (VEU-godtgørelse) efter lov om godtgørelse ved deltagelse i  

 erhvervsrettet voksen- og efteruddannelse.
Udgangspunktet er som hidtil modregning efter § 17 a i lov  

 om Arbejdsmarkedets Tillægspension.
Det er således alene  

 finansieringsbidrag, der ikke kan indeholdes i kompensationsbeløbet,  

 der skal opkræves.
 Lovforslaget er en konsekvens af, at de samlede  

 finansieringsbidrag, herunder administrationsbidrag i år 2002 er  

 fastsat til 509 kr. pr. fuldtidsbeskæftiget, og derfor overstiger  

 kompensationsbeløbet på 380 kr. pr. fuldtidsbeskæftiget.
Der ændres således ikke i arbejdsgivernes  

 tilskudsandel.
De lovbundne finansieringsbidrag er imidlertid  

 konjunkturafhængige og kan derfor variere fra år til år, og  

 som følge af nedsættelse af kompensationsbeløbet under  

 den forrige regering i 2001 til det nuværende niveau, er der nu behov  

 for også at kunne foretage opkrævning.
For at belaste arbejdsgiverne mindst muligt foreslås  

 der etableret mulighed for fællesopkrævning af  

 finansieringsbidrag sammen med andre bidrag, som arbejdsgiverne skal  

 indbetale.
Administrationsudgifter, der hidtil har været afholdt over  

 kompensationsordningen, foreslås fordelt på de respektive  

 finansieringsbidragsordninger.
 Forslaget skønnes ikke at have administrative og  

 økonomiske konsekvenser for det offentlige.
 Til brug for opkrævningen er det nødvendigt  

 for ATP-huset at udvikle et opkrævningssystem, hvilket anslås at  

 koste ca. 10-12 mio. kr., som finansieres over finansieringsbidragene.
Forslaget foreslås at træde i kraft dagen  

 efter bekendtgørelsen i Lovtidende.
Loven har virkning fra den 1.  

 januar 2002, men får først virkning for ATP-bidrag, der modtages  

 efter den 22. februar 2002. Der vil først ske opkrævning efter  

 lovens vedtagelse.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
