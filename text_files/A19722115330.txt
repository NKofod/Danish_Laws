(Tiltrædelsesloven) Protokol vedrørende Italien DE HØJE KONTRAHERENDE PARTER, SOM ØNSKER at løse visse særlige problemer af interesse for Italien, ER BLEVET ENIGE OM følgende bestemmelser, der knyttes som bilag til  

 Traktaten:
FÆLLESSKABETS MEDLEMSSTATER TAGER TIL EFTERRETNING, at den italienske regering er i færd med at  

 gennemføre et tiårsprogram for økonomisk udvikling, som tilsigter at afhjælpe  

 den strukturelle uligevægt i den italienske økonømi, navnlig ved teknisk  

 udbygning af de mindre udviklede områder i Syditalien og på øerne og ved at  

 skabe nye beskæftigelsesmuligheder for herved at afskaffe arbejdsløsheden; BRINGER I ERINDRING, at principperne og målet for den italienske regerings  

 program er blevet taget i betragtning og godkendt af internationale  

 samarbejdsorganisationer, hvoraf de er medlemmer; ERKENDER, at det er i deres fælles interesse, at målene for det italienske  

 program nås; ER ENIGE OM, med henblik på at lette den italienske regering  

 gennemførelsen af denne opgave, at henstille til Fællesskabets institutioner  

 at bringe alle de i Traktaten omhandlede midler og fremgangsmåder i  

 anvendelse, navnlig ved en passende udnyttelse af Den europæiske  

 Investeringsbanks og Den europæiske Socialfonds midler; ER AF DEN OPFATTELSE, at Fællesskabets institutioner ved anvendelsen af  

 Traktaten skal tage hensyn til de byrder, som den italienske økonomi må bære  

 i de kommende år, og til ønskeligheden af at undgå, at der opstår farlige  

 spændinger, navnlig vedrørende betalingsbalancen og beskæftigelsesniveauet,  

 som kunne bringe anvendelsen af Traktaten i Italien i fare; ERKENDER ISÆR, at det ved anvendelsen af artiklerne 108 og 109 vil være  

 nodvendigt at påse, at de foranstaltninger, som kræves truffet af den  

 italienske regering, sikrer gennemførelsen af dens program for økonomisk  

 udvikling og højnelse af befolkningens levestandard.
 UDFÆRDIGET i Rom, den femogtyvende marts nitten hundrede og  

 syvoghalvtreds.
