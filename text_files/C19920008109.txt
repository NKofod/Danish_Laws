 Indledende bemærkninger til Kulturministeriets cirkulære af 9. juni  

 1992 om tillidsrepræsentanter for lærere ved undervisning af voksne  

 indvandrere.
 Hermed følger Kulturministeriets cirkulære af 9. juni 1992 om  

 tillidsrepræsentanter for lærere ved undervisning af voksne indvandrere.
 Cirkulæret har virkning fra 1. august 1992.
 Efter cirkulærets § 1 finder tillidsrepræsentantreglerne for personale  

 beskæftiget i (amts)kommuner tilsluttet Amtsrådsforeningen i Danmark og  

 Kommunerns Landsforening anvendelse for lærere ved undervisning af voksne  

 indvandrere med de undtagelser der følger af §§ 2 - 4.
 Tillidsrepræsentantreglerne er optrykt som bilag 1 til cirkulæret.
 Hvor der i tillidsrepræsentantreglerne er nævnt »(amts)kommunen«  

 træder den ansættende myndighed i stedet, jf. § 3 i bekendtgørelse om faste  

 lærere ved undervisning af voksne indvandrere.
 Valg af tillidsrepræsentant.
 Tillidsrepræsentanter for lærere ved undervisning af voksne indvandrere  

 anmeldes af Landsforbundet af Voksen- og Ungdomsundervisere.
 Tidsforbruget til tillidsrepræsentantarbejde.
Efter tillidsrepræsentantreglerne, § 5, må tillidsrepræsentanten anvende  

 den tid, der er nødvendig til tillidsrepræsentantarbejdets forsvarlige  

 udførelse, når hensyn tages til arbejdspladsens størrelse og eventuelle  

 lokale forhold.
Tillidsrepræsentanten skal dog udføre sit hverv sådan, at det  

 medfører mindst mulig forstyrrelse af pågældendes produktive arbejde.
 Tillidsrepræsentanter for lærere m.fl. ved undervisning af voksne  

 indvandrere er berettiget til frihed efter tillidsrepræsentantreglernes § 5,  

 og løn efter §§ 6 og 8 i samme omfang som øvrige tillidsrepræsentanter.
 Frihed.
 I det omfang, det findes hensigtsmæssigt, kan der ved tildeling af  

 undervisningstimer og/eller øvrige arbejdsopgaver og hverv tages hensyn til,  

 at den pågældende er tillidsrepræsentant, jf. arbejdstidscirkulærets § 5.
 Løn.
 Tidsforbrug, som ligger ud over den planlagte arbejdstid, betales med  

 1/1924 af pågældendes årsløn.
Udøvelsen af hvervet som tillidsrepræsentant kan aldrig udløse  

 overarbejdsbetaling.
Anvender tillidsrepræsentanten tid ud over det afsatte  

 arbejdstimetal, indgår denne tid ikke i den arbejdsopgørelse, som danner  

 grundlag for beregning af eventuel overarbejdsbetaling.
 Frihed til deltagelse i kurser, møder m.v.
 Undervisnings- og Forskningsministeriets bekendtgørelse af 6. december  

 1991, § 5, stk. 3, er optrykt som bilag 2 til cirkulæret.
 Finansministeriets cirkulære af 24. august 1981 er optrykt som bilag 3 til  

 cirkulæret.
 Fællestillidsrepræsentanter og medlemmer af lokale kredsstyrelser.
Det bemærkes, at pkt.
C. i Finansministeriets cirkulære af 24. august 1981  

 finder tilsvarende anvendelse for fællestillidsrepræsentanter og medlemmer af  

 Landsforbundet af Voksen- og Ungdomsundervisere lokale amtskredsstyrelser.
Med venlig hilsen Ibbi Harrit Cirkulære om tillidsrepræsentanter for lærere ved undervisning af  

 voksne indvandrere.
 § 1.  Tillidsrepræsentantreglerne for personale  

 beskæftiget i (amts)kommuner tilsluttet Amtsrådsforeningen i Danmark og  

 Kommunernes Landsforening finder anvendelse for lærere ved undervisning af  

 voksne indvandrere, jf. dog § 2 - 4.
 § 2.  I stedet for tillidsrepræsentantreglernes § 9 og  

 aftaler, der er indgået i henhold til denne bestemmelse, gælder reglerne i §  

 5, stk. 3, i Undervisnings- og Forskningsministeriets bekendtgørelse nr. 804  

 af 6. december 1991 om tjenestefrihed og nedsat tjenestetid for folkeskolens  

 tjenestemænd m.fl. og Finansministeriets cirkulære nr. 141 af 24. august 1981  

 om vilkår for tjenestefrihed til organisationsarbejde for tjenestemænd i  

 staten, folkeskolen og folkekirken.
 § 3.  Tillidsrepræsentantreglernes § 11, stk. 3, § 11,  

 stk. 5, 3. pkt. og § 11, stk. 7, finder ikke anvendelse.
 Stk. 2.  Den voldgiftsret, der er nævnt i  

 tillidsrepræsentantreglernes § 11, stk. 6, jf. § 12, består af 5 medlemmer. 2  

 af medlemmerne vælges af den ansættende myndighed og 2 af Lærernes  

 Centralorganisation.
 § 4.  Tillidsrepræsentantreglernes § 12 finder ikke  

 anvendelse ved uoverensstemmelser om fortolkning af  

 tillidsrepræsentantreglerne.
 § 5.  Cirkulæret træder i kraft 1. august 1992.
KULTURMINISTERIET Direktoratet for Folkeoplysning, den 9.  

 juni 1992 P.d.v.
Ibbi Harrit Bilag 1 Vedrørende tillidsrepræsentantregler Vedlagt fremsendes tillidsrepræsentantregler for personale beskæftiget i  

 (amts)kommuner tilsluttet Amtsrådsforeningen i Danmark, henholdsvis  

 Kommunernes Landsforening.
 Reglerne træder i kraft den 1. april 1991.
Opmærksomheden henledes på, at reglerne tillige finder anvendelse for  

 personalegrupper med ansættelse ved de selvejende institutioner, som har  

 indgået driftsoverenskomst med en (amts-) kommune, og som er forpligtet til  

 at følge løn- og ansættelsesvilkår, der er godkendt af Kommunernes  

 Lønningsnævn, jf.
Indenrigsministeriets bekendtgørelse nr. 335 af 21. maj  

 1990 om Kommunernes Lønningsnævn (selvejende dag- og døgninstitutioner for  

 børn og unge) samt § 1 i Indenrigsministeriets bekendtgørelse nr. 473 af 27.  

 november 1979 (selvejende særforsorgsinstitutioner).
 Realitetsændringer i forhold til TR 89 er angivet med en margenstreg.
TILLIDSREPRÆSENTANTREGLER for personale beskæftiget i (amts)kommuner tilsluttet Amtsrådsforeningen i Danmark og Kommunernes Landsforening.
§ 1.  VALG AF TILLIDSREPRÆSENTANT Stk. 1 På enhver institution kan der vælges 1 tillidsrepræsentant pr.  

 overenskomstgruppe, hvis den pågældende repræsenterer mindst 5 medarbejdere.
Stk. 2 Hvis medarbejderne ønsker det, og institutionens ledelse er enig heri, kan  

 der vælges flere end 1 tillidsrepræsentant pr. overenskomstgruppe pr.  

 institution.
Stk. 3 Udgør antallet af medarbejdere i en overenskomstgruppe mindre end 5 på  

 institutionen, kan den pågældende gruppe udgøre enten et valgfællesskab med  

 en tilsvarende gruppe på en anden institution i (amts)kommunen eller søge  

 bistand hos en tillidsrepræsentant for en anden overenskomstgruppe på  

 institutionen.
Stk. 4 Det kan mellem de lokale afdelinger (sektioner, klubber) af  

 personaleorganisationerne og (amts) kommunen aftales, at to eller flere  

 overenskomstgrupper på en institution indgår i valgforbund og tilsammen  

 vælger een tillidsrepræsentant, som repræsenterer mindst 5 medarbejdere.
Stk. 5 Tillidsrepræsentanten vælges blandt medarbejdere med mindst 1/2 års  

 tilknytning til (amts)kommunen.
Elever og lærlinge er ikke valgbare.
Valget  

 anmeldes skriftligt af pågældendes organisation over for (amts)kommunen.  

 (Amts)kommunen er berettiget til over for organisationen at gøre indsigelse  

 mod valget, når dette sker inden for 3 uger efter, at (amts)kommunen har  

 modtaget meddelelse fra organisationen.
Stk. 6 Med det formål at styrke tillidsrepræsentantens muligheder for at udføre  

 sit tillidsrepræsentantarbejde bedst muligt, bør det tilstræbes, at  

 pågældende vælges for mindst 2 år ad gangen.
 KL-bem. til § 1:
Ved en overenskomstgruppe forstås personale ansat i henhold til samme  

 aftale (tjenestemænd) eller overenskomst.
Omfatter en aftale og overenskomst  

 samme personale, udgør de pågældende tilsammen een gruppe.
 I det omfang, der er indgået et protokollat eller lignende til de enkelte  

 aftaler/overenskomster om aflønning af lærlinge og/eller EFG-elever, eller  

 der findes bestemmelser herom i selve aftalen/overenskomsten, medregnes  

 lærlingene og/eller EFG-eleverne i vedkommende overenskomstgruppe og dermed i  

 grundlaget for, om der kan vælges 1 tillidsrepræsentant, jf. reglen om, at  

 tillidsrepræsentanten skal repræsentere mindst 5 medarbejdere.  

 Personaleorganisationerne påser, at reglerne for valg og anmeldelse af  

 tillidsrepræsentanter overholdes.
Opmærksomheden henledes på, at flere personaleorganisationer, som har  

 underskrevet samme aftale eller overenskomst, er een overenskomstgruppe, som  

 tilsammen kan vælge een tillidsrepræsentant, hvis den pågældende  

 tillidsrepræsentant repræsenterer mindst 5 medarbejdere.
For hver af de  

 personaleorganisationer, som har underskrevet den pågældende aftale eller  

 overenskomst, kan der dog i stedet for vælges een tillidsrepræsentant pr.  

 personaleorganisation under forudsætning af, at den pågældende repræsenterer  

 mindst 5 medarbejdere.
Eventuelle resterende organisationer, som ikke hver  

 især opfylder kravet om mindst 5 medarbejdere, kan i givet fald tilsammen  

 vælge een tillidsrepræsentant, hvis denne repræsenterer mindst 5 medarbejere.
I TR 89 § 1 A var indeholdt en overgangsbestemmelse bl.a. om nyvalg af  

 tillidsrepræsentanter.
Overgangsbestemmelsen har udtømt sin virkning, men  

 parterne er enige om at erindre om følgende bemærkning, der var knyttet til  

 overgangsbestemmelsen:
 »Med ikrafttrædelsen af tillidsrepræsentantreglerne af 1989 er ikke  

 tilsigtet en begrænsning af det nuværende antal tillidsrepræsentanter i  

 (amts)kommunerne«.
 Parterne anbefaler dog, at det lokalt drøftes, om det vil være  

 hensigtsmæssigt at ændre tillidsrepræsentantstrukturen.
Sådanne drøftelser bør tage hensyn til arbejdsgiverparternes ønske om  

 sammenlægning af overenskomster og til, at decentraliseringen af  

 forhandlinger og aftaleindgåelser fordrer, at de ansatte får mulighed for at  

 vælge tillidsrepræsentanter efter en model, der sikrer, at  

 tillidsrepræsentanterne har mulighed for at udføre deres virksomhed, herunder  

 med fornøden hensyntagen til vagtbelægning, omfang af deltidsansættelse og  

 geografiske afstande.' § 2.  TILLIDSREPRÆSENTANTENS VIRKSOMHED Stk. 1 Det er tillidsrepræsentantens pligt såvel over for sin organisation som  

 over for (amts)kommunen at gøre sit bedste for at fremme og vedligeholde  

 rolige og gode arbejdsforhold.
Tilsvarende pligt påhviler (amts)kommunens  

 ledelse og dennes repræsentant.
Stk. 2 Tillidsrepræsentanten fungerer i øvrigt som talsmand for de medarbejdere,  

 tillidsrepræsentanten er valgt iblandt, og kan som sådan over for  

 institutionens ledelse forelægge forslag, henstillinger og klager fra  

 medarbejdere samt optage forhandlinger om lokale spørgsmål.
Stk. 3 Tillidsrepræsentanten skal ved forestående ansættelser og afskedigelser  

 inden for pågældende overenskomstgruppe holdes bedst muligt orienteret.
§ 3.  VALG AF FÆLLESTILLIDSREPRÆSENTANTER Stk. 1 Det kan mellem de lokale afdelinger (sektioner, klubber) af  

 personaleorganisationerne og (amts)kommunen aftales, at der for  

 overenskomstgrupperne vælges en fællestillidsrepræsentant til at varetage og  

 forhandle spørgsmål fælles for de medarbejdere, som den pågældende  

 repræsenterer.
Valg af fællestillidsrepræsentant sker af og blandt de  

 anmeldte tillidsrepræsentanter, som repræsenterer overenskomstgrupperne.  

 Valget af fællestillidsrepræsentant anmeldes til (amts)kommunen ved en af  

 samtlige berørte tillidsrepræsentanter underskrevet anmeldelse.
Stk. 2 En fællestillidsrepræsentant efter stk. 1, kan ikke varetage spørgsmål  

 vedrørende de enkelte tillidsrepræsentanters normale funktioner inden for  

 deres respektive område, medmindre ledelsen og de berørte  

 tillidsrepræsentanter bliver enige om noget andet.
Stk. 3 Det kan mellem en personaleorganisations lokale afdeling (sektor, klub) og  

 (amts)kommunen aftales, at der vælges en fællestillidsrepræsentant, der  

 repræsenterer  enten  en overenskomstgruppe, som har valgt mere end  

 een tillidsrepræsentant,  eller  flere overenskomstgrupper, der hører  

 til overenskomster med samme lønmodtagerpart.
Det aftales samtidig, hvilke  

 spørgsmål der skal varetages af fællestillidsrepræsentanten.
Valget af  

 fællestillidsrepræsentant sker af og blandt de berørte og anmeldte  

 tillidsrepræsentanter.
Valget af fællestillidsrepræsentant anmeldes  

 skriftligt af personaleorganisationen over for (amts)kommunen.
§ 4.  VALG AF SUPPLEANT (STEDFORTRÆDER) Stk. 1 Der kan vælges 1 suppleant (stedfortræder) for hver tillidsrepræsentant  

 efter tilsvarende regler som nævnt i § 1, stk. 5 og 6, samt for  

 fællestillidsrepræsentanten.
Stk. 2 Suppleanten er omfattet af bestemmelsen i § 11. Under  

 tillidsrepræsentantens fravær indtræder suppleanten i tillidsrepræsentantens  

 øvrige rettigheder og pligter efter nærværende regler.
§ 5.  TIDSFORBRUGET TIL TILLIDSREPRÆSENTANTARBEJDE Tillidsrepræsentanten må anvende den tid, der er nødvendig til  

 tillidsrepræsentantarbejdets forsvarlige udførelse, når hensyn tages til  

 arbejdspladsens størrelse og eventuelle lokale forhold.
Tillidsrepræsentanten  

 skal dog udføre sit hverv sådan, at det medfører mindst mulig forstyrrelse af  

 pågældendes produktive arbejde.
KL-bem. til § 5 Eventuelle tvivlsspørgsmål vedrørende tidsforbruget til  

 tillidsrepræsentantarbejdet søges afgjort ved lokal forhandling.
§ 6.  TILLIDSREPRÆSENTANTENS LØN UNDER VARETAGELSE AF  

 TILLIDSREPRÆSENTANTARBEJDET INDEN FOR INSTITUTIONEN Stk. 1 Hvis der af institutionen lægges beslag på en medarbejder i dennes  

 egenskab af tillidsrepræsentant, ydes der medarbejderen samme løn eller  

 tilsvarende frihed uden lønafkortning, som han/hun ville have opnået, hvis  

 vedkommende i det pågældende tidsrum havde været beskæftiget med sit  

 sædvanlige arbejde.
Udøvelsen af hvervet som tillidsrepræsentant kan dog  

 aldrig udløse overarbejdsbetaling.
Den tid, som medarbejderen udover sin  

 normale arbejdstid anvender til arbejde som tillidsrepræsentant, indgår  

 derfor ikke i den arbejdstidsopgørelse, som danner grundlag for beregning af  

 overarbejdsbetaling.
Stk. 2 Ved henvendelse i spørgsmål, der angår institutionen og medarbejderne, fra  

 en tillidsrepræsentant til institutionens stedlige repræsentant eller til  

 institutionens ledelse ydes løn som anført i stk. 1.
§ 7.  TRANSPORTGODTGØRELSE Hvis et tillidsrepræsentantområde omfatter flere adskilte arbejdssteder,  

 ydes der tillidsrepræsentanten transportgodtgørelse ved hvervets udførelse  

 efter de regler, der gælder i (amts)kommunen.
Det samme gælder, hvis  

 tillidsrepræsentanten af institutionen tilkaldes uden for sin normale  

 arbejdstid.
 KL-bem. til § 7:
 Forudsætningen for udbetaling af transportgodtgørelse er, at  

 tillidsrepræsentanten over for sin chef aflægger et kørselsregnskab, som i  

 det enkelte tilfælde angiver kørselstidspunkt, antal kørte km og kørslens  

 formål.
§ 8.  TILLIDSREPRÆSENTANTENS LØN UNDER VARETAGELSE AF  

 TILLIDSREPRÆSENTANTARBEJDET UDEN FOR INSTITUTIONEN Stk. 1 Hvis det er nødvendigt, at en medarbejder i sin normale arbejdstid må  

 forlade institutionen for at opfylde sine forpligtelser som  

 tillidsrepræsentant, skal der forud træffes aftale herom med institutionens  

 stedlige repræsentant, jf. dog stk. 2. I disse tilfælde ydes løn som anført i  

 § 6.
Stk. 2 Hvis tillidsrepræsentanten i en akut situation ikke kan træffe forudgående  

 aftale, jf. stk. 1, skal pågældende ved først givne lejlighed orientere om  

 fraværet over for institutionens stedlige repræsentant.
 KL-bem. til § 8:
 Tjenestefrihed efter stk. 1, ydes til deltagelse i møder mv., der konkret  

 vedrører de medarbejdere på institutionen, som vedkommende repræsenterer.
 Med hensyn til møder i øvrigt henvises til § 9.
 § 9.  FRIHED TIL DELTAGELSE I KURSER, MØDER MV.
Stk. 1 Efter anmodning gives der - når forholdene på tjenestestedet i det enkelte  

 tilfælde tillader det - tillidsrepræsentanten fornøden tjenestefrihed uden  

 løn med henblik på Stk. 1.A.
 I stedet for tjenestefrihed uden løn i henhold stk. 1 kan tjenestefrihed  

 til de under punkt 1), 2) og 3) nævnte aktiviteter ydes som tjenestefrihed  

 med løn mod, at personaleorganisationerne refunderer arbejdsgiverne udgiften  

 til løn under tjenestefriheden.
 Kommunalbestyrelsen/amtsrådet træffer beslutning om hvilken ordning, der  

 anvendes for (amts)kommunen.
 Kommunalbestyrelsen/amtsrådet træffer beslutning om hvilken ordning, der  

 anvendes for (amts)kommunen.
Stk. 2 Ved opgørelse af en tillidsrepræsentants lønanciennitet medregnes  

 tjenestefrihed, som er meddelt efter stk. 1.
Stk. 3 Der udredes af (amts)kommunen et beløb pr. præsteret arbejdstime, der  

 indbetales til Amtskommunernes og Kommunernes Fond for Uddannelse af  

 Tillidsrepræsentanter mfl.' De beløb, der indbetales til fonden, anvendes til  

 finansiering af personaleorganisationernes udgifter ved uddannelsen af  

 (amts)kommunalt ansatte tillidsrepræsentanter mfl.
Vedtægter for fonden og  

 bestemmelser om størrelsen af (amts)kommunernes indbetalinger fastsættes ved  

 aftale mellem de parter, som har aftalt nærværende regler.
 KL-bem. til § 9:
 For månedslønnede medarbejdere, der opnår tjenestefrihed uden løn,  

 foretages lønfradrag efter bestemmelserne i Den fælleskommunale aftale om  

 lønberegning/fradrag for månedslønnet personale.
 Som anført i stk. 1 A, kan tjenestefrihed ydes med løn, mod at  

 personaleorganisationerne refunderer udgiften til løn under tjenestefriheden  

 (»regningsmodellen«). Regningsmodellen er nu blevet indarbejdet i  

 de kommunale lønanvisningssystemer, således at en anvendelse af denne model  

 vil kunne foregå på EBB-basis.
 Amtsrådsforeningen i Danmark, Kommunernes Landsforening og KTO har aftalt  

 vedtægter for Amtskommunernes og Kommunernes Fond for Uddannelse af  

 Tillidsrepræsentanter mfl. (AKUT).
§ 10.  ANVISNING AF FÆLLESLOKALE På større arbejdspladser kan der i institutionen optages drøftelse af  

 mulighederne for at anvise tillidsrepræsentanterne et passende fælles lokale,  

 der anvendes til bestridelse af særlige tillidsrepræsentantopgaver.
 KL-bem. til § 10:
 Det forudsættes herved, at de lokalemæssige forhold åbner mulighd herfor.  

 Ved ændring i lokaleforholdene bør der tages hensyn hertil.
Ved eventuel ombygning af institutionen skal der i videst muligt omfang  

 indrettes et fælles lokale på de større arbejdspladser, hvis et sådant ikke  

 findes i forvejen.
Det kan dog ikke kræves, at fælleslokalet alene anvendes  

 til tillidsrepræsentantarbejde.
§ 11.  AFSKEDIGELSE Stk. 1 En tillidsrepræsentants afskedigelse skal begrundes i tvingende årsager.
Stk. 2 Inden en tillidsrepræsentant afskediges, skal sagen være forhandlet mellem  

 (amts)kommunen og den personaleorganisation, som tillidsrepræsentanten er  

 anmeldt af. (Amts) kommunen kan kræve forhandlingen afholdt indenfor en frist  

 af 3 uger efter, at organisationen har modtaget meddelelsen om den påtænkte  

 opsigelse.
Stk. 3 Hvis personaleorganisationen skønner, at den påtænkte afskedigelse ikke er  

 rimeligt begrundet i tillidsrepræsentantens eller (amts)kommunens forhold,  

 kan personaleorganisationen inden en frist på 14 dage efter den i stk. 2  

 nævnte forhandling over for (amts)kommunen skriftligt kræve sagen forhandlet  

 mellem parterne i vedkommende overenskomst/aftale.
Kopi af  

 forhandlingsbegæringen sendes til vedkommende kommunale forhandlingsorgan.  

 Forhandling kan kræves afholdt senest 3 uger efter modtagelse af  

 forhandlingsbegæringen.
Forhandlingen har opsættende virkning for den  

 påtænkte opsigelse.
Stk. 4 Stk. 5 I tilfælde, hvor tillidsrepræsentantens adfærd begrunder bortvisning, kan  

 afskedigelse ske uden varsel og uden iagttagelse af bestemmelserne i stk. 2,  

 3 og 4. I sådanne tilfælde skal (amts)kommunen snarest muligt tage skridt til  

 at afholde en forhandling med den personaleorganisation,  

 tillidsrepræsentanten er anmeldt af.
Hvis personaleorganisationen skønner, at  

 bortvisningen ikke er rimeligt begrundet i tillidsrepræsentantens forhold,  

 skal personaleorganisationen inden en frist på 14 dage efter forhandlingen  

 over for (amts)kommunen skriftligt kræve sagen forhandlet mellem parterne i  

 vedkommende overenskomst.
Stk. 6 Spørgsmålet om afskedigelsens berettigelse samt om eventuel godtgørelse  

 for uberettiget opsigelse af tillidsrepræsentanten afgøres af en voldgiftsret  

 nedsat i henhold til § 12. Godtgørelsen ydes efter de regler herom, som måtte  

 være indeholdt i den overenskomst, som den pågældende er omfattet af.  

 Voldgiftsrettens afgørelse er endelig.
Begæring om voldgiftsbehandling forudsætter, at forhandling efter stk. 2  

 og 3, respektive stk. 5, har fundet sted.
Denne begæring må fremsættes  

 skriftligt senest 3 måneder efter den senest afholdte forhandling.
Stk. 7 Ved afskedigelse af en prøveansat tjenestemand, der er valgt som  

 tillidsrepræsentant, finder stk. 1-6 ikke anvendelse.
 Kl-bem. til § 11:
I overensstemmelse med hidtidig praksis er det nu i stk. 3 indarbejdet, at  

 begæring om forhandling mellem parterne i vedkommende overenskomst om påtænkt  

 afskedigelse af en tillidsrepræsentant har opsættende virkning.
Dette  

 indebærer, at opsigelsen først kan afgives efter, at forhandling mellem  

 overenskomstparterne har været afholdt.
§ 12.  UOVERENSSTEMMELSE OM FORTOLKNING AF REGLERNE Stk. 1 Uoverensstemmelse om fortolkning af reglerne afgøres ved en voldgift, der  

 består af 5 medlemmer. 2 af medlemmerne vælges af Amtsrådsforeningen i  

 Danmark/Kommunernes Landsforening og 2 af KTO.
Stk. 2 Parterne vælger i forening en formand for voldgiftsretten.
Såfremt der  

 ikke kan opnås enighed om valget, udpeges voldgiftsrettens formand af  

 Arbejdsretten.
Stk. 3 Parterne forpligter sig til at efterkomme voldgiftsrettens kendelse samt  

 til at bære eventuelle ikendte omkostninger.
§ 13.  IKRAFTTRÆDEN Stk. 1 Reglerne træder i kraft den 1. april 1991 og kan opsiges skriftligt med 3  

 måneders varsel til en 31. marts, dog tidligst til den 31. marts 1993.
Stk. 2 Tillidsrepræsentantreglerne af 1989 (TR 89) samt de regler, der var  

 gældende under FKKA's forhandlingsområde ophæves.
