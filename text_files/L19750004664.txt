 Under henvisning til udenrigsministeriets bekendtgørelsen nr. 20 af 11.  

 juni 1953 og efterfølgende bekendtgørelser, senest nr. 38 af 29. april 1971,  

 Lovtidende C, meddeles det, at følgende lande med virkning fra de angivne  

 datoer har tiltrådt den europæiske konvention af 4. november 1950 til  

 beskyttelse af menneskerettigheder og grundlæggende frihedsrettigheder:
 Frankrig har, ligeledes med virkning fra den 3. maj 1974, tiltrådt  

 den til konventionen hørende tillægsprotokol af 20. marts 1952, protokol nr.  

 3 af 6. maj 1963, protokol nr. 4 af 16. september 1963 samt protokol nr. 5 af  

 20. januar 1966. Endvidere har Frankrig i henhold til konventionens artikel  

 46 afgivet erklæring om anerkendelse af den europæiske  

 menneskerettighedsdomstols kompetence i mellemstatlige klager.
 Frankrig har afgivet erklæring eller taget forbehold over for  

 konventionens artikler 5 og 6, for så vidt angår militært personels  

 retsstilling inden for den militære retspleje, over for artikel 10, for så  

 vidt angår fransk radios og fjernsyns retlige status, samt over for artikel  

 15, stk. 1, for så vidt angår præsidentens beføjelser til at erklære landet i  

 undtagelsestilstand og iværksætte de fornødne forholdsregler.
 Grækenland har med virkning fra den 28. november 1974 desuden  

 tiltrådt den til konventionen hørende tillægsprotokol af 20. marts 1952,  

 protokol nr. 2 og 3, begge af 6. maj 1963, samt protokol nr. 5 af 20. januar  

 1966.
 Schweiz har, ligeledes med virkning fra den 28. november 1974,  

 også tiltrådt protokol nr. 2 og 3, begge af 6. maj 1963, samt protokol nr. 5  

 af 20. januar 1966. Endvidere har Schweiz afgivet erklæring om anerkendelse  

 af den individuelle klageret i henhold til konventionens artikel 25 samt om  

 anerkendelse af menneskerettighedsdomstolens kompetence i henhold til  

 konventionens artikel 46.
 Schweiz har taget forbehold over for konventionens artikler 5 og 6, for så  

 vidt angår visse områder inden for schweizisk kantonal retspleje, og har  

 afgivet erklæring om fortolkningen af artikel 6, stk. 1 samt stk. 3 (c) og  

 (e).
 Den europæiske menneskerettighedskonvention er herefter tiltrådt af  

 Europarådets 18 medlemslande (Belgien, Cypern, Danmark, Frankrig, Grækenland,  

 Irland, Island, Italien, Luxembourg, Malta, Nederlandene, Norge, Schweiz,  

 Storbritannien, Sverige, Tyrkiet, Forbundsrepublikken Tyskland og Østrig).
 Tillægsprotokollen af 20. marts 1952, jfr. udenrigsministeriets  

 bekendtgørelse nr. 20 af 11. juni 1953, Lovtidende C, er tiltrådt af  

 Europarådets medlemslande med udtagelse af Schweiz.
 Protokol nr. 2, jfr. udenrigsministeriets bekendtgørelse nr. 67 af 23.  

 november 1964, Lovtidende C, er tiltrådt af Europarådets medlemslande med  

 undtagelse af Frankrig.
 Protokol nr. 3, jfr. udenrigsministeriets bekendtgørelse nr. 67 af 23.  

 november 1964, Lovtidende C, er tiltrådt af samtlige Europarådets  

 medlemslande.
 Protokol nr. 4, jfr. udenrigsministeriets bekendtgørelse nr. 17 af 17.  

 februar 1965, Lovtidende C, er tiltrådt af Belgien, Danmark, Frankrig,  

 Irland, Island, Luxembourg, Norge, Storbritannien, Sverige,  

 Forbundsrepublikken Tyskland og Østrig.
 Protokol nr. 5, jfr. udenrigsministerets bekendtgørelse nr. 35 af 22.  

 marts 1972, Lovtidende C, er tiltrådt af samtlige Europarådets medlemslande.
 Følgende lande har afgivet erklæring om anerkendelse af den indivuduelle  

 klageret i henhold til konventionens artikel 25: Belgien, Danmark, Irland,  

 Island, Italien, Luxembourg, Nederlandene, Norge, Schweiz, Storbritannien,  

 Sverige, Forbundsrepublikken Tyskland og Østrig.
 De samme lande samt Frankrig har afgivet erklæring om anerkendelse af  

 menneskerettighedsdomstolens kompetence i henhold til konventionens artikel  

 46.
 Udenrigsministeriet, den 3. april 1975.
 F.M.
 Eigil Jørgensen.
