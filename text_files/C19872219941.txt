 FORMÅL:
 Formålet med undervisningen er at udvikle og forbedre elevens  

 sprogforståelse og sprogbehandling, både mundtligt og skriftligt, således at  

 eleven bliver i stand til at formulere sig præcist og nuanceret i forhold til  

 omverdenen.
 Der lægges vægt på, at de sproglige kundskaber skal kunne anvendes i  

 skriftlig og mundtlig sammenhæng i forbindelse med rapportering, beskrivelse,  

 brugervejeldning og anden formidling.
 MÅL:
 Eleven kan i arbejdet med fiktionstekster og sagtekster foretage  

 tekstanalyse, herunder perspektivering, og personlig vurdering af teksterne.
 Eleven kan mundtligt og skriftligt give en klar og sammenhængende  

 fremstilling af analysen og vurderingen.
 Eleven kan foretage rapportering og beskrivelse samt udarbejde en  

 brugervejledning.
 Eleven har kendskab til forskellige udtryksformer inden for det udvidede  

 tekstbegreb.
 INDHOLD:
 I undervisningen kan der arbejdes med enhver form for læst, set eller hørt  

 meddelelse.
Der skal arbejdes med både fiktionstekster og sagtekster.
Billeder skal  

 indgå.
 I tekstarbejdet skal eleven opøves i metodisk at kunne analysere  

 teksternes indhold og udtryk, herunder at perspektivere dem i en historisk,  

 samfundsmæssig eller erhvervsmæssig sammenhæng.
I løbet af året læses mindst to emner.
Det ene emne skal være inden for  

 området teknologi - menneske - samfund.
Massekommunikation skal indgå i et af  

 emnerne.
 Et emne kan være: en periode, et forfatterskab, et generelt emne indeholdt  

 i forskellige teksttyper eller et tekstområde afgrænset af en genre.
 Mundtlige og skriftlige øvelser indgår i tekstanalysen og emnearbejdet.
Eleven skal kende principperne for udformning af rapportering, beskrivelse  

 og brugervejledning.
I forlængelse heraf skal eleven gennem iagttagelser af  

 teksternes sproglige, grafiske og øvrige virkemidler kunne vurdere om  

 kommunikationen er vellykket.
Endelig skal eleven selv kunne producere disse  

 teksttyper.
 Eleven skal kende principperne for opbygning og udformning af større  

 opgaver / rapport.
I undervisningen indgår tekstteori og kommunikationsteori.
Sproglige  

 normer, grammatik, retskrivning og stilistik indgår i det omfang, dette er  

 funktionelt.
 Eleven udarbejder mindst otte skriftlige opgaver i løbet af året.
 Omkring udarbejdelsen af den første halvårsopgave i faget  

 Standardsystemer, mindre datamater samt PC-værktøjer kan dansk indgå i et  

 tværfagligt samarbejde, ligesom emnearbejde kan gennemføres som  

 parallellæsning med faget engelsk.
 Læreplanen har virkning fra den 1. januar 1988.
 P.d.v.
 e.b.
Erik Nexelmann underv.insp.
