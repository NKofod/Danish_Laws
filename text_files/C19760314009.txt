Arbejdsformidlingskontorerne De statsanerkendte arbejdsløshedskasser Under d. 30/9 1976 har Ankenævnet for Arbejdsløshedsforsikringen  

 tilskrevet direktoratet således:
 »........har ved skrivelse af 25. april 1976, indanket  

 arbejdsdirektoratets afgørelse af 29. marts 1976, hvorefter direktoratet ikke  

 har fundet grundlag for at tilsidesætte en af Handels- og  

 kontorfunktionærernes arbejdsløshedskasse truffen afgørelse, hvorved der er  

 nægtet hende ret til optagelse som medlem af kassen.
Det foreligger oplyst, at.....ikke har ønsket at opgive sit cpr. nr.  

 overfor arbejdsløshedskassen, hvorefter kassen ikke mener sig i stand til at  

 optage hende som medlem, da hun ikke vil kunne registreres i kassens  

 medlemskartotek.
Kassen har yderligere begrundet afgørelsen med, at cpr.  

 nummeret er nødvendigt ved indberetning til kildeskattedirektoratet om  

 eventuelt udbetalte dagpenge, og har henvist til, at arbejdsdirektoratet har  

 meddelt kassen tilladelse til at anvende cpr. numre som medlemsnummer.
På grundlag af det i sagen foreliggende materiale har ankenævnet for  

 arbejdsløshedsforsikringen herefter i sit møde 9. september 1976 i henhold  

 til lov om arbejdsformidling og arbejdsløshedsforsikring § 99, jfr. § 98,  

 truffet følgende AFGØRELSE Ifølge arbejdsløshesslovens § 41 har en person ret til optagelse som  

 nydende medlem i en arbejdsløshedskasse, når pågældende 1. har bopæl her i riget, bortset fra Fæeøerne og  

 Grønland 2. er mellem 17 og 65 år og 3. umiddelbart før begæring om optagelse har haft  

 arbejde som lønmodtager inden for kassens faglige område i mindst 5 uger med  

 en gennemsnitlig arbejdstid på over 30 timer ugentlig, jfr. dog kapitel 11,  

 eller dokumenterer at kunne få sådant arbejde umiddelbart efter optagelsen,  

 eller har gennemført en erhvervsmæssig uddannelse til kassens faglige område  

 af mindst 18 måneders varighed.
 Såfremt.....opfylder betingelserne i § 41 finder ankenævnet, at hun er  

 berettiget til optagelse som medlem.
Kassen henvises til at fremskaffe cpr. nummeret ved henvendelse til cpr.  

 registret, jfr. indenrigsministeriets cirkulære nr. 215 af 3. september 1973  

 om udlevering og anvendelse af personnummeroplysninger, pkt.
I«.
 Hvilket herved meddeles.
 P.D.V.
