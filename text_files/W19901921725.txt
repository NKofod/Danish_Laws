 Afslag på barseldagpenge til sygeplejevikar tilknyttet vagtbureau med  

 den begrundelse, at hun ikke opfyldte beskæftigelseskravet om 13 ugers  

 tilknytning til arbejdsmarkedet, uanset at pågældende i denne periode havde  

 arbejdet i 120 timer, idet der ikke var tale om løbende ansættelse.
 Pågældende var ikke på fraværstidspunktet dagpengeberettiget medlem af  

 en arbejdsløshedskasse.
 SAGSFREMSTILLING:
Kommunen traf afgørelse om, at lønmodtageren ikke har ret til  

 barseldagpenge i forbindelse med en fraværsperiode fra den 18. maj l990 med  

 den begrundelse, at pågældende ikke opfylder beskæftigelseskravet om 13 ugers  

 tilknytning til arbejdsmarkedet.
Det fremgår af sagen, at pågældende, der er  

 medicinstuderende, er beskæftiget af arbejdsgiveren som sygeplejevikar.
Det  

 er oplyst, at pågældende i perioden 15. februar - 17. maj l990 har arbejdet  

 som følger:
 Februar måned l990 - ingen indtægt.
 Marts måned l990 - 4 vagter den 23., 24., 25., 26. fordelt på 2 uger og  

 med 12 l/4 time pr. vagt.
 April måned l990 - 7 vagter den 6., 7., 8., 18., 20., 28., 30. fordelt på  

 4 uger med 8 l/4 time pr. vagt.
 Maj måned l990 - 2 vagter den 10., 11. fordelt på 2 uger med 8 l/4 time  

 pr. vagt.
 Pågældende har således i 13 ugers perioden forud for den 18. maj l990  

 arbejdet ialt 123,25 timer.
 Pågældende var ikke på fraværstidspunktet dagpengeberettiget medlem af en  

 arbejdsløshedskasse.
 AFGØRELSE:
 Dagpengeudvalget har på sit møde den 24. august 1990 truffet den  

 afgørelse, at lønmodtageren ikke har ret til barseldagpenge i forbindelse med  

 fraværet fra den 18. maj 1990, idet lønmodtageren ikke har været uafbrudt  

 tilknyttet arbejdsmarkedet i de sidste 13 uger før fraværets indtræden, jf.  

 dagpengelovens § 17, stk. 1, nr. 1, jf. § 4, stk. 1, nr. 1.
Beskæftigelseskravet anses således ikke for opfyldt, hvis en lønmodtager i  

 de sidste 13 uger kun har været tilknyttet arbejdsmarkedet ved et eller flere  

 enkeltstående arbejdsforhold med mellemliggende ledighedsperioder, uanset om  

 den faktiske arbejdstid er 120 timer eller mere.
Er der tale om løbende  

 ansættelsesforhold i hele 13 ugersperioden, vil beskæftigelseskravet være  

 opfyldt, hvis den faktiske arbejdstid er 120 timer eller mere.
 Dagpengeudvalget tiltrådte således kommunens afgørelse.
