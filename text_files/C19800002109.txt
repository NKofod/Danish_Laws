Hermed følger eksemplarer af lovbekendtgørelse nr. 561 af lov om særlig  

 indkomstskat m.v.
I lovbekendtgørelsen er indarbejdet de ændringer i forhold  

 til lovbekendtgørelse nr. 454 af 19. juli 1977, der følger af lov nr. 604 af  

 14. december 1977 om ændring af forskellige skattelove (medhjælpende  

 ægtefælle), lov nr. 281 af 8. juni 1978 om ændring af forskellige skattelove  

 (afskrivning på bygninger på lejet grund m.v.) og lov nr. 245 af 8. juni 1979  

 om ændring af lov om særlig indkomstskat m.v. (fritagelse for beskatning af  

 ekspropriationserstatninger).
 Lov nr. 6 4 af 14. december 1977 og lov nr. 281 af 8. juni 1978 er omtalt  

 i henholdsvis skattedepartementets cirkulære nr. 57 af 22. marts 1979 og  

 skattedepartementets cirkulære nr. 230 af 11. december 1978. I nærværende  

 cirkulære omtales kun de ændringer, der er gennemført ved lov nr. 245 af 8.  

 juni 1979 (fritagelse for beskatning af ekspropriationserstatninger).
 1. Efter § 2C i lov om særlig indkomstskat er indsat  

 en ny paragraf, § 2D, om fritagelse for ved opgørelsen af den særlige  

 indkomst at medregne fortjeneste af den i § 2, nr. 13, omhandlede art, der er  

 indvundet ved modtagelsen af en ekspropriationserstatning eller er indvundet  

 som fortjeneste ved salg til en erhverver, der efter formålet med  

 erhvervelsen opfylder betingelserne for at ekspropriere ejendommen (i det  

 følgende betegnet som frivillige overdragelser).
 Samtidig er § 7A, stk. 6, ophævet, ligesom der er foretaget forskellige  

 ændringer af redaktionel art.
2. Efter de hidtil gældende regler var fortjeneste,  

 som opnås i forbindelse med afståelse af fast ejendom ved ekspropriation,  

 skattepligtig efter samme regler som fortjeneste ved anden afståelse.
I de  

 tilfælde, hvor fortjenesten var omfattet af reglerne om særlig indkomstskat,  

 har der dog været indrømmet et særligt fradrag på 30.000 kr. ved opgørelsen  

 af den skattepligtige fortjeneste.
De samme regler var gældende for  

 fredningserstatninger.
 Efter den nye bestemmelse i § 2D skal fortjeneste af den ovennævnte art  

 ikke medregnes ved opgørelsen af den skattepligtige særlige indkomst.
3. Bestemmelsen i § 2D har ifølge den nye lov virkning  

 for ejendomsafståelser, som er sket den 15. maj 1979 eller senere.
For  

 ejendomsafståelser før 15. maj 1979 gælder 30.000 kr.s-reglen.
I tilfælde af statslige ekspropriationer (herunder ekspropriationer til  

 fordel for koncessionerede selskaber), der gennemføres efter reglerne i  

 ekspropriationsprocedureloven (lov nr. 186 af 4. juni 1964), anses  

 ejendomsafståelsen for sket ved ekspropriationsforretningens foretagelse,  

 jfr. den nævnte lovs § 15. Ved amtskommunale og kommunale ekspropriationer  

 anses ejendomsafståelsen for sket ved amtsrådets, henholdsvis  

 kommunalbestyrelsens, vedtagelse om ekspropriationens gennemførelse.
Eventuel  

 anke over ekspropriationens lovlighed eller erstatningsudmålingen medfører  

 ikke, at ekspropriationen (ejendomsafståelsen) anses for gennemført på et  

 andet (senere) tidspunkt.
 Ved frivillige overdragelser anses afståelsen for sket på det tidspunkt,  

 da der mellem køber og sælger er indgået en endelig og bindende aftale om  

 ejendommens overdragelse, jfr. de nærmere regler herom i pkt. 10 i  

 skattedepartementets cirkulære nr. 250 af 29. december 1975.
4. Ved de frivillige overdragelser er det en  

 betingelse for at opnå fritagelse for beskatning, at erhververen efter  

 formålet med erhvervelsen opfylder betingelserne for at ekspropriere.
Ifølge  

 den praksis, der er udformet omkring det tidligere 30.000 kr.-fradrag, må det  

 antages at være en betingelse for fritagelse for beskatning i denne  

 situation, at den frivillige overdragelse sker i stedet for en aktuel og  

 planlagt ekspropriation, d.v.s. at erhververen, hvis aftale om frivillig  

 overdragelse ikke indgås, har hjemmel til inden for kort tid at gennemføre en  

 ekspropriation.
 I tilfælde, hvor en kommune anerkender sin pligt til at overtage en  

 ejendom, efter at anmodning herom er fremsat af ejeren i henhold til  

 kommuneplanlovens § 32, stk. 1, kan en eventuel fortjeneste ved afståelsen  

 derfor alene anses for omfattet af skattefritagelsen, såfremt en  

 ekspropriation af ejendommen i henhold til kommuneplanlovens § 34 er planlagt  

 og forestående.
5. Erstatninger, der udbetales i medfør af kapitel III  

 i naturfredningsloven (lovbekendtgørelse nr. 435 af 1. september 1978) er  

 omfattet af skattefritagelsesbestemmelsen.
Afståelsen anses i denne  

 forbindelse for sket ved fredningsnævnets afgørelse om fredning eller  

 afståelse.
Overdragelser til staten i medfør af lov nr. 230 af 7. juni 1972  

 om erhvervelse af fast ejendom til fritidsformål vil være omfattet af  

 fritagelsen, såfremt staten har hjemmel til at foretage ekspropriation, jfr.  

 lovens § 7, dvs. i tilfælde, hvor det på grundlag af en iværksat planlægning  

 til fremme af befolkningens rekreative interesser findes, at ejendommen eller  

 en del af denne er særlig egnet til fremme af lovens formål og når det  

 endvidere er af væsentlig betydning at råde over ejendommen for at sikre  

 gennemførelsen af en iværksat planlægning til fremme af lovens formål.
6. Jordfordeling i forbindelse med ekspropriation er  

 omfattet af skattefritagelsen, når jordfordelingen gennemføres ved  

 ekspropriation.
Det samme gælder, når en offentlig myndighed, der kunne have  

 eksproprieret arealerne til jordfordeling, i stedet erhverver arealerne ved  

 køb, men til det samme formål.
Som eksempler kan nævnes erhvervelser efter §  

 51, stk. 3, i lov om offentlige veje og § 16, stk. 3, i lov om fremgangsmåden  

 ved ekspropriation vedrørende fast ejendom.
Derimod er der ikke hjemmel til  

 at anvende fritagelsesbestemmelsen i de tilfælde, hvor en  

 jordfordelingsmyndighed står som erhverver i forbindelse med en  

 jordfordeling, idet jordfordelingsmyndigheden ikke har  

 ekspropriationsbeføjelse.
Lov om særlig indkomstskat § 7A, stk. 8, vil i  

 disse tilfælde fortsat finde anvendelse.
Er en jordfordeling i forbindelse med en ekspropriation omfattet af  

 skattefritagelsen, betyder det, at et beløb, som en lodsejer modtager udover  

 en eventuel tildeling af et nyt jordstykke til delvis erstatning for det  

 afgivne, er skattefrit.
Ved en senere afståelse af det i forbindelse med en  

 sådan jordfordeling erhvervede areal, medregnes det modtagne jordstykke i den  

 regulerede anskaffelsessum til den værdi, det havde på det tidspunkt, hvor  

 ejeren modtog det i forbindelse med jordfordelingen.
 7. Fritagelsen gælder for erstatninger, der udbetales  

 ved afståelse af middelbare rettigheder over fast ejendom, servitutter m.v.
 8. Loven omfatter ikke de tilfælde, hvor der i stedet  

 for særlig indkomstskat skal svares afståelsesafgift, d.v.s. de tilfælde,  

 hvor en landejendom eksproprieres, efter at den er inddraget i byzone eller  

 sommerhusområde.
 Endvidere omfatter fritagelsesreglen ikke de tilfælde, hvor der skal  

 svares almindelig indkomstskat, fordi den afståede ejendom er erhvervet som  

 led i næring eller i spekulationshensigt.
 Fritagelsen for beskatning af ekspropriationserstatninger gælder heller  

 ikke i de tilfælde, hvor beskatningen sker i medfør af reglerne om genvundne  

 afskrivninger i lov om særlig indkomstskat § 2, nr. 2.
