 I henhold til § 17, stk. 6, og § 29 i lov om almindelig  

 arbejderbeskyttelse, § 9, stk. 1, 2. pkt., og § 11, stk. 1 og stk. 2, 1.  

 pkt., i lov om arbejderbeskyttelse inden for handels- og kontorvirksomhed og  

 § 9, stk. 6, og § 21 i lov om arbejderbeskyttelse inden for landbrug,  

 skovbrug og gartneri, jfr. lovbekendtgørelse nr. 297, 298 og 299 af 4. juli  

 1968, fastsættes:
 Kapitel 1. område og definitioner.
 § 1.  Bekendtgørelsen gælder for dampkedelanlæg på  

 landjorden.
 Stk. 2.  Ved en dampkedel forstås enhver beholder og  

 ethvert rørsystem, hvori der til brug uden for dampkedlen fremstilles  

 vanddamp af et tryk højere end det atmosfæriske tryk, eller hvori vand, der  

 skal anvendes uden for dampkedlen, opvarmes til en temperatur, der er over  

 100 grader C.
 Stk. 3.  Til dampkedlen hører alt armatur og tilbehør,  

 der er forbundet med denne, samt rørledninger med undtagelse af:
 Stk. 4.  Til et dampkedelanlæg hører foruden dampkedlen:
 § 2.  Undtaget fra bekendtgørelsen er dampkedelanlæg,  

 hvori vanddamp, varmtvand eller hedtvand fremstilles ved varmeafgivelse fra  

 dampe eller varme/hede væsker.
 Stk. 2.  Undtaget fra bekendtgørelsens kapitel 3 om  

 anmeldelse og godkendelse og kapitel 4 om tilsyn er dampkedelanlæg, der hører  

 til statsbanernes eller de af staten kontrollerede private jernbaners  

 rullende materiel.
 § 3.  Ved varmtvand forstås vand, der er  

 opvarmet til en temperatur, der ikke overstiger 120 grader C.
 Stk. 2.  Ved hedtvand forstås vand, der er  

 opvarmet til en temperatur, der er højere end 120 grader C.
 Stk. 3.  Ved en overheder forstås et rørrsystem,  

 der anvendes til ophedning af vanddamp.
 Stk. 4.  Ved en mellemoverheder forstås et  

 rørsystem, der anvendes til genophedning af vanddamp.
 Stk. 5.  Ved en economiser forstås et  

 røggaspåvirket rørsystem til forvarmning af fødevand.
 Stk. 6.  Ved kedelrum forstås rum, hvori  

 dampkedler er opstillet.
 Kapitel 2. Almindelige bestemmelser.
 § 4.  Dampkedelanlægget med dampkedel med overheder,  

 mellemoverheder, economiser, samt rørledninger, armatur og andet tilbehør  

 skal være forsvarligt konstrueret, forarbejdet, udstyret, funderet,  

 opstillet, afprøvet, vedligeholdt, passet og sikret.
Stk. 2.  Dampkedelanlæggets dampkedel med overheder,  

 mellemoverheder, economiser samt rørledninger, armatur og andet tilbehør skal  

 være forsvarligt konstrueret og være forarbejdet af egnet materiale, fri for  

 skadelige fejl og af passende tykkelse i overensstemmelse med forskrifter  

 eller normer, der fastsættes eller anerkendes af direktøren for  

 arbejdstilsynet, jfr. § 25, stk. 2. Direktøren for arbejdstilsynet kan dog i  

 enkelttilfælde tillade afvigelser fra sådanne forskrifter og normer, når det  

 skønnes rimeligt og forsvarligt.
Anvendte materialer skal være således  

 mærket, at materialernes art og oprindelse entydigt kan fastslås, medmindre  

 andet fastsættes af direktøren for arbejdstilsynet, jfr. § 25, stk. 2.
 § 5.  Enhver dampkedel skal være forsynet med en  

 holdbar, forsvarligt fastgjort mærkeplade, hvis tekst er affattet på dansk,  

 og som tydeligt angiver dampkedlens identitet og data i det omfang, hvori det  

 bestemmes af direktøren for arbejdstilsynet, jfr. § 25, stk. 2.
 § 6.  Dampkedelanlæg skal være således indrettet, at  

 dampkedlen med tilhørende overheder, mellemoverheder, economiser og  

 luftforvarmer kan renses for belægninger i nødvendigt omfang.
 Stk. 2.  Alle anlægsdele skal være forsynet med  

 adgangsåbninger (mandehuller) eller, såfremt der ikke kan skabes direkte  

 adgang til anlægsdelen, med inspektionsåbninger i fornødent omfang således,  

 at tilstrækkelig besigtigelse kan foretages.
 § 7.  Dampkedelanlæg skal være således indrettet og  

 udstyret, at driftstilstande af sikkerhedsmæssig betydning kan overvåges og  

 beherskes i fornødent omfang.
 § 8.  Armatur og tilbehør skal være let tilgængeligt,  

 passende belyst og let at betjene for den eller de personer, der er  

 beskæftiget med anlæggets pasning.
 § 9.  Enhver dampkedel skal under brugen tilføres en  

 tilstrækkelig fødevandsmængde i en tilstand, der passer til dampkedlens  

 konstruktion og anvendelse.
 § 10.  Ved enhver dampkedel skal der findes en  

 tilsynsbog, der er godkendt af direktøren for arbejdstilsynnet, og hvori  

 kedelpasseren og kedlens ejer eller bruger er pligtig at notere alle  

 væsentlige hændelser vedrørende kedlen og anlægget i øvrigt.
 Stk. 2.  På ethvert dampkedelanlæg skal der findes  

 fornødne instrukser om anlæggets drift, pasning og vedligeholdelse.
 Kapitel 3. Anmeldelse og godkendelse.
 § 11.  Før et dampkedelanlæg afleveres til en bruger  

 som nyt, efter flytning eller efter ombygning, væsentlig reparation eller  

 udskiftning af dampkedlen eller andre anlægsdele, skal den pågældende  

 leverandør, forhandler eller reparatør sende arbejdstilsynet anmeldelse  

 herom.
 Stk. 2.  For faststående dampkedelanlæg skal der  

 forelægges arbejdstilsynet tegning af kedelrummet (grundplan, snit) og  

 eventuelle tilstødende rum med oplysning om disses anvendelse samt en  

 situationsplan med oplysning om naboarealernes bebyggelse og med angivelse af  

 færdselsårer og opholdspladser.
 Stk. 3.  Ejeren eller den ansvarlige bruger skal sikre  

 sig, at dampkedelanlægget er behørigt anmeldt efter stk. 1 og 2 til  

 arbejdstilsynet før anlægget tages i brug.
 Stk. 4.  Før et dampkedelanlæg tages i brug som nyt,  

 efter flytning eller efter ombygning eller væsentlig reparation, skal der  

 foreligge:
 Stk. 5.  Ingen ejer eller bruger må foretage eller lade  

 foretage ombygning eller flytning af et dampkedelanlæg inden for  

 virksomhedens område uden først at have anmeldt dette til arbejdstilsynet.
 Stk. 6.  For så vidt angår bevægelige dampkedelanlæg  

 skal der efter flytning ikke indsendes anmeldelse eller udstedes  

 brugstilladelse, men ejeren skal meddele arbejdstilsynet anlæggets brugssted,  

 når tilsynet anmoder herom.
 Kapitel 4. Tilsyn.
§ 12.  Dampkedelanlæg skal underkastes periodiske  

 undersøgelser af arbejdstilsynet.
Undersøgelserne omfatter:
 Stk. 3.  Direktøren for arbejdstilsynet kan påbyde  

 hyppige undersøgelser foretaget, såfremt omstændighederne taler herfor,  

 ligesom direktøren kan tillade, at de angivne tidsrum forlænges, såfremt  

 sikkerheden på anden måde er tilgodeset.
 § 13.  De i § 12 fastsatte perioder gælder, selv om  

 dampkedelanlægget ikke har været i brug i en mellemliggende periode.
 Stk. 2.  Hvis et dampkedelanlæg er anmeldt som værende  

 ude af brug på det tidspunkt, da en af de ovenfor fastsatte perioder udløber,  

 bortfalder de foreskrevne undersøgelser, men anlægget må ikke på ny tages i  

 brug, før det har været underkastet prøver i overensstemmelse med reglerne i  

 § 12.
 Stk. 3.  Når et dampkedelanlæg har været ude af brug i  

 mere end 2 år, skal det undersøges som angivet i § 12, stk. 1, inden det  

 tages i brug.
 § 14.  Når der er foretaget væsentlige reparationer  

 eller ombygninger af et dampkedelanlægs dampkedel, afspærrelige overhedere,  

 mellemoverhedere eller economisere, må anlægget ikke tages i brug, før det  

 har været underkastet undersøgelser i henhold til § 12, stk. 1.  

 Arbejdstilsynet kan herudover forlange, at der foretages undersøgelser, hvis  

 sådanne anses for nødvendige for at kunne vurdere dampkedelanlæggets  

 sikkerhed.
 § 15.  Ejeren eller brugeren af et dampkedelanlæg skal  

 træffe de foranstaltninger, som er nødvendige for, at de foreskrevne  

 undersøgelser kan udføres på betryggende måde, og yde den hjælp, der er  

 nødvendig til gennemførelse af undersøgelserne.
 § 16.  Tilsynspersonalet er under udøvelsen af dets  

 tjenstlige hverv berettiget til at få adgang til alle rum og steder, hvor  

 dampkedler og deres tilbehør findes, eller hvortil damp fra samme ledes.
§ 17.  Begæring om afholdelse af de i § 12, stk. 1,  

 nr. 1) og 2), foreskrevne syn og prøver rettes af dampkedelanlæggets ejer  

 eller bruger til arbejdstilsynet.
Syn eller prøve skal så vidt muligt  

 foretages inden 15 dage.
Ejeren eller brugeren træffer aftale med  

 arbejdstilsynet om afholdelsestidspunktet.
Træffes en sådan aftale ikke,  

 fastsætter arbejdstilsynet tidspunktet med mindst 15 dages varsel.
§ 18.  Foreskrevne syn og prøver skal udføres på  

 forsvarlig måde.
Forskrifter eller vejledninger herfor udarbejdes af  

 direktøren for arbejdstilsynet, jfr. § 25, stk. 2. Tilsynet skal sørge for,  

 at alle påbegyndte syn og prøver foretages så hurtigt, at ufornødent ophold i  

 brugen af anlægget undgås.
§ 19.  Hvis et dampkedelanlæg udsættes for sprængning  

 eller brand, eller hvis beholdere eller rør i dampkedel, afspærrelige  

 overhedere, mellemoverhedere eller economisere har været overophedet eller  

 pludseligt afkølet, eller hvis der konstateres revner eller andre skader, der  

 har indflydelse på anlæggets sikkerhed, skal dampkedelanlægget tages ud af  

 brug, og der skal gives arbejdstilsynet meddelelse om beskadigelsen.
Anlægget  

 må først tages i brug igen, når arbejdstilsynets tilladelse hertil  

 foreligger.
 § 20.  Hvis det ved en undersøgelse efter § 12, stk.  

 1, viser sig, at et dampkedelanlæg er i en sådan tilstand, at den fortsatte  

 brug skønnes at være forbundet med fare, kan arbejdstilsynet nedlægge forbud  

 mod dampkedelanlæggets brug, indtil det efter fornyet undersøgelse  

 konstateres, at de fundne fejl eller mangler er afhjulpet.
 § 21.  Ejeren eller brugeren af et dampkedelanlæg  

 betaler afgifter efter regler, der fastsættes af arbejdsministeren, for de  

 undersøgelser, der foretages af arbejdstilsynet i medfør af denne  

 bekendtgørelse, eller de i henhold hertil udfærdigede nærmere retningslinjer  

 og tekniske forskrifter.
 Kapitel 5. Dispensationer og klager.
 § 22.  Direktøren for arbejdstilsynet kan, jfr. § 25,  

 stk. 2. tillade lempelser i denne bekendtgørelse for sådanne arter af  

 dampkedler eller dampkedelanlæg, hvor forholdene på grund af kedlernes ringe  

 størrelse, særlige konstruktion, lave tryk eller moderate temperaturer gør  

 det rimeligt og forsvarligt. 23. Hvis ejeren eller brugeren af et  

 dampkedelanlæg er utilfreds med udfaldet af en undersøgelse, kan han inden 3  

 uger efter, at afgørelsen er meddelt ham, indbringe afgørelsen for direktøren  

 for arbejdstilsynet.
Stk. 2.  Direktørens afgørelse, kan inden 14 dage  

 indbringes for arbejdsministeren med begæring om, at undersøgelsen prøves ved  

 et oversyn.
Oversynet foretages af 2 uvildige sagkyndige, som beskikkes i  

 hvert enkelt tilfælde af arbejdsministeren, og en sagkyndig, der udpeges af  

 direktøren for arbejdstilsynet.
Dette syn skal så vidt muligt afholdes senest  

 15 dage efter begæringens fremsættelse.
Stk. 3.  Oversynsmændene afgiver beretning om udfaldet  

 af oversynet til arbejdsministeren, der træffer afgørelse i sagen.
Genparter  

 af beretningen sendes til kedlens ejer eller bruger og til direktøren for  

 arbejdstilsynet.
Stk. 4.  De med oversynet forbundne udgifter udredes af  

 dampkedelanlæggets ejer eller bruger, såfremt oversynet i hovedsagen  

 bekræfter undersøgelsens udfald.
I modsat fald udredes udgifterne af  

 statskassen.
 Stk. 5.  Arbejdstilsynets og direktørens afgørelser skal  

 indeholde oplysning om klageadgang og frist herfor.
 Stk. 6.  Klager har ikke opsættende virkning, hvis  

 afgørelsen er truffet i medfør af § 55 i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri.
 § 24.  Påbud, afgivet af tilsynskredsene og disses  

 afgørelse i øvrigt, kan ligeledes inden 3 uger efter, at afgørelsen er  

 meddelt den pågældende, indbringes for direktøren for arbejdstilsynet.
 Stk. 2.  Direktorens afgørelser kan inden 14 dage efter,  

 at afgørelsen er meddelt den pågældende, indbringes for arbejdsministeren.
 Stk. 3.  Tilsynskredsenes og direktørens afgørelse skal  

 indeholde oplysning om klageadgang og frist herfor.
 Stk. 4.  Klager har ikke opsættende virkning, hvis  

 påbuddet er givet eller afgørelsen truffet i medfør af § 55 i lov om  

 almindelig arbejderbeskyttelse, § 25 i lov om arbejderbeskyttelse inden for  

 handels- og kontorvirksomhed og § 24 i lov om arbejderbeskyttelse inden for  

 landbrug, skovbrug og gartneri.
 Kapitel 6. Dampkedeludvalg m.v.
§ 25.  Direktøren for arbejdstilsynet nedsætter et  

 dampkedeludvalg, der består af en formand og af 8 teknisk sagkyndige  

 medlemmer.
Direktøren for arbejdstilsynet udpeger formanden og 2 af  

 medlemmerne, medens Industrirådet udpeger 1 repræsentant for kedelejere eller kedelbrugere, Danske Elværkers Forening 1 repræsentant, Sammenslutningen af arbejdsgivere inden for Jern- og Metalindustrien i  

 Danmark 2 repræsentanter for kedelfabrikanterne, Dansk Kedel- og Maskinpasser Forbund 1 repræsentant for kedelpasserne og Dansk Kedelforening 1 repræsentant.
 Medlemmerne udnævnes for 3 år ad gangen.
 Stk. 2.  Direktøren udfærdiger vejledninger, nærmere  

 retningslinjer og tekniske forskrifter for de dampkedelanlæg, der omfattes af  

 denne bekendtgørelse, efter forhandling med nævnte dampkedeludvalg og  

 arbejdsrådet.
 Kapitel 7. Straffebestemmelser m.v.
 § 26.  Overtrædelse af denne bekendtgørelse og de i  

 henhold hertil udfærdigede tekniske forskrifter, forbud og påbud straffes  

 efter § 71 i lov om almindelig arbejderbeskyttelse, § 25 i lov om  

 arbejderbeskyttelse inden for handels- og kontorvirksomhed og § 24 i lov om  

 arbejderbeskyttelse inden for landbrug, skovbrug og gartneri med bøde,  

 medmindre lovgivningens almindelige bestemmelser medfører højere straf.
 Stk. 2.  Er overtrædelsen begået af et aktieselskab  

 eller lignende, kan der efter § 71, stk. 4, i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri pålægges selskabet som sådant bødeansvar.
 § 27.  Bekendtgørelsen træder i kraft den 1. januar  

 1972.
 Stk. 2.  Samtidig ophæves bekendtgørelse nr. 648 af 15.  

 december 1919 angående tilsynet med dampkedler på landjorden med senere  

 ændringer og bekendtgørelse nr. 360 af 17. oktober 1966 om fritagelse for og  

 lempelser i tilsyn med dampkedler o.lign. på landjorden.
 Stk. 3.  Dampkedelanlæg, der ved fremstillingen  

 fyldestgjorde de hidtil gældende bestemmelser, kan kræves bragt i  

 overensstemmelse med bekendtgørelsen, såfremt de undergår væsentlig  

 ombygning.
 Arbejdsministeriet, den 22. december  

 1971.
 Erling Dinesen.
/HW.
Saxild.
