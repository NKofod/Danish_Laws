Et kommunalbestyrelsesmedlem havde erkendt sig skyldig i underslæb ved  

 som forstander for en fri- og efterskole uretmæssigt at have brugt kr.  

 14.700,-, som var indbetalt til skolen af en gymnastikforening som betaling  

 for hal-leje.
Den pågældendes straffastsættelse var blevet udsat under hensyn  

 til beløbets beskedne størrelse og den lange tid, der var gået, siden  

 forholdet blev begået.
Valgbarhedsnævnet fandt, at den begåede handling i  

 almindeligt omdømme gjorde den pågældende uværdigt til at være medlem af  

 kommunale råd.
Den pågældende kunne derfor ikke anses for valgbar.
(Fra Valgbarhedsnævnet til en kommunalbestyrelse, j.nr. 521/1996) I brev af 15. maj 1996 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at  

 kommunalbestyrelsesmedlem NN ved dom afsagt af retten i Y-by den 6. maj 1996  

 er blevet dømt for underslæb efter straffelovens § 278, stk. 1, nr. 3.
 Det fremgår af udskrift af dombogen, at den pågældende var tiltalt for, i  

 perioden fra den 2. januar 1991 til den 12. marts 1991 som forstander for  

 Z-by Fri- og Efterskole, uretmæssigt at have brugt 14.700 kr., som var  

 indbetalt til skolen af Z-by Gymnastikforening som betaling for hal-leje.
Det fremgår af sagen, at den pågældende, der i 1991 var i færd med at  

 sælge sit hus, havde »lånt« pengene til betaling af terminen.
Den  

 12. marts 1991 indbetalte den pågældende det »lånte« beløb, idet  

 der skulle foretages revision.
Det fremgår endvidere af sagen, at den pågældende efterfølgende fik en  

 advarsel af skolens bestyrelse, men at bestyrelsen et par år efter trak  

 advarslen tilbage.
Sagen blev senere indbragt for retten på baggrund af en  

 politianmeldelse fra en af skolen afskediget bogholder.
 Det fremgår herudover, at den pågældende under retssagen erkendte sig  

 skyldig i overensstemmelse med tiltalen.
 Retten udsatte fastsættelsen af den pågældendes straf med en prøvetid på 1  

 år under hensyntagen til beløbets beskedne størrelse og den lange tid, der  

 var gået, siden forholdet blev begået.
 I brev af 6. september 1996 er den pågældendes advokat fremkommet med  

 bemærkninger til sagen.
 Forholdet er begået, før den pågældende blev medlem af  

 kommunalbestyrelsen.
 I denne anledning skal man meddele, at Valgbarhedsnævnet har fundet, at  

 den begåede handling - henset til de krav, der må stilles til personer, der  

 beklæder hverv som medlem af kommunale råd - i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
 Den pågældende kan derfor ikke anses for valgbar.
