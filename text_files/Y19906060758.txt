Har en selvstændig erhvervsdrivende drevet selvstændig virksomhed i  

 væsentligt omfang, skal eventuelle løntimer i de sidste 13 uger før ophøret  

 overføres efter reglerne om timeoverførsel Arbejdsløshedskassen for Selvstændige Erhvervsdrivende og Danske Næringsdrivendes Arbejdsløshedskasse Direktoratet anmodede i skrivelse af 8. maj 1990 arbejdsløshedskassen om  

 at oplyse, hvorvidt der var administreret efter reglerne i direktoratets  

 bekendtgørelse nr. 91 af 13. februar 1989 om timeoverførsel i tilfælde, hvor  

 medlemmet sideløbende med virksomhedsudøvelse har haft lønarbejde.
 Efter arbejdsløshedskassens svar har direktoratet overvejet spørgsmålet og  

 skal herefter præcisere, at »fagets normale arbejdstid« i  

 arbejdsløshedsforsikringslovens § 59, stk. 2, for selvstændige svarer til den  

 normale arbejdstid for en fuldtidsansat lønmodtager, p.t. 38 timer om ugen.
Har en selvstændig erhvervsdrivende drevet selvstændig virksomhed i  

 væsentligt omfang, skal eventuelle løntimer i de sidste 13 uger før ophøret  

 derfor overføres efter reglerne i arbejdsløshedsforsikringslovens § 59, stk.  

 2, og direktoratets bekendtgørelse nr. 91 af 13. februar 1989. Dette gælder  

 dog ikke i tilfælde, hvor der er tale om et lønarbejde, der opfylder  

 betingelserne for at kunne få indtægten medtaget i beregningsgrundlaget for  

 den selvstændige virksomhed, jf. pkt.
IV i vejledningen til bekendtgørelse  

 nr. 421 af 16. juni 1989 om fremgangsmåden ved beregning af  

 arbejdsfortjenesten for selvstændige erhvervsdrivende.
 Har der alene været drevet selvstændig virksomhed i de sidste 13 uger før  

 ophøret, skal der derimod ikke finde overførsel af timer sted, uanset om  

 medlemmet oplyser at have været beskæftiget i virksomheden i mere end 38  

 timer om ugen.
Arbejdsløshedskassen anmodes om at administrere i overensstemmelse med  

 ovennævnte.
Direktoratet har efter omstændighederne fundet, at kassen ikke  

 skal gøres ansvarlig for eventuelle fejludbetalinger som følge af, at kassen  

 ikke hidtil har anset selvstændige erhvervsdrivende for omfattet af  

 timeoverførselsreglerne.
 Såfremt kassen måtte finde, at der er behov for en justering af det  

 anvendte blanketmateriale, bedes dette meddelt direktoratet snarest.
 P.D.V.
