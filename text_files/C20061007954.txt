 Skrivelse  

 om orientering om nogle forhold vedrørende administration af lov om  

 børnetilskud og forskudsvis udbetaling af børnebidrag.
(Til kommunerne) Om ret til  

 børnetilskud, når et barn opholder sig i udlandet Ankestyrelsen har i en konkret sag truffet afgørelse  

 om, at der ikke var ret til børnefamilieydelse under et barns ophold på High  

 School i USA af 11 måneders varighed.
Ankestyrelsen lagde vægt på, at  

 formålet  

 med opholdet var, at det skulle erstatte folkeskolens 10. klasse i Danmark,  

 og  

 at opholdet således ikke kunne betragtes som et supplement til et  

 igangværende  

 uddannelsesforløb i Danmark.
Denne afgørelse er offentliggjort som SM B-1-06.
 Vedrørende fortolkning af opholdsbestemmelsen  

 i lovene om børnetilskud og børnefamilieydelse har Familiestyrelsen hidtil  

 henvist til en skrivelse af 22. juni 2004 fra Socialministeriet til  

 YFU-Danmark.
 På baggrund af SM B-1-06 har  

 Familiestyrelsen spurgt Ankestyrelsen, om der i lyset heraf fortsat kan  

 henvises til denne skrivelse.
Ankestyrelsen har hertil  

 svaret, at SM B-1-06 er i overensstemmelse med Socialministeriets udtalelse  

 af  

 22. juni 2004.  

 Ankestyrelsen bekræfter endvidere  

 Familiestyrelsens opfattelse af, at afgørelsen må forstås således, at der i  

 hvert enkelt tilfælde skal foretages en konkret individuel vurdering af, om  

 et  

 midlertidigt ophold i udlandet som led i et uddannelsesforløb sigter på at  

 forbedre den pågældendes muligheder for at klare sig her i landet.
Endelig  

 oplyser Ankestyrelsen, at den i forbindelse med antagelse af sager til  

 behandling fremover vil være opmærksom på, om der er grundlag for at belyse  

 spørgsmålet yderligere.
 Til orientering vedlægges  

 Socialministeriets udtalelse af 22. juni 2004.
Om  

 Pristalsregulering af forskudsvise udbetalte bidrag I en anden sag, hvor afgørelsen er offentliggjort  

 som SM B-3-06, har Ankestyrelsen fundet, at et bidrag skulle udlægges  

 forskudsvis i overensstemmelse med Statsamtets afgørelse herom og opgøres til  

 det aktuelle normalbidrag på forfaldstidspunktet.
En efterfølgende  

 satsregulering kunne ikke ske med tilbagevirkende kraft.
 Det er på denne baggrund  

 Familiestyrelsens opfattelse, at der ikke længere som hidtil vil skulle  

 foretages  

 en efterregulering af forskudsvise udbetalte børnebidrag, der er udlagt før  

 1.  

 januar for en periode, der ligger efter 1. januar, med den  

 satsreguleringsprocent, som normalbidraget efter lovens §  

 25 a  

 reguleres med den 1. januar.
 Da den hidtidige  

 efterregulering af forskudsvis udbetalte bidrag er foretaget efter en -  

 indtil  

 offentliggørelsen af SM B-3-06 - almindelig anerkendt praksis, er det ikke  

 Familiestyrelsens opfattelse, at kommunerne skal foretage sig noget i forhold  

 til de efterreguleringsbeløb, som efter den hidtil gældende praksis er  

 udbetalt  

 til den bidragsberettigede og opkrævet hos den bidragspligtige.
 Efterreguleringsbeløb, der  

 er udbetalt til bidragsberettigede, kan ikke på grundlag af denne afgørelse  

 kræves tilbagebetalt, da der ikke er tale om ydelser, som er modtaget mod  

 bedre  

 vidende uberettiget, jf. børnetilskudslovens § 24, stk. 2.
 Såfremt en bidragspligtig gør indsigelse mod  

 en efterregulering, skal indsigelsen behandles efter de almindelige  

 klageregler  

 herom.
Om digitale  

 ansøgninger Der er ikke i lov om  

 børnetilskud og forskudsvis udbetaling af børnebidrag fastsat nogle formkrav  

 til, hvorledes ansøgninger skal indgives.
 Det er Familiestyrelsens  

 opfattelse, at en ansøgning kan behandles, når den er indgivet digitalt, hvis  

 ansøgeren har identificeret sig ved pinkode eller digital signatur og har  

 fremsendt den dokumentation, der er nødvendig for at behandle ansøgningen.  

 Det er i så fald ikke nødvendigt, at ansøgeren i et efterfølgende  

 brev ved sin underskrift bekræfter ansøgningen.
Familiestyrelsen, den 22. december  

 2006 Jens Wamsler Bilag 1 Socialministeriets udtalelse af 22. juni 2004 I et brev af 22. juni 2004 til YFU-Danmark har  

 Socialministeriet udtalt følgende om børnefamilieydelse og børnetilskud under  

 danske børns udvekslingsophold:
 »Under henvisning til Deres  

 mail af 1. juni 2004 skal Socialministeriet oplyse om følgende bestemmelser  

 på  

 området for børnefamilieydelser og børnetilskud.
