 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976 fastsættes:
 Kapitel 1. Uddannelsen og eksamen.
 Kapitel 2. Fastsættelse af supplerende bestemmelser.
 Kapitel 3. Ikrafttræden og overgangsbestemmelser m.v.
 Uddannelsen og eksamen.
 § 1.  På Københavns og Århus universiteter afholdes  

 følgende naturvidenskabelige eksaminer:
 1. Naturvidenskabelig kandidateksamen.
 2. Naturvidenskabelig bifagseksamen.
 Stk. 2.  Naturvidenskabelig afgangseksamen kan oprettes  

 ved eksamensordning.
 § 2.  Den, der har bestået naturvidenskabelig  

 kandidateksamen, har ret til at betegne sig candidatus/candidata  

 scientiarum  (cand. scient.).
 Stk. 2.  Den, der har bestået naturvidenskabelig  

 afgangseksamen, har ret til at betegne sig examinatus/examinata  

 scientiarum  (exam.scient).
 § 3.  Studiet til naturvidenskabelig  

kandidateksamen består af en 1. del og en 2. del, herunder et  

 speciale, jfr. stk. 6. Den samlede studium er normeret til 5 eller 5 1/2 år,  

 afhængigt af, hvilke fag eller fagkombinationer der læses. 1. del er normeret  

 til 2- 3 1/2 år afhængigt af fag (fagkombinationer), og 2. del, inclusivt  

 specialet, er normeret til 3 1/2-2 år afhængigt af fag (fagkombinationer).  

 Nærmere bestemmelser om den normerede studietid for det samlede studium og  

 for de enkelte dele fastsættes for hvert enkelt fag eller fagkombination i  

 eksamensordningen, jfr, § 11.
Stk. 2.  Et fagmodul er en studiemæssig enhed,  

 der afgrænses ud fra enten indholdsmæssige eller faglige og  

 undervisningsmæssige hensyn.
To eller flere fagmoduler kan have et vist  

 pensum- eller undervisningssammenfald.
En linje er en bestemt  

 kombination af fagmoduler, jfr. § 11, nr. 2.
 Stk. 3.  1. del  består af et antal fagmoduler,  

 der tilbydes i bestemte kombinationer (som eventuelt kaldes linjer).
 Stk. 4.  2. del består af et hovedfag samt et  

 speciale eller af et antal fagmoduler samt et speciale, jfr. stk. 5 og 6.
 Stk. 5.  Hovedfagsstudiet er et studium af et eller  

 flere hovedområder inden for de naturvidenskabelige fag.
Stk. 6.  Specialestudiet er et selvstændigt studium af  

 en eller flere af universitetet godkendte problemstillinger i tilknytning til  

 de naturvidenskabelige fag.
Ved specialestudiet gives der vejledning, for  

 hvilken en lærer, der er fast knyttet til universitetet eller en anden højere  

 uddannelsesinstitution, har ansvaret.
Som led i specialestudiet udarbejdes en  

 specialeafhandling der kan være enten en skriftlig besvarelse af en stillet  

 opgave, hvortil der gives en vis tid, eller en rapport over det udførte  

 teoretiske eller eksperimentelle arbejde.
Offentliggjorte afhandlinger,  

 prisopgaver eller lignende kan træde i stedet for specialeafhandlingen.
§ 4.  Studiet til naturvidenskabelig  

bifagseksamen består af et antal fagmoduler og er normeret til 2-3 år,  

 afhængigt af, hvilket fag der læses.
Nærmere bestemmelser om den normerede  

 studietid fastsættes i eksamensordningen, jfr. § 11.
§ 5.  Studiet til naturvidenskabelig  

afgangseksamen består af et antal fagmoduler og er normeret til 2-3  

 år, afhængigt af, hvilket fag der læses.
Nærmere bestemmelser om den  

 normerede studietid fastsættes i eksamensordningen, jfr. § 11.
 § 6.  Undervisningen kan tilrettelægges som  

 forelæsninger, kurser, seminarer, kollokvier, øvelser, projektarbejde m.m.
 Stk. 2.  Der tilbydes kurser i undervisningsforsøg i det  

 omfang, det er nødvendigt for at opnå pædagogikum.
 § 7.  Universitetet kan godkende, at bifagseksamen  

 eller en anden eksamen af tilsvarende omgang og niveau, aflagt ved eller uden  

 for det naturvidenskabelige hovedområde på Københavns eller Århus  

 universiteter eller ved en anden højere uddannelsesinstitution, kan indgå i  

 den naturvidenskabelige kandidateksamen.
 Stk. 2.  Universitet kan i enkelttilfælde godkende, at  

 beståede prøver m.v., der er aflagt i forbindelse med andre danske eller  

 udenlandske videregående uddannelser, helt eller delvis træder i stedet for  

 tilsvarende prøver m.v. ved de naturvidenskabelige eksaminer efter denne  

 bekendtgørelse.
 Stk. 3.  Universitetet kan i enkelttilfælde godkende en  

 anden faglig sammensætning af den naturvidenskabelige eksamen end den i  

 eksamensordningen fastsatte, herunder at studieelementer fra videregående  

 uddannelser ved institutioner uden for det naturvidenskabelige hovedområde på  

 Københavns og Århus universiteter kan indgå i en naturvidenskabelig eksamen.
 Stk. 4.  I de tilfælde, der er nævnt i stk. 1 og 3, skal  

 universitetet påse, at der i den naturvidenskabelige kandidateksamen indgår  

 et specialestudium og derudover naturvidenskabelige studieelementer i mindst  

 det omfang, der svarer til det som forudsætning for specialestudiet krævede.  

 For de enkelte fag fastsættes disse elementers omfang i eksamensordningerne,  

 jfr. § 11, nr. 8. Ved godkendelse af bifagseksamen og afgangseksamen i  

 henhold til stk. 3 skal universitetet påse, at omfanget af de  

 naturvidenskabelig studieelementer, der indgår, ikke derved indskrænkes.  

 Disses omfang fastsættes også i eksamensordningerne, jfr. § 11, nr.3 og 4.
 Stk. 5.  Hvert universitet giver oplysning i  

 studievejledningerne om muligheden for godkendelse efter stk. 1-3.
§ 8.  I hvert fagmodul, i eventuelt hovedfag samt i  

 specialet skal der ske en bedømmelse.
Det kan dog bestemmes ved  

 eksamensordning, at kombinationer af fagmoduler bedømmes samlet.
I  

 specialestudiet sker en bedømmelse af specialeafhandlingen samt eventuelt en  

 bedømmelse inden for specialets fagområde.
 Stk. 2.  Bedømmelsen kan ske på grundlag af:
 1. Præstation ved en eller flere skriftlige og/eller  

 mundtlige prøver i de sædvanlige eksamensterminer.
 2. En eller flere opgavebesvarelser eller rapporter  

 afleveret til bedømmelse i forbindelse med undervisningen.
 3. Deltagelse i kurser, seminarer,øvelser eller  

 lignende i det omfang, hvori dette kan ske i henhold til studieordningen,  

 jfr. § 12, nr. 8.
 4. Kombinationer af nr. 1-3.
 Universitetet kan, når særlige forhold gør sig gældende, afholde prøver  

 under nr. 1 uden for de sædvanlige eksamensterminer.
 StK. 3.  Der medvirker censorer udefra, jfr. dog § 11,  

 nr. 10.
 Stk. 4.  Ved bedømmelsen anvendes 13-skalaen efter  

 bestemmelserne for de højere uddannelsesinstitutioner, jfr. dog § 11, nr. 9.  

 Bedømmelsen er individuel, også ved eventuel gruppeprøve, jfr. § 12, nr. 7.
§ 9.  Der gives een karakter, jfr. dog § 11, nr. 9,  

 for 1. hvert fagmodul, der bedømmes selvstændigt, 2. hver kombination af fagmoduler, der bedømmes  

 samlet, og ved kandidateksamen 3. eventuelt hovedfag, 4. specialeafhandlingen samt 5. eventuelt specialets fagområde.
 Stk. 2.  Nr. 1-5 i stk. 1 skal bestås hver for sig -  

 dvs. karakteren skal være 6 eller derover eller Bestået - og kan tages om  

 hver for sig, hvis de ikke er bestået.
Stk. 3.  På eksamensbeviset anføres de i stk. 1 nævnte  

 karakterer (eller eventuelt bedømmelsen Bestået, jfr. § 11, nr. 9). Der  

 angives ikke noget gennemsnit.
Ved kandidateksamen oplyses det eventuelle  

 specialeområde og titlen på specialeafhandlingen.
 Stk. 4.  På eksamensbeviset anføres bemærkning om  

 eventuel sammensætning af eksamen efter § 7. Hvor godkendte prøver, jfr. § 7,  

 stk. 2 og 3, er bedømt efter 13- skalaen, overføres karakteren, i andre  

 tilfælde anføres blot Bestået.
Stk. 5.  Studerende, der har suppleret deres uddannelse  

 ved at bestå prøver eller ved at deltage tilfredsstillende i undervisning i  

 emner, som ikke hører med til den enkeltes eksamenspensum, har ret til at få  

 dette påført deres eksamensbevis.
Dette gælder også, hvis uddannelsen  

 suppleres efter udstedelse af eksamensbeviset.
 Fastsættelse af supplerende bestemmelser.
 § 10.  Eksaminernes faglige sammensætning m.v.  

 fastsættes inden for bekendtgørelsens rammer i eksamensordninger, der  

 udarbejdes af universiteterne og godkendes af undervisningsministeriet,  

 direktoratet for de videregående uddannelser.
 Stk. 2.  Inden for bekendtgørelsens og  

 eksamensordningernes rammer udarbejdet studienævnene supplerende og uddybende  

 bestemmelser i studieordninger, der sendes til direktoratet for de  

 videregående uddannelser til orientering.
 Stk. 3.  Studienævnene udarbejder studievejledninger for  

 de enkelte fag/faggrupper:
 Stk. 4.  Eksamensordninger, studieordninger og  

 studievejledninger offentliggøres af universitetet.
 § 11.  Eksamensordningerne skal bl.a indeholde  

 bestemmelser om:
 1. De eksisterende fagmoduler med en kort beskrivelse  

 af deres indhold.
 2. Tilbudte linjer med angivelse af deres normerede  

 studietid og sammensætning.
 3. Studierne til de tilbudte bifagseksaminer med  

 angivelse af deres normerede studietid og sammensætning.
 4. Studierne til de tilbudte afgangseksaminer med  

 angivelse af deres normerede studietid og sammensætning.
 5. De tilbudte hovedfagsstudier med en kort  

 beskrivelse af deres mål, indhold og tidsmæssige omfang.
 6. Specialet med en angivelse af det tidsmæssige  

 omfang.
 7. Den normerede studietid til naturvidenskabelig  

 kandidateksamen for de enkelte fag (fagkombinationer), for det samlede  

 studium og for de enkelte dele, jfr. § 3, stk. 1.
 8. Det omgang og eventuelt arten af  

 naturvidenskabelige studieelementer, der kræves som forudsætning for  

 specialestudiet, jfr. § 7, stk. 4.
 9. Eventuel anvendelse af bedømmelsen Bestået/ikke  

 bestået.
 10. I hvilket omgang bedømmelse eventuelt kan ske uden  

 medvirken af censorer udefra.
 11. Eventuel(le) prøve(r) i specialets fagområde.
 12. Det maksimale antal prøver, der kan knyttes til de  

 enkelte fagmoduler, fagmodulkombinationer, hovedfag og speciale, og hvordan  

 karaktererne efter § 9, stk. 1 fremkommer, hvis de bygger på flere prøver.
 13. Eventuelle tidsfrister for gennemførelse af  

 prøver.
 14. Eventuelle særlige forhold for de enkelte fag.
 § 12.  Studieordningerne skal - for så vidt sådanne  

 bestemmelser ikke er givet i eksamensordningerne - bl. a. indeholde  

 bestemmelser om:
 1. De tilbudte fagmoduler, linjer og hovedfag med  

 angivelse af mål og en detaljeret indholdsbeskrivelse.
 2. Fagmodulernes tidsmæssige omfang.
 3. Antallet af prøver i fagmodulerne m.v.; eventuelle  

 delkarakterer i fagmoduler m.v. og eventuel vægtning af sådanne karakterer.
 4. De prøveformer, jfr. § 8, stk. 2, der anvendes ved  

 bedømmelsen i det enkelte fagmodul, i eventuelt hovedfag, i specialet og  

 eventuelt i specialets fagområde.
 5. Eventuelle kurser og øvelser, der er obligatoriske,  

 og eventuelt til hvilket tidspunkt de skal være gennemført.
 6. Kursernes, øvelsernes og prøvernes eventuelle  

 indbyrdes, rækkefølge samt eventuelle yderligere bindinger i  

 eksamensforløbet.
 7. Eventuel anvendelse af gruppeprøver (prøver for  

 flere eksaminander samtidigt).
 8. I hvilket omfang bedømmelse eventuelt kan ske på  

 grundlag af deltagelse i kurser, seminarer, øvelser eller lignende.
 § 13.  Studievejledningerne skal indeholde en bredere  

 redegørelse for uddannelsen m.v., en praktisk vejledning for de studerende  

 samt oplysning om andre forhold af betydning for de studerendes planlægning  

 af deres studium samt oplysninger om fagkombinationer, der giver  

 undervisningskompetence i gymnasieskolerne og HF.
 Stk. 2.  Bekendtgørelsen, vedkommende eksamensordning og  

 studieordning aftrykkes i studievejledningen i deres helhed eller udleveres  

 som bilag til denne.
§ 14.  Direktoratet for de videregående uddannelser  

 kan dispensere fra bestemmelserne i denne bekendtgørelse og i de godkendte  

 eksamensordninger, når det findes begrundet i usædvanlige forhold.
Der skal  

 foreligge indstilling fra universitetet, før afgørelse træffes.
 Ikrafttræden og overgangsbestemmelser m.v.
 § 15.  Bekendtgørelsen træder i kraft den 1. juni  

 1978. Bekendtgørelsen får virkning for de forskellige fag, når der foreligger  

 en godkendt eksamensordning i henhold til § 10.
 § 16.  Følgende bestemmelser ophæves:
 1. Anordning nr. 150 af 7. maj 1915 om afholdelse af  

 Magisterkonferenser under det filosofiske og det  

 matematisknaturvidenskabelige Fakultet.
 2. Bekendtgørelse nr. 38 af 18. februar 1925 angående  

 Magisterkonferenser under det matematisk-naturvidenskabelige Fakultet.
 3. Anordning nr.294 af 3. december 1955 om  

 magisterkonferens under det naturvidenskabelige fakultet ved Århus  

 Universitet.
 4. Anordning nr. 315 af 6. august 1960 om  

 naturvidenskabelig embedseksamen under det matematisk-naturvidenskabelige  

 fakultet ved Københavns Universitet og det naturvidenskabelige fakultet ved  

 Århus Universitet.
 5. Bekendtgørelse nr. 317 af 12. august 1960 om  

 naturvidenskabelig embedseksamen under det matematisk-naturvidenskabelige  

 fakultet ved Københavns Universitet og det naturvidenskabelige fakultet ved  

 Århus Universitet.
 6. Anordning nr. 17 af 22. januar 1969 om  

 naturvidenskabelig embedseksamen ved universiteternes  

 naturhistorisk-geografiske faggrupper.
 7. Bekendtgørelse nr. 573 af 23. december 1971 om  

 kandidateksamen i statistik.
 § 17.  Universiteterne fastsætter  

 overgangsbestemmelser for studerende, der har begyndt studierne under de i §  

 16 anførte bestemmelser og som ønsker at fortsætte studierne under  

 bestemmelserne i denne bekendtgørelse.
Stk. 2.  Studerende, der har begyndt et  

 naturvidenskabeligt studium tidligere en 1. september 1977, har ret til at  

 afslutte studiet under de i § 16 anførte bestemmelser.
Eksamen efter disse  

 bestemmelser aflægges senest i eksamensterminen vinteren 1984-85. Universitet  

 kan dog fravige tidsfristen i særlige tilfælde.
 Undervisningsministeriet, den 12. juni  

 1978.
RITT BJERREGAARD /Ida Dybdal.
