 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 USA - Importkontrol for biologiske og/eller kemiske restkoncentrationer.
Gennem den amerikanske ambassade i København har veterinærdirektoratet  

 modtaget underretning om, at der ved importkontrollen for fersk kød og  

 kødprodukter i USA rutinemæssigt foretages laboratoriemæssige undersøgelser  

 for mulig tilstedeværelse af restkoncentrationer.
De pågældende forsendelser  

 vil normalt ikke blive tilbageholdt, til undersøgelsesresultatet foreligger.
 Imidlertid vil der efter påvist overskridelse af de tilladte grænseværdier  

 blive etableret en intensiveret undersøgelsesprocedure efter følgende  

 retningslinier.
 1. Fra den pågældende virksomhed vil der for hver  

 12.000 lbs. i partiet blive udtaget 1 prøve - for mindre partier dog altid 1  

 prøve.
2. Partiet vil blive tilbageholdt ved importstedet,  

 indtil laboratorieresultatet foreligger.
Såfremt grænseværdierne er  

 overskredet, vil partiet blive afvist.
3. Den intensiverede undersøgelsesprocedure og  

 tilbageholdelse af partierne vil ophøre, såfremt 15 på hinanden følgende  

 prøver (forsendelser) fra den pågældende virksomhed har vist overensstemmelse  

 med de amerikanske toleranceværdier.
Dog kan de amerikanske myndigheder i  

 særlige tilfælde kræve mere end 15 på hinanden følgende tilfredsstillende  

 undersøgelsesresultater, før den rutinemæssige undersøgelsesprocedure  

 genoptages.
 4. Gentagne fund af restkoncentrationer kan medføre,  

 at virksomheden vil blive slettet fra listen over godkendte US-virksomheder,  

 indtil problemet i oprindelseslandet er løst.
 5. De amerikanske myndigheder vil underrette  

 oprindelseslandets myndigheder om ethvert fund, som medfører intensiveret  

 undersøgelsesprocedure ved importkontrollen i USA.
Også i tilfælde, hvor grænseværdier ikke er overskredet, kan partier  

 tilbageholdes for nærmere undersøgelse.
Dette gælder ved mistanke om eller  

 påvisning af stoffer, som har særlig sundhedsmæssig betydning, og som ikke  

 normalt findes i animalske produkter, for eksempel PCB, PBB og Dioxin.  

 Sådanne partier vil dog blive frigivet, såfremt yderligere undersøgelser  

 viser, at mængderne ligger inden for de fastsatte grænser.
 Cirkulæreskrivelse af 31. august 1971, K.K. 3047-1971, om USA -  

 Forholdsregler ved fund af biologiske og/eller kemiske restkoncentrationer  

 ved importen, tilbagekaldes herved.
 P.V.V.
