Vejledning  

 om statsforvaltningens behandling af sager om forældremyndighed Indholdsfortegnelse:
 1.
Indledning 2.
Sagsbehandlingen 2.1.
Anmeldelse af  

 aftaler om forældremyndighed 2.2.
Godkendelsessager 2.3.
Midlertidige  

 afgørelser om forældremyndighed 2.4.
Forældremyndighedsindehaverens  

 forhindring 2.4.1.
Forhindringens  

 art og varighed 2.4.2.
Er der behov for  

 at udpege en midlertidig forældremyndighedsindehaver? 2.4.3.
Tidsbegrænsning  

 af afgørelser om midlertidig forældremyndighed samt fastsættelse af vilkår 2.4.4.
Uledsagede  

 flygtningebørn 2.5.
Forældremyndighedsindehaverens  

 død 2.5.1.
Fælles  

 forældremyndighed 2.5.2.
Eneforældremyndighed 2.5.2.1.
Kommunens  

 forpligtelser 2.5.3.
Den ene af  

 forældrene har forvoldt den andens død 2.5.4.
Midlertidig  

 afgørelse om forældremyndighed 2.5.5.
Børnetestamente 2.5.6.
Klageadgang og  

 klagefrist 3.
Særligt om behandlingen af sager, hvor  

 der er eller kan være tvist om forældremyndigheden 3.1.
Sagens begyndelse 3.1.1.
Hvornår skal der  

 indkaldes til vejledningsmøde? 3.1.2.
Indholdet af  

 vejledningsmøder 3.1.3.
Sagens  

 behandling efter et vejledningsmøde 3.2.
Sagens  

 afslutning, når forældrene ikke er blevet enige 3.2.1.
Hvornår  

 statsforvaltningen på eget initiativ kan afslutte sagen 3.2.2.
Hvornår en forælder  

 kan kræve, at sagen afsluttes 3.2.3.
Andre forhold,  

 der kan føre til, at sagen afsluttes 3.3.
Indbringelse for  

 retten 3.3.1.
Vejledning til  

 forældrene 3.3.2.
Frist for  

 indbringelse 3.3.3.
Hvordan  

 indbringes sagen for retten? 3.3.4.
Hvad skal oplyses  

 til retten, og hvad skal sendes med? 4.
Indberetning til CPR om forældremyndighed 5.
Klage over statsforvaltningens afgørelser 6.
Overgangsregler, ikrafttræden 7.
Konsekvensændringer i cirkulærer og  

 vejledninger 1. Indledning Denne vejledning gennemgår den behandling af  

 forældremyndighedsspørgsmål, der følger af lov nr. 525 af 24. juni 2005 om  

 udmøntning af kommunalreformen på det familieretlige område.
Reglerne træder  

 i  

 kraft den 1. januar 2007.
Formålet med reformen er at skabe én fælles indgang til  

 opløsning af ægteskab og afklaring af uenighed om forældremyndighed, hvor  

 alle  

 sager herom begynder hos samme myndighed, så borgere kun skal henvende sig et  

 sted.
Det indebærer bl.a., at alle uenighedssager om forældremyndighed skal  

 begynde i statsforvaltningen i modsætning til tidligere, hvor sager om  

 forældremyndighed kunne anlægges direkte ved domstolene.
Herved skabes et  

 enstrenget og mere gennemskueligt system, hvor alle opgaver i forbindelse med  

 separation, skilsmisse og forældremyndighed samles et sted, idet  

 statsforvaltningerne i forvejen behandler alle sager om samvær, om størrelsen  

 af ægtefællebidrag og om børnebidrag.
Sagen indbringes kun for retten, hvis  

 der  

 ikke under statsforvaltningernes vejledning og rådgivning kan opnås enighed  

 mellem parterne.
Målet er, at parterne i videst muligt omfang gennem bistand fra  

 sagsbehandlerne og de børnesagkyndige i statsforvaltningerne, samt gennem  

 rådgivning og mægling kan få en samlet løsning på mange af de problemer, der  

 kan opstå i familien ved en samlivsophævelse, eller som opstår senere, til  

 gavn  

 for både parterne og deres børn.
Der indføres derfor obligatoriske  

 vejledningsmøder i forældremyndigheds- og samværssager, hvor der tidligt skal  

 orienteres om de forskellige konfliktløsningstilbud, som statsforvaltningen  

 tilbyder i form af børnesagkyndig rådgivning og konfliktmægling.
Reformen indebærer som noget nyt, at der på områderne  

 forældremyndighed og samvær indføres delt kompetence, hvilket betyder, at  

 afgørelse om midlertidig forældremyndighed eller om samvær træffes af den  

 myndighed, der for tiden behandler sagen, uanset om dette sker i  

 statsforvaltningen  

 eller ved retten.
Statsforvaltningen skal derfor i særlig grad være opmærksom  

 på at behandle spørgsmålene om forældremyndighed og samvær samlet.
Ved under  

 mæglingen eller rådgivningen at kunne fokusere både på  

 forældremyndighedsspørgsmålet og samværet vil der kunne findes en samlet  

 løsning for barnet, herunder hvor barnet skal bo.
Uanset bestræbelserne for at opnå mindelige løsninger er det  

 også vigtigt at undgå unødvendige forsinkelser som følge af, at sagen  

 begynder  

 i statsforvaltningen.
Tvister, der viser sig uløselige, må på et så tidligt  

 tidspunkt som muligt indbringes for retten.
Derfor er det nødvendigt med en  

 stram sagsstyring i statsforvaltningen, så unødvendige, ubegrundede  

 forsinkelser undgås.
Selvom vejledningen primært retter sig mod behandlingen af  

 forældremyndighedsspørgsmål, vil den naturlige sammenkædning, der er til  

 behandlingen af spørgsmål om samvær, også blive omtalt i vejledningen.
Der  

 henvises navnlig til afsnit 3 nedenfor, hvor rammerne for  

 forligsbestræbelserne  

 fastlægges.
Samværets tilrettelæggelse og omfang er omtalt nærmere i en  

 særskilt vejledning.
Udover den naturlige sammenkobling til samværssagerne vil det  

 være hensigtsmæssigt at behandle forældremyndighedssagen (og evt.  

 samværssagen)  

 sammen med en verserende separations- eller skilsmissesag.
Der er således  

 mulighed for at holde et samlet vejledningsmøde, hvis der ligeledes er  

 uenighed  

 om andre spørgsmål, herunder separation eller skilsmisse.
Dette er  

 hensigtsmæssigt, idet der herved kan findes en samlet løsning på de rejste  

 problemstillinger.
Mødet med forældrene tilrettelægges i så fald i  

 overensstemmelse med denne vejledning og vejledning om statsforvaltningens  

 behandling af sager om separation og skilsmisse.
Det skal understreges, at statsforvaltningen selv tilrettelægger  

 forligsbestræbelserne i den enkelte sag.
Denne vejledning indeholder  

 beskrivelse af sagsgangen i typiske sager.
Den er derfor ikke  

 udtømmende i  

 forhold til de muligheder, som statsforvaltningen har, for at medvirke til  

 forligsmæssige løsninger.
 Det bemærkes, at alle henvisninger nedenfor er til lov om  

 forældremyndighed og samvær, medmindre andet fremgår.
2. Sagsbehandlingen Alle sager om forældremyndighed skal starte i  

 statsforvaltningen.
Dette gælder også sager, hvor forældrene er uenige om  

 forældremyndigheden, og hvor begge ønsker sagen afgjort af domstolene.
En  

 forælder har således ikke længere mulighed for at anlægge en  

 forældremyndighedssag direkte ved domstolene.
 Statsforvaltningerne behandler følgende former for  

 forældremyndighedssager:
   

 	  

  

 Anmeldelse af aftale om forældremyndighed: Se pkt. 2.1.
   

 	  

  

 Godkendelse af aftale om forældremyndighed: Se pkt. 2.2  

.
   

 	  

  

 Tvister om forældremyndighed: Her har statsforvaltningen ingen  

 afgørelseskompetence, men skal søge at finde en mindelig løsning; Se pkt. 3.
   

 	  

  

 Afgørelse om midlertidig forældremyndighed under behandlingen  

 af en forældremyndighedssag, jf. § 22: Se pkt. 2.3.
   

 	  

  

 Midlertidig afgørelse om forældremyndighed ved risiko for  

 bortførelse af barnet, jf. § 23. Adgangen i bestemmelsen til at bemyndige  

 statsforvaltningerne til at behandle sådanne sager er endnu ikke udnyttet  

.
   

 	  

  

 Afgørelse om midlertidig forældremyndighed, hvis  

 forældremyndighedsindehaveren er forhindret i at udøve forældremyndigheden,  

 jf.  

 § 25: Se pkt. 2.4.
   

 	  

  

 Afgørelse - herunder midlertidig - om forældremyndighed ved  

 forældremyndighedsindehaverens død, jf. § 14: Se pkt. 2.5.
2.1. Anmeldelse af aftaler om forældremyndighed I følgende situationer kan barnets forældre indgå aftale om  

 forældremyndigheden, der bliver gyldig ved anmeldelse til statsforvaltningen:
   

 	  

  

 Omsorgs- og ansvarserklæring i forbindelse med en sag om  

 faderskab, jf. § børnelovens § 2, stk. 1, § 14, stk. 1 eller 3, eller § 19,  

 jf.  

 § 14, stk. 1 eller 3. Anmeldelsen kan ligeledes ske til Kordegnen eller  

 retten.
   

 	  

  

 Aftale om etablering af fælles forældremyndighed, jf. § 6.
   

 	  

  

 Ophør af den fælles forældremyndighed, jf. § 9, stk. 1.  

 Forældrene skal samtidig aftale, hvem af dem, skal have forældremyndigheden  

 alene.
   

 	  

  

 Overførsel af forældremyndigheden fra den ene forælder til den  

 anden, jf. § 11. stk. 1.
Anmeldelse til statsforvaltningen af en aftale om  

 forældremyndighed skal ske på en godkendt blanket.
Disse blanketter skal også  

 anvendes ved anmeldelse af en aftale om forældremyndighed, der indgås under  

 et  

 møde i statsforvaltningen, f.eks. under vilkårsforhandling eller efter  

 forligsmægling.
 Sammen med anmeldelsesblanketten vedlægges:
1)  

 	  

 Ved aftale om  

 etablering af fælles forældremyndighed, jf. § 6: Dokumentation for, at  

 aftalen  

 angår et fælles barn, hvis barnet er født i udlandet.
Er barnet er født i  

 Danmark, er det tilstrækkeligt, at forældreskabet fremgår af CPR.
 2)  

 	  

  

 Ved  

 aftale om ophør af fælles forældremyndighed, jf. § 9, stk. 1: Dokumentation  

 for  

 den fælles forældremyndighed.
3)  

 	  

  

 Ved  

 aftale om overførsel af forældremyndigheden fra den ene til den anden  

 forælder,  

 jf. § 11, stk. 1: Dokumentation for, hvem der har forældremyndigheden over  

 barnet.
Hvis barnet er født i udlandet, skal der endvidere vedlægges  

 dokumentation for, at aftalen angår et fælles barn.
Er  

  

 barnet født i  

 Danmark, er det tilstrækkeligt, at dokumentation for, at der er tale om et  

 fælles barn, fremgår af CPR.
 En aftale om forældremyndighed kan ikke tidsbegrænses eller  

 betinges.
Anmeldelse skal ske senest 2 måneder efter, at den første af  

 forældrene har underskrevet blanketten.
Når statsforvaltningen har modtaget  

 blanketten i underskrevet og dateret stand med den nødvendige dokumentation,  

 er  

 anmeldelse sket.
Statsforvaltningen påtegner blanketten om modtagelsen af  

 anmeldelsen  

 og sender en kopi med statsforvaltningens påtegning til forældrene.
2.2. Godkendelsessager Ved anmodning om godkendelse af en aftale om overførsel af  

 forældremyndighed mellem andre end barnets forældre, jf. lovens § 11, stk. 2,  

 indkalder statsforvaltningen parterne til at møde samtidigt og vejleder dem  

 om  

 aftalens retsvirkninger.
Mødet kan tidligst afholdes 3 måneder efter barnets  

 fødsel.
Udebliver parterne fra mødet, anses anmodningen som bortfaldet.  

 Udebliver én af parterne, indkaldes parterne til et nyt møde, medmindre det  

 konstateres, at anmodningen er bortfaldet.
Udebliver parterne eller en af dem  

 fra det andet møde, anses anmodningen som bortfaldet.
Sammen med anmodningen  

 vedlægges dokumentation for forældreskabet til barnet, hvis barnet er født i  

 udlandet.
Er barnet født i Danmark, er det tilstrækkeligt, at forældreskabet  

 fremgår af CPR.
Der skal vedlægges dokumentation for, hvem der har  

 forældremyndigheden over barnet.
Skal forældremyndigheden tillægges et  

 ægtepar  

 i forening, vedlægges også dokumentation for ægteskabet, medmindre ægteskabet  

 er registreret i CPR.
Det skal fremgå af anmodningen, om der skal ydes  

 vederlag  

 ved overførsel af forældremyndigheden.
 Inden der træffes afgørelse, skal statsforvaltningen indhente  

 en erklæring fra den forælder, der ikke har del i forældremyndigheden,  

 medmindre dette kan være til væsentlig skade for barnet eller medføre  

 uforholdsmæssig forsinkelse af sagen, jf. lovens § 29 c.
 Statsforvaltningen bør med parternes samtykke anmode kommunen  

 om en udtalelse om dem og barnet.
2.3. Midlertidige afgørelser om forældremyndighed i  

 tvistsager Efter § 22 kan statsforvaltningen under behandlingen af en  

 forældremyndighedssag efter § 9, stk. 2, § 12, § 13 og § 14  efter  

 anmodning   

 bestemme, hvem forældremyndigheden midlertidigt skal tilkomme.
Der kan  

 samtidig  

 fastsættes midlertidigt samvær, jf. § 26.
 Afgørelsen bortfalder:
1)  

 	  

 4 uger efter, at  

 statsforvaltningen har meddelt parterne, at sagen er afsluttet, medmindre den  

 er indbragt for retten, 2)  

 	  

 hvis sagen efter  

 indbringelsen for retten hæves eller afvises, eller 3)  

 	  

 når der foreligger en  

 aftale eller afgørelse om forældremyndighed, der kan fuldbyrdes.
Generelt bør der udvises tilbageholdenhed med at placere  

 forældremyndigheden hos en af forældrene under behandlingen af en  

 forældremyndighedssag for ikke at foregribe den endelige afgørelse om  

 forældremyndigheden.
Af hensyn til barnet vil der dog kunne være behov for at  

 træffe en sådan midlertidig afgørelse.
Det kan f.eks. være tilfældet, hvis  

 forældrene  

 ikke kan nå til enighed om, hvor barnet skal bo under sagens behandling.
Der vil i så fald samtidig kunne træffes en midlertidig  

 afgørelse om samværet, som tilgodeser barnets behov for at have en tæt  

 kontakt  

 til begge forældre i den tid, der går, indtil den endelige afgørelse om  

 forældremyndigheden foreligger.
I sager, hvor den ene forælder har boet  

 sammen  

 med barnet indtil for nylig, er det vigtigt, at der fastsættes samvær af et  

 omfang, så en manglende eller begrænset kontakt under forældremyndighedssagen  

 ikke kan indgå som et selvstændigt argument for vurderingen af, hvem af  

 forældrene der er bedst egnet til at have forældremyndigheden alene, hvis  

 retten senere skal træffe afgørelse herom.
 Grundlaget for en midlertidig afgørelse om forældremyndighed  

 vil oftest være mindre fuldstændigt end den senere endelige afgørelse, som  

 træffes af retten.
Der vil endvidere være mulighed for alene at træffe en  

 midlertidig afgørelse om samvær i tilfælde, hvor der ikke er behov for at  

 træffe midlertidig afgørelse om forældremyndighed.
Denne løsning vil  

 ligeledes  

 kunne tilgodese barnets behov for en tæt kontakt til begge forældre under  

 behandlingen af forældremyndighedssagen.
2.4. Forældremyndighedsindehaverens forhindring Ifølge § 25 i lov om forældremyndighed og samvær kan  

 statsforvaltningen  såfremt indehaveren, den ene af to indehavere eller  

 begge  

 indehavere af forældremyndigheden er forhindret i at træffe bestemmelse om  

 barnets personlige forhold  afgøre, hvem forældremyndigheden skal  

 tilkomme, så  

 længe forhindringen varer.
2.4.1. Forhindringens art og varighed Det er en forudsætning for at anvende § 25, at indehaveren af  

 forældremyndigheden er forhindret i at udøve sine pligter og beføjelser som  

 forældremyndighedsindehaver.
Dette vil f.eks. være tilfældet, hvis den pågældende på grund  

 af psykisk eller fysisk sygdom ikke er i stand til at tage stilling til  

 spørgsmål vedrørende barnets forhold.
Der bør i disse situationer altid  

 indhentes lægelig dokumentation for, at personen ikke er i stand til at råde,  

 jf. herved også princippet om obligatoriske lægeerklæringer i værgemålslovens  

 §  

 18, stk. 2, samt ved værgemål efter loven §§ 5 og 6.
Ved udlandsophold er det ofte - uanset opholdets længde -  

 muligt at få forbindelse med forældremyndighedsindehaveren, f.eks. via  

 telefon,  

 telefax eller e-mail.
Udlandsophold kan derfor kun anses for en hindring,  

 hvis  

 det nøjagtige opholdssted er ukendt, eller det af andre grunde ikke er muligt  

 at opnå kontakt med forældremyndighedsindehaveren.
 Hverken bestemmelsen eller forarbejderne indeholder  

 bemærkninger om, hvor længe forhindringen skal vare, for at der kan træffes  

 en  

 midlertidig afgørelse om forældremyndighed.
 Selv meget  

  

 kortvarige forhindringer  

 kan således danne  

 grundlag for en afgørelse efter § 25, hvis der er  

  

 akut  

  

 behov for at træffe beslutninger vedrørende barnet.
Der er intet til hinder for også at anvende § 25 ved  

  

 længerevarende  

 forhindringer  

 eller ved forhindringer af permanent karakter. Årsagen til  

 dette skal søges i, at det efter forarbejderne til den tidligere bestemmelse  

 om  

 forældremyndighed (§ 21 i myndighedsloven fra 1986) var en betingelse for at  

 anvende bestemmelsen, at forhindringen for forældremyndighedsindehaveren var  

 midlertidig, jf. også betænkning 1279/94, side 196. Det midlertidige i  

 afgørelsen ligger dog ikke i, at den kun skal gælde i en kortere periode, men  

 at den kun gælder, så længe forhindringen varer, og at den derfor automatisk  

 ophører, når forhindringen ikke længere er til stede.
Der kan således være  

 behov for at udpege en midlertidig forældremyndighedsindehaver også ved  

 forhindringer af mere permanent karakter.
 Som eksempel på langvarige eller permanente hindringer kan  

 nævnes situationer, hvor indehaveren af forældremyndigheden på grund af  

 f.eks.  

 kronisk eller uhelbredelig sygdom er ude af stand til at tage stilling til  

 spørgsmål om barnets forhold.
2.4.2. Er der behov for at udpege en midlertidig  

 forældremyndighedsindehaver? Selv om forældremyndighedsindehaveren er forhindret, beror det  

 på en konkret vurdering i hvert enkelt tilfælde, om § 25 bør anvendes.
Ved  

 denne vurdering bør der bl.a. lægges vægt på, om der er et konkret og aktuelt  

 behov for at udpege en midlertidig forældremyndighedsindehaver, samt hvor  

 længe  

 forhindringen skønnes at ville vare.
Det er således ikke et krav, at der  

 altid  

 udpeges en midlertidig forældremyndighedsindehaver.
 Hvis der kun er tale om enkeltstående dispositioner, bør det  

 undersøges, om der i den lovgivning, der gælder på det pågældende område, er  

 mulighed for at løse problemet, jf. f.eks. § 99 i sundhedsloven om  

 svangerskabsafbrydelse.
2.4.3. Tidsbegrænsning af afgørelser om midlertidig  

 forældremyndighed samt fastsættelse af vilkår Efter ordlyden af § 25 gælder en afgørelse om midlertidig  

 forældremyndighed som nævnt ovenfor kun så længe, forhindringen består (eller  

 indtil barnet ikke længere er undergivet forældremyndighed). I nogle  

 situationer er der opstået spørgsmål om, hvorvidt der er mulighed for  

 yderligere at tidsbegrænse afgørelsen, således at den kun gælder for en  

 bestemt  

 periode.
Hverken bestemmelsen eller dens forarbejder indeholder bemærkninger  

 herom.
Det følger af legalitetsprincippet, at udstedelse af  

 forvaltningsakter skal have hjemmel i lov.
Fastsættelse af vilkår kræver  

 ligeledes lovhjemmel, bortset fra rent begunstigende forvaltningsakter.
Det er Familiestyrelsens opfattelse, at en afgørelse om  

 midlertidig forældremyndighed ikke kan betragtes som rent begunstigende.
Der  

 er  

 således efter Familiestyrelsens opfattelse ikke hjemmel til at fastsætte  

 vilkår  

 om tidsbegrænsning af afgørelser om forældremyndighed efter § 25.
 Legalitetsprincippet fører endvidere til, at der heller ikke er  

 hjemmel til at fastsætte vilkår for den midlertidige forældremyndighed eller  

 på  

 anden måde foretage indgreb eller begrænsninger i denne.
2.4.4. Uledsagede flygtningebørn Når en uledsaget  

 mindreårig asylansøger får meddelt opholdstilladelse i Danmark, skal der  

 normalt altid udpeges en midlertidig forældremyndighedsindehaver for barnet  

 efter § 25 i lov om forældremyndighed og samvær.
 Efter denne bestemmelse  

 kan statsamtet træffe afgørelse om midlertidig forældremyndighed, hvis den  

 ene  

 eller begge indehavere af forældremyndigheden er forhindret i at træffe  

 bestemmelser om barnets personlige forhold.
Forældremyndigheden  

 betegnes i disse situationer som midlertidig.
Dette betyder ikke,  

 at forældremyndigheden  

 kun vil gælde i en kortere periode.
Tværtimod vil forældremyndigheden ofte  

 vare  

 ved, indtil barnet fylder 18 år, medmindre forældremyndighedsindehaveren  

 inden  

 da indrejser i Danmark eller på anden måde bliver i stand til at udøve  

 forældremyndigheden  

 over barnet.
 Der henvises til  

 cirkulæreskrivelse af 26. marts 2003 om udpegning af repræsentanter for  

 uledsagende  

 mindreårige asylansøgere.
2.5. Forældremyndighedsindehaverens død Reglerne om forældremyndighed efter dødsfald fremgår af § 14 i  

 lov om forældremyndighed og samvær.
Afgørelser efter § 14 træffes af  

 statsforvaltningen, jf. § 30 i lov om forældremyndighed og samvær.
2.5.1. Fælles forældremyndighed Har forældrene fælles forældremyndighed, og dør den ene,  

 forbliver forældremyndigheden hos den anden.
Bor barnet ikke hos den  

 efterlevende forælder, kan en anden i forbindelse med dødsfaldet anmode  

 statsforvaltningen om at få tillagt forældremyndigheden over barnet.
En  

 anmodning herom kan kun imødekommes, hvis hensynet til, hvad der er bedst for  

 barnet, taler imod, at forældremyndigheden forbliver hos den efterlevende.  

 Dette følger af § 14, stk. 1, 1.-3. pkt., i lov om forældremyndighed og  

 samvær.
2.5.2. Eneforældremyndighed Efter § 14, stk. 2, i lov om forældremyndighed og samvær,  

 træffer statsforvaltningen afgørelse om, hvem der skal have  

 forældremyndigheden, i situationer, hvor en af forældrene har  

 forældremyndigheden  

 alene, og denne dør, eller hvor et dødsfald i øvrigt bevirker, at ingen har  

 forældremyndigheden.
Afgørelsen træffes under hensyn til, hvad der er bedst  

 for  

 barnet.
Anmoder den efterlevende om forældremyndigheden, imødekommes  

 ansøgningen, medmindre hensynet til, hvad der er bedst for barnet, taler imod  

 det.
2.5.2.1. Kommunens forpligtelser Efter servicelovens § 37 skal kommunen i fornødent omfang  

 medvirke til, at der udpeges en egnet indehaver af forældremyndigheden, hvis  

 ingen har forældremyndigheden over et barn eller en ung.
 I Socialministeriets vejledning 2006-02-03 om særlig støtte til  

 børn og unge er der i pkt. 26 nærmere redegjort for kommunens opgaver i  

 forbindelse med udpegning af en egnet indehaver af forældremyndigheden ved  

 død.
 Det fremgår således, at kommunen er forpligtet til at afgive en  

 udtalelse om barnet og eventuelle ansøgere om forældremyndigheden, hvis  

 statsforvaltningen  

 beder herom.
Hvis kommunen ikke umiddelbart er bekendt med personer, der kan  

 komme på tale som forældremyndighedsindehaver, skal kommunen tage kontakt med  

 pårørende til barnet eller andre, der står barnet nær.
Kommunen skal i øvrigt  

 være opmærksom på, om der er behov for at få udpeget en midlertidig indehaver  

 af forældremyndigheden, f.eks. i tilfælde af uenighed om forældremyndigheden,  

 eller fordi der umiddelbart ikke kan findes en egnet  

 forældremyndighedsindehaver.
2.5.3. Den ene af forældrene har forvoldt den andens  

 død § 14, stk. 1, 4. og 5. pkt., og § 14, stk. 3, i lov om  

 forældremyndighed og samvær regulerer tilfælde, hvor en af forældrene har  

 forvoldt den andens død.
Lovens § 14, stk. 1, 4. og 5. pkt., finder  

 anvendelse,  

 hvis forældrene havde fælles forældremyndighed, og den efterlevende boede  

 sammen med barnet ved dødsfaldet.
Hvis barnet og den efterlevende ikke boede  

 sammen, gælder reglerne i lovens § 14, stk. 1, 2. og 3. pkt.
Dør den af  

 forældrene, der har forældremyndigheden alene, gælder bestemmelsen i lovens §  

 14, stk. 2.
Anvendelsesområdet for reglen i § 14, stk. 1, 4. og 5. pkt., er  

 begrænset til tilfælde, hvor det efter en konkret vurdering er af afgørende  

 betydning af hensyn til barnet, at forældremyndigheden tillægges en anden.  

 Det  

 er herved hensigten, at reglen ikke skal anvendes i alle tilfælde, hvor den  

 ene  

 af forældrene har dræbt den anden, men kun hvor hensynet til barnet, herunder  

 hensynet til, at der skabes ro om barnet fremover, gør det nødvendigt.
Hvis  

 den  

 efterlevende af forældrene fortsat må anses for egnet til at varetage opgaven  

 som indehaver af forældremyndigheden over barnet, vil det således ikke blive  

 aktuelt at anvende bestemmelsen.
Det forhold, at den efterlevende frihedsberøves i forbindelse  

 med drabet og i længere tid ikke vil være i stand til at varetage den daglige  

 omsorg for barnet, er derfor ikke i sig selv tilstrækkelig grund til, at  

 forældremyndigheden tillægges en anden.
Udgangspunktet er således, at den  

 efterlevende af forældrene bevarer forældremyndigheden, så barnet ikke  

 samtidig  

 mister begge forældre.
Bestemmelsen kan anvendes i tilfælde, hvor der foreligger  

 manddrab efter straffelovens § 237. Hvis dødsfaldet er forvoldt af den anden  

 af  

 forældrene ved vold (straffelovens § 246, jf. § 245) eller ved, at denne har  

 hensat den anden i hjælpeløs tilstand (straffelovens § 250), kan det også  

 blive  

 aktuelt at anvende bestemmelsen.
Det er heller ikke udelukket at anvende  

 bestemmelsen ved medvirken.
Der er kun adgang til at fratage forældremyndigheden, hvis en  

 anden - eller et ægtepar i forening - ønsker at overtage ansvaret for barnet  

 og  

 anmoder om at blive tillagt forældremyndigheden.
Formålet med fratagelse af  

 forældremyndigheden må også være, at der er udsigt til, at barnet vil få  

 bedre  

 opvækstvilkår hos en ny eller nye indehavere af forældremyndigheden, mens der  

 ikke er mulighed for at fratage forældremyndigheden, hvis ingen ønsker at  

 overtage dette ansvar.
De sociale myndigheder vil imidlertid kunne være  

 opmærksomme på, at der efter omstændighederne kan være særlige hensyn til  

 barnet, der taler for, at en anden person er parat til at påtage sig  

 forældreansvaret.
En afgørelse efter bestemmelsen må afvente, at der foreligger  

 en endelig dom.
Omvendt må det forudsættes, at anmodning fremsættes, inden  

 der  

 er gået længere tid efter dommen.
En anmodning om at blive tillagt forældremyndigheden kan  

 indgives til statsforvaltningen, inden der foreligger endelig dom, hvis den  

 efterlevende af forældrene er sigtet for forholdet.
Den pågældende vil i  

 almindelighed blive varetægtsfængslet i forbindelse med sigtelsen.
Der vil i  

 så  

 fald eventuelt være mulighed for at benytte bestemmelsen i § 24, hvorefter  

 der  

 kan træffes en midlertidig afgørelse om forældremyndigheden.
 For så vidt angår samvær mellem barnet og den efterlevende af forældrene  

 gælder de almindelige regler.
 Bestemmelsen i § 14, stk. 3, vedrører tilfælde med  

 eneforældremyndighed, hvor indehaveren af forældremyndigheden forvolder den  

 anden af forældrenes død, og en anden anmoder om at få tillagt  

 forældremyndigheden.
Det fremgår af forarbejderne, at betingelserne for at anvende  

 bestemmelsen er de samme, som gælder efter § 14, stk. 1. Anmodningen kan  

 således kun imødekommes, hvis det er af afgørende betydning af hensyn til  

 barnet, at forældremyndigheden ikke forbliver hos den efterlevende.
Det kan i  

 den forbindelse have betydning, i hvilket omfang barnet har haft kontakt med  

 den af forældrene, der er blevet dræbt.
Hvis der ikke har været kontakt af  

 betydning mellem den afdøde og barnet, vil det næppe være aktuelt at anvende  

 bestemmelsen.
 De nævnte bestemmelser omhandler ikke den situation, hvor den  

 af forældrene, der er eneindehaver af forældremyndigheden, dræber den anden  

 af  

 forældrene, uanset at denne havde samvær med barnet.
2.5.4. Midlertidig afgørelse om forældremyndighed Efter § 22 i lov om forældremyndighed og samvær, kan  

 statsforvaltningen - også i en sag om forældremyndighed ved dødsfald - under  

 behandlingen af sagen bestemme, hvem forældremyndigheden midlertidigt skal  

 tilkomme.
Afgørelsen træffes under hensyn til, hvad der er bedst for barnet  

 under sagen.
 Afgørelsen bortfalder:
1)  

 	  

 4 uger efter, at  

 statsforvaltningen har meddelt parterne, at sagen er afsluttet, medmindre den  

 er indbragt for retten, 2)  

 	  

 hvis sagen efter  

 indbringelsen for retten hæves eller afvises, eller 3)  

 	  

 når der foreligger en  

 aftale eller afgørelse om forældremyndighed, der kan fuldbyrdes.
2.5.5. Børnetestamente Efter § 15, i lov om forældremyndighed og samvær kan indehavere  

 af forældremyndigheden, tilkendegive hvem der efter deres død bør have  

 tillagt forældremyndigheden.  

 Tilkendegivelsen følges, medmindre hensynet til, hvad der er bedst for  

 barnet,  

 taler derimod.
Den efterlevendes fortrinsstilling efter § 14 gælder dog  

 uanset  

 en modsat tilkendegivelse.
2.5.6. Klageadgang og klagefrist Det følger af § 30 i lov om forældremyndighed og samvær, at  

 statsforvaltningen indbringer en afgørelse efter § 14 for retten, hvis en  

 part  

 inden 4 uger efter, at afgørelsen er meddelt den pågældende, anmoder herom.
3. Særligt om behandlingen af sager, hvor der er eller  

 kan være tvist om forældremyndigheden Når der er  eller muligvis er  uenighed om  

 forældremyndigheden og eventuelt også om samværet, vil et typisk sagsforløb i  

 statsforvaltningen se sådan ud:
 a)  

 	  

 Anmodning, herunder en  

 ensidig anmodning, om afgørelse af forældremyndighed efter § 9, stk. 2, § 12,  

 §  

 13 og § 14 og eventuelt om samvær efter § 17 indgives til statsforvaltningen.
 b)  

 	  

 Statsforvaltningen  

 indkalder forældrene til et vejledningsmøde.
 c)  

 	  

 Vejledningsmødet  

 afholdes.
 d)  

 	  

 Hvis forældrene på  

 eller efter vejledningsmødet er blevet enige om forældremyndigheden,  

 afslutter  

 statsforvaltningen sagen.
e)  

 	  

 Hvis forældrene efter  

 vejledningsmødet fortsat er uenige om forældremyndigheden, afslutter  

 statsforvaltningen sagen.
Herefter kan en af forældrene kræve sagen indbragt  

 for retten, hvis betingelserne herfor er opfyldt.
3.1. Sagens begyndelse Hvis forældrene ikke på forhånd er enige, indkaldes de til et  

 vejledningsmøde.
Formålet med vejledningsmødet er at finde frem til løsninger  

 om børnenes fremtid, som er til børnenes bedste.
Det er  

 derfor vigtigt, at statsforvaltningen på et så tidligt tidspunkt som muligt  

 under sagen inddrager børnene.
Dette kan ske gennem samtaler efter § 29 b  

 eller  

 gennem tilbud om børnesagkyndig rådgivning eller konfliktmægling efter § 29.  

 Herved sikres, at barnets holdninger og synspunkter indgår i grundlaget for  

 en  

 eventuel forligsmæssig løsning af sagen, og at forældrene fastholder fokus på  

 barnets behov.
Indhentelse af en børnesagkyndig erklæring kan i nogle  

 tilfælde  

 være et relevant og nødvendigt instrument i forsøget på at opnå en aftale  

 mellem forældrene.
En sådan undersøgelse vil i de fleste tilfælde også belyse  

 barnets holdninger og ønsker.
Det vil normalt være hensigtsmæssigt ud over en juridisk  

 sagsbehandler at lade en børnesagkyndig deltage i et vejledningsmøde.
Herved  

 får forældrene mulighed for at få deres spørgsmål besvaret af sagsbehandlere  

 med de nødvendige faglige kompetencer.
Dette vil kunne medvirke til, at  

 problemerne  

 kan afklares og løses allerede i vejledningsmødet.
Herved kan der spares tid  

 og  

 ressourcer.
Ved sagens visitering til vejledningsmøde skal det derfor altid  

 overvejes, om der udover den juridiske sagsbehandler skal deltage en  

 børnesagkyndig i vejledningsmødet.
Det er i øvrigt vigtigt, at der skabes en god kontakt til begge  

 forældre under mødet, og at der afsættes den fornødne tid til mødet.
Det er  

 også  

 helt centralt, at sagsbehandleren og den børnesagkyndige forud for mødet har  

 talt  

 om, hvordan de vil gribe mødet an.
3.1.1. Hvornår skal der indkaldes til vejledningsmøde? Det fremgår af lovens § 28, stk. 2, at forældrene skal  

 indkaldes til et vejledningsmødemøde, hvis de er uenige om  

 forældremyndigheden  

 og samværet, jf. lovens § 28, stk. 1.
 Det gælder også i de sager, der umiddelbart anses for at være  

 uløselige  og også selvom forældrene må rejse langt for at komme til  

 møde i  

 statsforvaltningen.
 Indkaldelse til et vejledningsmøde skal som udgangspunkt  

 indeholde følgende punkter:
 1.  

 	  

 Tid og sted for  

 vejledningsmødet.
 2.  

 	  

 Mødets forventede  

 varighed.
 3.  

 	  

 Hvem der skal  

 kontaktes ved eventuelt afbud.
 4.  

 	  

 Oplysning om, at begge  

 parter er indkaldt til mødet.
 5.  

 	  

 Muligheden for  

 tolkebistand.
 6.  

 	  

 Hvilken dokumentation  

 forældrene evt. skal medbringe.
 7.  

 	  

 Hvem der deltager fra  

 statsforvaltningen, herunder deres profession.
 8.  

 	  

 Evt. anmeldelsesskema  

 om forældremyndighed samt vejledning om, at parterne ikke behøver at møde,  

 hvis  

 de er enige om forældremyndigheden og tilbagesender skemaet i udfyldt og  

 underskrevet  

 stand.
 Efter modtagelsen af henvendelsen indkaldes forældrene hurtigst  

 muligt og inden 14 dage til et vejledningsmøde, der så vidt muligt skal  

 afholdes inden 14 dage efter indkaldelsen.
Efter lovens § 28, stk. 3, kan statsforvaltningen i særlige  

 situationer undlade at indkalde til møde, hvis det er unødvendigt eller  

 uhensigtsmæssigt.
Dette kan f.eks. være tilfældet, hvis forældrene på forhånd  

 har  

 anmodet om konfliktløsning.
I sådanne situationer kan statsforvaltningen med  

 det samme indkalde forældrene til børnesagkyndig rådgivning eller  

 konfliktmægling.
Statsforvaltningen kan endvidere undlade at indkalde til  

 vejledningsmøde i de situationer, der er beskrevet i pkt. 3.2.3.
Der vil endvidere i helt særlige tilfælde kunne holdes separate  

 møder med forældrene.
Det gælder f.eks., hvis en forælder har været voldelig  

 over for den anden.
Det kan også i nogle tilfælde være hensigtsmæssigt med  

 separate møder som led i forligsbestræbelser.
3.1.2. Indholdet af vejledningsmøder Et vigtigt element i et vejledningsmøde er at informere  

 forældrene om regelsættet samt om aftalemulighederne og retsvirkningerne af  

 eventuelle aftaler.
Under mødet skal det afklares, hvad der er sagens egentlige  

 konflikt.
Uenighed om forældremyndighed er ikke altid den egentlige årsag til  

 konflikten mellem forældrene, og ophævelse af den fælles forældremyndighed er  

 derfor ikke altid en relevant løsning på konflikten.
Eksempelvis kan en  

 ansøgning om ophævelse af fælles forældremyndighed være udtryk for, at den  

 ene  

 forælder (eller begge) ikke mener, at samværet forløber på en hensigtsmæssig  

 måde for barnet.
Det kan også være barnets bopæl, der er tvist om.
I en sådan  

 situation kan mødet bruges til at få afgrænset problemet til en konflikt, der  

 ikke løses ved ophævelse af den fælles forældremyndighed.
Statsforvaltningen  

 bør i en sådan situation fokusere på at få forældrene til at løse  

 samværsproblematikken.
 I de situationer, hvor forældrene under vejledningsmødet ikke  

 umiddelbart kan blive enige, er det vigtigt, at de informeres om de  

 eksisterende konfliktløsningstilbud.
Det er statsforvaltningen, der vurderer, hvor lang tid der skal  

 sættes af til vejledningsmødet.
Der vil - som led i forligsbestræbelserne -  

 kunne afholdes flere møder.
I nogle situationer kan det være relevant, at  

 forældrene i en periode gennemfører en prøveordning, som herefter evalueres i  

 et senere møde.
 Det er vigtigt, at sagsbehandleren er opmærksom på, hvis der er  

 ubalance mellem forældrene, dvs. at den ene forælder fremstår  

 svagere end den  

 anden.
3.1.3. Sagens behandling efter et vejledningsmøde Enighed om forældremyndigheden Hvis forældrene i forbindelse med vejledningsmødet bliver enige  

 om forældremyndigheden, sluttes sagen ved, at statsforvaltningen enten  

 henlægger sagen - med orientering til parterne - eller modtager forældrenes  

 anmeldelse af en aftale om forældremyndigheden, jf. afsnit 2.1, eller noterer  

 deres aftale om samværet.
Uenighed om forældremyndigheden Hvis forældrene ikke i forbindelse med mødet er blevet enige,  

 skal de informeres om de forskellige konfliktløsningstilbud.  

 Statsforvaltningen  

 skal endvidere vurdere, om der er behov for at oplyse sagen yderligere.
Det skal understreges, at hvis statsforvaltningen vurderer, at  

 yderligere forligsbestræbelser vil være nyttesløse, skal sagen hurtigt  

 afsluttes.
Statsforvaltningen skal således koncentrere sig om de sager, hvor  

 der er forligspotentiale.
a) Forældrene accepterer  

 konfliktløsningstilbuddet Hvis forældrene accepterer konfliktløsningstilbuddet,  

 gennemføres dette hurtigst muligt.
Herefter kan sagen f.eks. sluttes ved, at  

 forældrene er blevet enige, jf. ovenfor Når sagen overgår til konfliktmægling, afsluttes sagen ikke, og  

 der skal være en tilbagemelding fra mægleren, når mæglingen er afsluttet,  

 således at statsforvaltningen kan tage stilling, om sagen kan eller skal  

 afsluttes.
b) Indhentelse af yderligere oplysninger Sagen kan udsættes på indhentelse af yderligere oplysninger med  

 henblik på, at disse oplysninger kan skabe grundlag for, at forældrene bliver  

 enige om forældremyndigheden mv.
Selv om det efter vejledningsmødet ligger  

 klart eller er overvejende sandsynligt, at sagen ikke umiddelbart kan  

 afsluttes  

 ved en aftale, kan statsforvaltningen oplyse sagen yderligere  f. eks.  

 ved  

  

 en børnesagkyndig undersøgelse  

  

 , hvis  

 forældrene er indforståede hermed.
Den børnesagkyndige undersøgelse vil  

 herefter  

 kunne danne grundlag for yderligere drøftelser af løsningsmulighederne eller  

 for rettens senere afgørelse om forældremyndighed.
Det er statsforvaltningens  

 beslutning, om der er behov for  

  

 en  

 børnesagkyndig undersøgelse.
Forældrene kan således ikke kræve, at  

 statsforvaltningen  

 iværksætter undersøgelsen.
Har statsforvaltningen iværksat en børnesagkyndig undersøgelse,  

 færdigbehandles denne, selvom sagen bliver indbragt for retten, medmindre  

 retten bestemmer noget andet.
I så fald orienteres den, der foretager  

 undersøgelsen, om, at resultatet af den børnesagkyndige undersøgelse skal  

 sendes til retten.
Der henvises til lovens §  

 29 a, stk. 2.
 Om børnesagkyndige undersøgelser henvises til afsnit 6 i  

 Vejledning om behandling af samværssager fra 1999.
 På samme måde vil statsforvaltningen kunne oplyse sagen  

 yderligere ved at afholde  

  

 en samtale med  

 barnet  

  

 , jf. lovens § 29 b.
 Der kan også indhentes yderligere oplysninger om barnet fra skole,  

 daginstitutioner, socialforvaltningen eller andre, der har relevante  

 oplysninger om barnet.
3.2. Sagens afslutning, når forældrene ikke er blevet  

 enige Alle forældremyndighedssager, hvor statsforvaltningen ikke har  

 afgørelseskompetence, afsluttes, hvis det ikke lykkes forældrene at blive  

 enige.
 Det er herefter op til forældrene at anmode statsforvaltningen  

 om at indbringe sagen for retten - forudsat at betingelserne herfor er  

 opfyldt,  

 jf. afsnit 3.4.
 Så snart det konstateres, at der ikke er udsigt til, at der kan  

 opnås enighed, skal statsforvaltningen afslutte sagen, så forældrene har  

 mulighed for at få sagen afgjort af retten.
3.2.1. Hvornår statsforvaltningen på eget initiativ  

 kan afslutte sagen Statsforvaltningen kan på eget initiativ afslutte en sag, når  

 forældrene ikke er blevet enige om forældremyndigheden, jf. lovens § 30 b,  

 stk.  

 1, 1. pkt.
Dette kan f.eks. konstateres på et møde, hvor begge forældre er  

 til stede.
Betingelsen kan også opfyldes, hvis rådgivningen eller mæglingen  

 er  

 afsluttet uden opnåelse af enighed eller ved, at en forælder telefonisk eller  

 skriftligt tilkendegiver at være uenig.
Statsforvaltningen kan også afslutte en sag, hvis en af  

 forældrene ikke møder.
Der kan være tale om følgende to situationer:
 1.  

 	  

 Ansøger udebliver fra  

 et møde i statsforvaltningen.
 2.  

 	  

 Modparten har ikke  

 reageret på statsforvaltningens henvendelser.
Det er overladt til statsforvaltningen efter et konkret skøn at  

 vurdere, om manglende deltagelse i et møde i statsforvaltningen bør føre til,  

 at sagen afsluttes.
Hvis modparten udebliver fra et vejledningsmøde uden  

 gyldig  

 grund, skal vedkommende som udgangspunkt indkaldes til et nyt møde.
3.2.2. Hvornår en forælder kan kræve at sagen  

 afsluttes En forælder kan anmode statsforvaltningen om at afslutte  

 forældremyndighedssagen, når forældrene - efter vejledningsmøde,  

 konfliktmægling eller lignende - ikke er blevet enige om forældremyndigheden,  

 eller  

 hvis modparten (efter 2 indkaldelser) udebliver fra vejledningsmøde mv., jf.  

 lovens § 30 b, stk. 2. En anmodning om, at sagen afsluttes i  

 statsforvaltningen,  

 vil normalt samtidig være en anmodning om, at forældremyndighedssagen  

 indbringes for retten.
Hvis statsforvaltningen er i tvivl om, hvorvidt sagen  

 ønskes afsluttet med henblik på indbringelse for retten, eller om den  

 pågældende  

 trækker ansøgningen tilbage, skal dette afklares.
Anmodning om indbringelse af sagen for retten kan fremsættes  

 efterfølgende og skriftligt eller under et møde, hvor beslutningen om at  

 afslutte sagen i statsforvaltningen meddeles forældrene.
Det afgørende er, at  

 anmodningen om indbringelse for retten fremsættes efter, at forældrene har  

 deltaget i et vejledningsmøde.
Der vil således ikke kunne ske indbringelse  

 for  

 retten på baggrund af en anmodning, der er fremsat over for  

 statsforvaltningen  

 inden afholdelse af vejledningsmøde mv.
Begge forældre er mødt til vejledningsmøde eller har  

 deltaget i børnesagkyndig rådgivning eller konfliktmægling Efter § 30 b, stk. 2, nr. 1, kan enhver af forældrene ved  

 fortsat uenighed om forældremyndigheden kræve sagen afsluttet med henblik på  

 indbringelse for retten, når de har været til møde (vejledningsmøde,  

 konfliktmægling mv.) i statsforvaltningen, og forældrene eller en af dem ikke  

 ønsker  

 (yderligere) konfliktløsning, eller denne ikke har ført til enighed om  

 forældremyndigheden.
Udeblivelse fra vejledningsmøde En forælder, der er mødt til et vejledningsmøde, kan kræve  

 sagen afsluttet, når den anden forælder er udeblevet to gange trods  

 indkaldelse.  

 Dette gælder også, selvom udeblivelsen sker med lovlig grund.  

 Derimod har den  

 forælder, der er udeblevet fra et vejledningsmøde, ikke mulighed for at kræve  

 sagen afsluttet og indbragt for retten.
3.2.3. Andre forhold, der kan føre til, at sagen  

 afsluttes Statsforvaltningen kan i særlige tilfælde efter anmodning  

 afslutte sagen og indbringe den for retten, selv om betingelserne i § 30 b,  

 stk. 1 eller 2, ikke er opfyldt, jf. stk. 3. Der er her ikke noget til hinder  

 for at anmode om indbringelse for retten samtidig med sagens start.
Der er  

 tale  

 om en undtagelsesregel, som f.eks. vil kunne anvendes i følgende situationer:
Der har for kort tid siden været gennemført forgæves  

 forligsbestræbelser Hvis der har været omfattende forgæves forligsbestræbelser i  

 sagen, og der kort tid herefter rettes henvendelse til statsforvaltningen,  

 vil  

 statsforvaltningen i særlige tilfælde kunne afslutte sagen, uden at der på ny  

 indkaldes til et vejledningsmøde.
Ved omfattende forligsbestræbelser forstås,  

 at der f.eks. har været afholdt flere vejledningsmøder, afholdt  

 børnesagkyndig  

 rådgivning eller konfliktmægling samt evt. indhentet børnesagkyndige  

 erklæringer.
Det er en afgørende forudsætning, at statsforvaltningen   

 på  

 baggrund af sit kendskab til forældrene  vurderer, at alle  

 forligsmuligheder  

 er udtømte.
Risiko for bortførelse Hvis det fremgår af en ansøgning, at der er bortførelsesrisiko,  

 og at det kan være afgørende, at der anlægges sag ved retten, fordi den ene  

 forælder bor i udlandet, skal der ikke indkaldes til vejledningsmøde.
Sagen  

 afsluttes straks og indbringes med det samme for retten.
 Statsforvaltningen skal samtidig vejlede om reglerne i § 23 i  

 lov om forældremyndighed og samvær, hvorefter Familiestyrelsen kan træffe en  

 midlertidig  

 afgørelse om forældremyndighed, hvis der er fælles forældremyndighed, og der  

 er  

 risiko for, at den ene forælder vil bringe barnet ud af landet.
Bopæl i udlandet En forælder, som bor i udlandet, og som ikke kan eller vil  

 afholde udgifterne ved at rejse til Danmark for at deltage i  

 vejledningsmøder,  

 konfliktmægling mv., kan anmode om, at sagen indbringes for retten.
Dette  

 gælder også, selv om vedkommende er udeblevet fra et vejledningsmøde.
Behov for en dom, der kan anerkendes i udlandet Selv om forældrene er enige om ændring af forældremyndigheden,  

 kan de i særlige situationer have behov for en dom om forældremyndigheden i  

 stedet for at indgå en aftale herom gennem statsforvaltningen, f.eks. fordi  

 der  

 ellers vil opstå problemer med at få afgørelsen anerkendt i udlandet.
I så  

 fald  

 kan statsforvaltningen - trods enigheden - indbringe sagen for retten.
3.3. Indbringelse for retten 3.3.1. Vejledning til forældrene Forældrene skal have besked om, at statsforvaltningen har  

 afsluttet sagsbehandlingen.
Dette kan ske på et møde eller skriftligt.
Hvis  

 beslutningen meddeles på et møde, skal statsforvaltningen udfærdige et notat  

 herom.
 Forældrene skal samtidig vejledes om muligheden for at få  

 forældremyndighedssagen  

 indbragt for retten, og at en sådan anmodning skal fremsættes inden 4 uger,  

 jf.  

 punkt 3.4.2.
 Forældrene skal endvidere vejledes om, at hvis en sag om  

 forældremyndighed efter lovens § 9, stk. 2, (ophævelse af fælles  

 forældremyndighed) eller § 12 (overførsel af forældremyndighed) indbringes,  

 kan  

 retten efter lovens §  

 30 a,  

 stk. 2, tage stilling til spørgsmål om samvær mv., jf. lovens § 17 og § 18.  

 Derimod kan retten ikke tage stilling til samvær mv., såfremt  

 forældremyndighedsspørgsmålet ikke indbringes for retten.
 Indbringes en sag om ændring af en aftale eller afgørelse om  

 forældremyndighed efter lovens § 13 for retten, kan retten ikke træffe  

 afgørelse om samvær mv.
3.3.2. Frist for indbringelse Efter lovens § 30 og § 30 b er der en frist for anmodning om  

 indbringelse af sagen for retten på 4 uger.
Denne frist regnes fra det  

 tidspunkt, hvor det er meddelt den pågældende, at sagen er afsluttet.
Dette  

 kan  

 f.eks. være under er møde i statsforvaltningen, eller hvor statsforvaltningen  

 skriftligt har meddelt den pågældende om beslutningen om sagens afslutning.
I  

 de tilfælde, hvor statsforvaltningen har meddelt beslutningen skriftligt,  

 antages det, at beslutningen er kommet frem til den pågældende samme dag, som  

 brevet er sendt, hvis brevet er sendt pr. e-mail eller telefax, eller dagen  

 efter brevet er sendt, hvis brevet er sendt med almindelig post.
Beregningen af fristen følger de almindelige retningslinier  

 herfor.
Det følger heraf,  

  

 at  

  

 fristen  

 regnes fra tidspunktet for beslutningens meddelelse,  

  

 at  

  

 den dag, hvor beslutningen meddeles (kommer frem til) den pågældende  

 ikke medregnes i fristen,  

  

 at  

  

 fristen  

 udløber efter det i fristreglen fastsatte antal uger regnet fra  

 meddelelsesdagen,  

  

 og at  

  

 en anmodning  

 for at være rettidig skal være kommet frem til statsforvaltningen inden  

 kontortids ophør den dag, fristen udløber.
Hvis fristen udløber en lørdag  

 eller  

 søn- eller helligdag, antages det normalt, at fristen forlænges til  

 førstkommende  

 hverdag.
Der kan ikke dispenseres fra fristen.
Hvis fristen for  

 indbringelse for retten er overskredet, afviser statsforvaltningen at  

 indbringe  

 sagen for retten.
Dette meddeles forældrene, der samtidig orienteres om  

 muligheden for at indgive en ny anmodning om forældremyndighedssag til  

 statsforvaltningen.
Hvis den pågældende forælder mener, at fristen ikke er  

 overskredet, indbringer statsforvaltningen sagen for retten med bemærkning  

 om,  

 at fristen efter statsforvaltningens opfattelse er overskredet.
Det er  

 herefter  

 overladt til retten at afgøre, om fristen er overskredet.
Såfremt der for kort tid siden har været gennemført forgæves  

 forligsbestræbelser, vil statsforvaltningen eventuelt kunne afslutte en ny  

 sag  

 om samme spørgsmål straks ved modtagelsen af ansøgningen og - efter anmodning  

 -  

 straks indbringe sagen for retten.
Der henvises til afsnit 3.2.3.
3.3.3. Hvordan indbringes sagen for retten? Når statsforvaltningen har afsluttet sagen - og der anmodes om,  

 at forældremyndighedsspørgsmålet indbringes for retten - skal der ikke  

 udfærdiges stævning.
Sagen indbringes straks for retten.
 Statsforvaltningen skal vejlede om muligheden for at søge fri  

 proces, herunder om de økonomiske betingelser herfor.
 Reglerne for fri proces er ændret fra den 1. januar 2007.  

 Indtægtsgrænsen er nu fastsat i retsplejelovens § 325. Reglerne for  

 samlevende  

 i bestemmelsens stk. 4 finder også anvendelse, når der skal meddeles fri  

 proces  

 til sager om forældremyndighed.
 Sagen anses efter retsplejelovens §  

 448 a  

 som indbragt for retten, når retten  

 har modtaget anmodningen om det fra statsforvaltningen.
3.3.4. Hvad skal oplyses til retten, og hvad skal  

 sendes med? Statsforvaltningen skal meddele retten, efter hvilken bestemmelse  

 sagen indbringes, og at sagen er afsluttet i statsforvaltningen.
Statsforvaltningen skal endvidere oplyse forældrenes navne og  

 adresser samt hvilke børn, der er omfattet af sagen.
Hvis en eller begge  

 forældre under statsforvaltningens behandling af sagen har oplyst, at der  

 ønskes fri proces under retssagen, skal dette meddeles retten.
Det skal  

 desuden  

 oplyses, hvis en eller begge forældre er repræsenteret af advokat eller  

 ønsker  

 en bestemt advokat beskikket under retssagen.
I så fald skal advokatens navn  

 og  

 adresse ligeledes oplyses.
Antallet af vejledningsmøder, børnesagkyndig rådgivning og  

 konfliktmægling skal ligeledes oplyses.
Der må ikke videregives oplysninger  

 om  

 indholdet af forligsmæssige bestræbelser.
Statsforvaltningen medsender evt. erklæringer eller udtalelser,  

 der er indhentet til brug for sagens behandling.
Der vedlægges endvidere  

 afgørelser eller aftaler om forældremyndighed og/eller samvær, herunder  

 aftaler  

 eller afgørelser truffet under statsforvaltningens behandling af sagen.
 Statsforvaltningen skal således medsende følgende til retten:
  

 	  

  

 Dokumentation for, hvem der har forældremyndigheden   

 	  

  

 Notat om § 29 b-samtale   

 	  

 Børnesagkyndig  

 erklæring eller undersøgelse   

 	  

  

 Udtalelser fra institution   

 	  

  

 Udtalelser fra skole   

 	  

  

 Udtalelser fra kommune   

 	  

  

 Udtalelser fra andre relevante myndigheder   

 	  

  

 Afgørelser eller aftaler om forældremyndighed   

 	  

 A  

  

 fgørelser eller aftaler om samvær Statsforvaltningen skal orientere retten, hvis der i det  

 fremsendte materiale er oplysninger, som statsforvaltningen har undtaget fra  

 aktindsigt efter forvaltningsloven.
Det drejer sig især om referat af  

 samtaler  

 med børn, der af hensyn til barnet er undtaget fra aktindsigt - helt eller  

 delvist.
Herudover skal der orienteres om navne- og adressebeskyttelse.
 Endvidere skal statsforvaltningen oplyse, hvis  

 statsforvaltningen har truffet en midlertidig afgørelse om  

 forældremyndigheden  

 og/eller samværet med barnet.
 Forældrene orienteres ved en kopi af oversendelsesbrevet om, at  

 sagen er oversendt til retten.
 Statsforvaltningen skal anføre, hvem af forældrene,  

 statsforvaltningen anser for sagsøger i sagen og angive en begrundelse  

 herfor.
 Retsplejelovens §  

 448 a,  

 stk. 3, indeholder bestemmelser om, hvem af parterne der under retssagen skal  

 anses som sagsøger:
 1.  

 	  

 Den, der først har  

 anmodet om, at sagen indbringes for retten, anses som sagsøger.
 2.  

 	  

 Ved samtidig anmodning  

 om indbringelse for retten, anses den forælder, der indgav anmodning om  

 afgørelsen om forældremyndighed, jf. forældremyndighedslovens § 28, som  

 sagsøger.
 3.  

 	  

 Blev anmodning som  

 nævnt i nr. 2 indgivet samtidig af begge forældre, bestemmer  

 statsforvaltningen,  

 hvem der skal anses som sagsøger.
 Sagen indbringes for retten i den retskreds, hvor barnet har  

 bopæl, jf. retsplejelovens §  

 448 g.
4. Indberetning til CPR om forældremyndighed Statsforvaltningen skal  

 sikre, at der ske anmeldelse til CPR om forældremyndigheden.
 Der henvises til  

 vejledning af 6. maj 2004 fra CPR-kontoret om registrering af  

 forældremyndighed  

 og separation i CPR fra den 27. maj 2004, som vil blive ændret pr. 1. januar  

 2007.
 Pligten til at  

 indberette afgørelsen om forældremyndighed gælder også, når  

 statsforvaltningen  

 træffer en midlertidig afgørelse efter § 22. Der skal således straks gives  

 meddelelse til CPR om, hvem der midlertidigt har forældremyndigheden.
Når der er truffet en  

 midlertidig afgørelse efter § 22, skal statsforvaltningen fremskrive sagen i  

 4  

 uger med henblik på at kunne konstatere, om den midlertidige  

 forældremyndighed  

 er bortfaldet efter 22, stk. 1, nr. 1. Efter denne bestemmelse bortfalder den  

 midlertidige forældremyndighed, hvis ingen af parterne inden udløbet af  

 fristen  

 har bedt om, at sagen indbringes for retten.
Statsforvaltningen skal give  

 meddelelse til CPR om, at den midlertidige afgørelse er bortfaldet.
Parterne  

 skal orienteres herom.
5. Klage over statsforvaltningens afgørelser Som det fremgår af pkt. 2-3, skal statsforvaltningerne i  

 forældremyndighedssager træffe en række materielle eller processuelle  

 afgørelser.
I det følgende gennemgås klagemulighederne i relation til disse  

 afgørelser:
 Anmeldelse af aftale om  

 forældremyndighed  

  

 : Modtagelse af aftalen eller afslag på at modtage  

 aftalen: Påklages til Familiestyrelsen, jf. § 31.
 Godkendelse af aftale om  

 forældremyndighed  

  

 : Godkendelse eller afslag på godkendelse: Påklages til  

 Familiestyrelsen, jf. § 31.
 Midlertidig afgørelse om  

 forældremyndighed  

  

 : Påklages til Familiestyrelsen, jf. § 31:
 Afgørelse om midlertidig forældremyndighed under behandlingen  

 af en forældremyndighedssag, jf. § 22.
 Afgørelse om midlertidig forældremyndighed, hvis  

 forældremyndighedsindehaveren er forhindret i at udøve forældremyndigheden,  

 jf.  

 § 25.
 Statsforvaltningens  

 afvisning af at behandle en sag om forældremyndighed efter § 9, stk. 2, eller  

 §§ 12-14 pga. manglende internationale kompetence:  

  

 Indbringes for retten,  

 jf. §  

 32 a, stk. 2.
 Klage over  

 statsforvaltningens behandling af en forældremyndighedssag  

  

 : Påklages til  

 Familiestyrelsen, jf. § 31. Dette gælder også situationer, hvor sagen kan  

 indbringes for eller er indbragt for retten.
 Afslag på at indbringe  

 en forældremyndighedssag for retten, fordi fristen i § 30 b, stk. 1, for at  

 forlange sagen indbragt for retten er overskredet  

  

 : Indbringes for retten.
 Afslag på at imødekomme  

 en anmodning om, at sagen indbringes for retten, selv om betingelserne i § 30  

 b, stk. 1 eller stk. 2 ikke er opfyldt, jf. § 30 b, stk. 3  

  

 : Påklages til  

 Familiestyrelsen, jf. § 31.
 Imødekommelse af en  

 anmodning om at sagen indbringes for retten, selv om betingelserne i § 30 b,  

 stk. 1 eller stk. 2, ikke er opfyldt, jf. § 30 b, stk. 3  

  

 : Kan ikke påklages  

 til familiestyrelsen, jf. § 31, stk. 1, sidste pkt.
 Afgørelse om  

 forældremyndighed efter forældremyndighedsindehaverens død  

  

 : Indbringes for  

 retten, jf. § 30.
 Afgørelse om, hvem af  

 forældrene, der anses for sagsøger, jf. retsplejelovens  

 §  

 448 a, stk. 3  

  

 : Kan ikke påklages, jf.  

 retsplejelovens §  

 448 a,  

 stk. 3, 4. pkt.
6. Overgangsregler, ikrafttræden De ovennævnte ændringer som følge af kommunalreformen på det  

 familieretlige område træder i kraft den 1. januar 2007. Sager, der indkommer  

 efter den 1. januar 2007, skal behandles efter de nye regler.
Sager, som er  

 indgivet til statsamtet før den 1. januar 2007, men ikke er færdigbehandlet,  

 færdigbehandles  

 også efter de nye regler.
Der henvises til § 5, stk. 2, i  

 lov nr. 525 af 24. juni 2005, som ændret ved  

 § 3 i lov nr. 483 af 17. juni 2006.
7. Konsekvensændringer i cirkulærer og vejledninger Denne vejledning ophæver  

 vejledning nr. 214 af 20. december 1995 om forældremyndighed og samvær og  

 følgende cirkulæreskrivelser: 14. december 2001 om fælles forældremyndighed  

 ved  

 separation og skilsmisse, 27. september 2004 om anmeldelse af aftaler om  

 forældremyndighed og 12. november 2004 om aftaler om forældremyndighed, der  

 indgås under møder i statsamterne.
