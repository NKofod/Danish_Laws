(Til kommuner og amtskommuner) 1. Efter bistandslovens § 4 stk. 1 afgør  

 socialministeren eller den myndighed, ministeren giver bemyndigelse hertil,  

 om der skal ske hjemsendelse af personer, der ikke har dansk indfødsret eller  

 ret til hjælp i medfør af § 3, når der bliver behov for vedvarende hjælp til  

 forsørgelse af disse i de første 2 år af deres ophold her i landet (jfr.§ 4  

 skt. 2). Bemyndigelse til at træffe afgørelse efter bestemmelsen er af socialministeren delegeret til Socialstyrelsen og  

 de kommunale social- og sundhedsforvaltninger foretager indberetning til  

 Socialstyrelsen på en særlig blanket.
2. Efter Socialstyrelsens praksis er bl.a.  

 udlændingens tilknytning til Danmark afgørende for om der træffes beslutning  

 om hjemsendelse.
Efter gældende praksis træffes der ikke beslutning af  

 forsørgelsesmæssige grunde i følgende tilfælde:
 - når en udlænding er gift og samlever med en dansk statsborger.
 - når en udlænding er gift og samlever med en anden udlænding, der har  

 boet her i landet i over 2 år med henblik på varigt ophold.
 - når en udlænding er gift med en flygtning eller en person med  

 opholdstilladelse af humanitære grunde (efter udlændingelovens § 9 stk. 2,  

 nr. 2).
 - når en udlænding er omfattet af de bestemmelser i udlændingeloven, der  

 er nævnt i bistandslovens § 134, stk. 3.
 - når en udenlandsk statsborger tidligere har haft dansk statsborgerskab.
Socialstyrelsen skal efter bemyndigelse fra Socialministeriet meddele, at der i de ovennævnte tilfælde for fremtiden kan ydes hjælp til  

 vedvarende forsørgelse til udlændinge uden indberetning.
Kun hvis der sker en  

 ændring i situationen før 2-års-perioden udløb, jfr. § 4, stk. 2, skal der  

 ske indberetning til Socialstyrelsen, der herefter vil tage stilling til, om  

 der skal ske hjemsendelse.
 Iøvrigt forbliver den hidtidige indberetningspraksis uforandret.
Denne cirkulæreskrivelse giver således kun kommunerne mulighed for at  

 træffe en positiv afgørelse for udlændingen.
Kompentencen til at træffe  

 beslutning om hjemsendelse vil fortsat ligge i Socialstyrelsen.
 I det omfang, der efter det foranstående skal ske indberetning, sker det  

 på blanket nr. 2344 "Indberetning i henhold til bistndslovens § 4 om  

 hjælp til udlændinge".
Denne blanket kan rekvireres hos Barfoed og I.C.
Pedersen A/S,  

 Fabriksparken 56, 2600 Glostrup, tlf. 02451516.
 3. Efter almindelig forvaltningsretlige principper kan  

 Socialstyrelsens afgørelse om hjemsendelse efter § 4 påklages til  

 Socialministeriet.
4. Socialstyrelsen vil ved sin afgørelse oplyse  

 udlændingen om, at klage over Socialstyrelsens afgørelse om hjemsendelse  

 efter § 4 bør stiles til Socialministeriet og indsendes til Socialstyrelsen.
Styrelsen  

 vil herefter påny vurdere sin tidliger afgørelse.
 Fastholdes denne, videresender Socialstyrelsen inden 14 dage udlændingens  

 klage sammen med sine bemærkninger til Socialministeriet, der vil træffe  

 endelig administrativ afgørelse i sagen.
 Socialstyrelsens cirkulæreskrivelse nr. 18 af 31/10/1983 ophæves samtidig  

 hermed.
 Socialstyrelsen, den 20. april 1989.
