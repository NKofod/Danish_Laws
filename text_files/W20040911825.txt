 Landsskatteretskendelse vedr. anmodning om genoptagelse til  

 selskabsbeskatningen for afskrivning på udlejet men ubenyttet bygning.
 Klagen skyldes  

  

 , at Selskabsbeskatningen har afslået anmodning om at  

 genoptage selskabets skatteansættelse for indkomståret 1999, jf.  

 skattestyrelseslovens § 34, stk. 2, med henblik på at indrømme afskrivning på  

 en forretningsbygning, som selskabet ejer og udlejer til B A/S.
 Selskabsbeskatningens afslag på anmodning om at genoptage  

 selskabets skatteansættelse for indkomståret 1999 stadfæstes.
 Selskabets revisor har ved skrivelse af 19. juni 2001  

 anmodet om genoptagelse af selskabets selvangivelse for indkomståret 1999 med  

 følgende begrundelse:
Anmodningen er begrundet i det  

 forhold, at selskabet besidder en i X beliggende erhvervsejendom, som er  

 udlejet til B A/S.
Ejendommen henstår ubenyttet, idet B A/S for en række år  

 siden valgte at lukke det supermarked, som blev åbnet i 1991. B A/S opfylder  

 imidlertid lejekontrakten som udløber den 30/6 2001.
Der har siden lukningen af  

 supermarkedet ikke været afskrevet skattemæssigt på bygningen, idet denne  

 ikke  

 anvendes til et afskrivningsberettiget formål.
Ved opgørelsen af selskabets  

 skattepligtige indkomst for 1999 har man ikke været opmærksom på, at de nye  

 afskrivningsregler i lov nr. 433 af 26/6 1998 muliggør skattemæssige  

 afskrivninger på en ubenyttet udlejningsejendom fra 1. januar 1999. Der er  

 således  

 tale om en erhvervsmæssig udnyttelse fra ejerens side i kraft af  

 udlejning. Selskabsbeskatningen har ikke imødekommet anmodningen om  

 genoptagelse med følgende begrundelse:
Jf. afskrivningslovens § 14,  

 stk. 1 kan Erhvervsmæssigt benyttede  

 bygninger afskrives særskilt for hver enkelt bygning efter reglerne i dette  

 kapitel. Og af Forlaget Magnus´  

 Afskrivningeloven  en lovkommentar s. 91 mf fremgår det at  

 Hovedsigtet med  

 den nye afskrivningslov er det samme som med den tidligere, nemlig at  

 afskrivningen på erhvervsmæssigt benyttede bygninger skal kunne foretages i  

 takt med det pågældende aktivs teknisk-økonomiske forældelse.
Afskrivning kan  som det fremgår  

 udtrykkelig af AL § 14, stk. 1  kun foretages på bygninger, der  

 anvendes  

 erhvervsmæssigt.
Det er uden betydning, om det er ejeren selv eller en anden,  

 der anvender bygningen.
Ejeren kan således afskrive på en udlejet ejendom,  

 hvis  

 lejerne anvender ejendommen til et afskrivningsberettiget formål.
Det er den faktiske anvendelse,  

 der er afgørende.
Hvis en skatteyder udlejer en ejendom, som efter sin  

 indretning er afskrivningsberettiget (f.eks. indrettet til hotel), til et  

 firma, der benytter bygningen til et ikke-afskrivningsberettiget formål  

 (f.eks.  

 kontorbrug), udelukker det afskrivningsret for ejeren, LSRM 1970.150.
Der kan heller ikke afskrives på  

 bygninger, der henstår ubenyttede hen, LSRM 1972.130. Det er herefter  

 Selskabsbeskatningens opfattelse, at den ønskede afskrivning på omtalte  

 bygning  

 ikke kan godkendes.
 Selskabsbeskatningen har herved  

 lagt vægt på, at bygningen ikke i indkomståret 1999 har været anvendt  

 erhvervsmæssigt, da den henstår ubenyttet siden 1997, hvor B A/S ophørte med  

 at  

 drive supermarked herfra.
At B A/S, i henhold til sin  

 lejekontrakt med selskabet betaler husleje indtil kontraktens udløb pr. 30.  

 juni 2001, har ingen indflydelse på afgørelsens udfald. Selskabets revisor har over for Landsskatteretten fremsat  

 påstand om, at Selskabsbeskatningen skal pålægges at genoptage ansættelsen.  

 Revisoren har herved gjort gældende, at ejendommen er afskrivningsberettiget  

 i  

 det omhandlede indkomstår.
 Til støtte for påstanden har revisoren i skriftlige indlæg  

 samt under retsmødet anført, at sagens kerne er, om en ejer af en udlejet  

 forretningsejendom kan fortsætte afskrivningerne, selv om lejeren er ophørt  

 med  

 at benytte ejendommen.
 Revisoren har herefter anført, at den nye afskrivningslov  

 fra 1998 i § 14 opstiller to betingelser for afskrivning,  

    

  

 1) at bygningen skal benyttes  

 erhvervsmæssigt, og 2) at bygningen ikke må anvendes til et af de formål, der  

 konkret er oplistet i § 14, stk. 2.
 Angående den første betingelse har revisoren henvist  

 til  

    

  

 SKM2002.4.DEP /TfS 2002.125 og  

 SKM2002.3.ØLR/ TfS 2002.131 vedrørende Landsskatterettens afgørelse af 14.  

 april 2000, der blev indbragt for Østre Landsret, og hvori Skatteministeriet  

 tog bekræftende til genmæle.
 Herom har revisoren bemærket, at i Skatteministeriets  

 kommentarer til dommen, SKM2002.4.DEP / TfS 2002.125, anføres bl.a., at  

 Landsskatterettens afgørelse er en skærpelæse af eksisterende  

 afskrivningspraksis  herunder Ligningsrådets praksis efter dagældende §  

 18,  

 stk. 2  idet praksis efter den dagældende bestemmelse alene stiller  

 krav om,  

 1) at ejeren skal anvende den udlejede bygning erhvervsmæssigt, et krav, der  

 betragtes som opfyldt i kraft af ejerens udlejning af bygningen, og 2) at  

 lejeren anvender det lejede til et af de i § 18, stk. 1, litra a eller b,  

 opregnede formål, uden at der dermed er tale om, at denne anvendelse behøver  

 at  

 have et erhvervsmæssigt sigte.
Det fremgår således, at kravet om benyttelse til et af de i  

 den dagældende afskrivningslovs § 18, stk. 1, litra a, nævnte formål anses  

 for  

 opfyldt ved lejerens benyttelse, uden at der stilles kan krav om, at lejeren  

 benyttelse har et erhvervsmæssigt sigte.
Dette er helt på linie med, at  

 udlejning til kommuner eller offentlige instanser berettiger til afskrivning,  

 selv om det offentlige ikke driver erhverv.
Dog forudsættes det naturligvis,  

 at  

 lejeren ikke benytter det lejede til kontor eller andre  

 ikke-afskrivningsberettigede formål.
Angående den anden betingelse om anvendelse til særligt  

 opregnede formål har revisoren anført, at den positive opremsning i den  

 tidligere gældende afskrivningslov er vendt til en negativ afgrænsning i  

 afskrivningslovens nugældende § 14. Med lovændringen er adgangen til at  

 afskrive på erhvervsmæssigt benyttede bygninger ændret fra kun at omfatte  

 bygninger, der ved en specifik lovhjemmel var anset for  

 afskrivningsberettigede,  

 til i dag at omfatte alle bygninger, der ikke ved en specifik lovhjemmel er  

 undtaget fra afskrivning.
Spørgsmålet er således, om en aktuel lejers  

 ikke  

 fysiske anvendelse afskærer ejeren fra afskrivning.
Revisoren fandt  

 ikke, at  

 dette kan være tilfældet, idet ikke-anvendelse ikke er nævnt og  

 heller ikke  

 kan indfortolkes i negativlisten i § 14, stk. 2.
I denne forbindelse har revisoren anført, at man næppe vil  

 begrænse en udlejers adgang til afskrivning, hvis lejeren i et enkelt  

 indkomstår ikke anvender samtlige rum i et lejemål, når blot det foreligger  

 oplyst, at det eller de pågældende rum ikke er taget i anvendelse til et  

 ikke-afskrivningsberettiget formål.
Efter revisorens opfattelse kan det ikke  

 gøre nogen forskel, at lejeren i et indkomstår undlader at benytte hele  

 lejemålet, når blot det ikke er taget i brug til et  

 ikke-afskrivningsberettiget  

 formål.
 Herefter har revisoren anført, at kontoret i sin indstilling  

 har bemærket, at det fremgår af kommentarerne til § 14, at der ikke er  

 tilsigtet nogen væsentlig udvidelse af kredsen af afskrivningsberettigede  

 bygninger, at der er uden betydning, om det er ejeren selv eller en anden,  

 der  

 anvender bygningen  ejeren kan således afskrive på en udlejet ejendom,  

 hvis  

 lejeren anvender bygningen til at afskrivningsberettiget formål  samt  

 at der  

 heller ikke kan afskrives på bygninger, der står ubenyttede hen.
 Hertil har revisoren bemærket, at det fremgår af lovens  

 forarbejder, at lovgiver ikke har tilsigtet nogen væsentlig udvidelse af  

 kredsen af afskrivningsberettigede bygninger, men at hun derimod ikke kan  

 genfinde de andre bemærkninger i lovens forarbejder.
 Videre har revisoren anført, at kontoret yderligere har  

 bemærket, at det forekommer ulogisk, hvis der efter § 14, stk. 1, skulle være  

 adgang for en ejer til at afskrive på en bygning, der fortsat er udlejet, men  

 ikke længere anvendes af lejer og blot står tom, når en ejer af en bygning,  

 som  

 er udlejet og anvendes til et af de i stk. 2 nævnte formål   

 kontor/posthus/læge- og tandlægeklinikker m.m.  ikke har adgang til at  

 foretage afskrivning.
Revisoren har hertil bemærket, at negativlisten er et  

 politisk valg, og ikke et spørgsmål om logik.
I forbindelse hermed har hun  

 påpeget, at der som begrundelse for afskrivningsadgangen på bygninger ifølge  

 forarbejderne ikke alene henvises til fysisk forringelse, men også til  

 teknisk-økonomisk forringelse, der i sig selv er en begrundelse for  

 bestemmelsen.
Hun har tilføjet, at et tomt supermarked udmærket kan være  

 undergivet en teknisk-økonomisk forringelse, som f.eks. kontorbygninger  

 normalt  

 ikke er udsat for.
 Revisoren har herved præciseret, at lejeren har lejet  

 bygningen med henblik på at anvende denne til et afskrivningsberettiget  

 formål  

  nemlig drift af et supermarked  og rent faktisk har benyttet  

 bygningen til  

 dette formål gennem en årrække.
Revisoren har yderligere anført, at kontoret er af den  

 opfattelse, at der ikke kan være adgang til at foretage afskrivning efter §  

 14,  

 stk. 1, på en erhvervsmæssigt udlejet bygning, når lejeren ikke anvender  

 bygningen.
Revisoren fandt ikke, at synspunktet har støtte i lovens ordlyd  

 eller forarbejder, hvor det tværtimod anføres, at der som følge af den nye  

 struktur som udgangspunkt kan afskrives på alle bygninger, der benyttes  

 erhvervsmæssigt.
 Revisoren påstod således, at med den nugældende affattelse  

 af afskrivningslovens § 14 består afskrivningsretten i det foreliggende  

 tilfælde indtil det tidspunkt, hvor udlejningsvirksomheden ophører, eller  

 lejeren ændrer benyttelse til et ikke-afskrivningsberettiget formål.
Told- og Skattestyrelsen har indstillet, at  

 Selskabsbeskatningens afslag på anmodning om genoptagelse af selskabets  

 skatteansættelse for indkomståret 1999 stadfæstes.
Styrelsen har bemærket, at  

 det i det foreliggende tilfælde er nødvendigt at tage stilling til det  

 materielle spørgsmål i sagen.
Styrelsen har herefter anført, at når der skal tages  

 stilling til, om der er adgang til at foretage bygningsafskrivning, er det  

 essentielle, hvad bygningen anvendes til.
Det fremgår af forarbejderne til  

 afskrivningslovens § 14, at der ikke er tilsigtet nogen kendelig udvidelse af  

 kredsen af afskrivningsberettigede bygninger, og at bestemmelsen stort set er  

 en lovfæstelse af gældende praksis.
Efter hidtidig praksis skal der foregå  

 afskrivningsberettiget anvendelse i et eller andet omfang.
Når en bygning  

 henstår helt ubenyttet, er der ikke adgang til at foretage afskrivning, jf.  

 bl.a.
LSRM 1972.130.
For så vidt angår revisorens henvisning til  

 Skatteministeriets kommentar i SKM2002.4.DEP /TfS 2002.125, har Styrelsen  

 bemærket, at den af Skatteministeriet nævnte 2. betingelse for adgang til at  

 foretage afskrivning er anvendelse til afskrivningsberettiget formål dog ikke  

 nødvendigvis med erhvervsmæssigt sigte  d.v.s. at der skal foreligge en  

 anvendelse.
I kommentaren anføres endvidere: At Skatteministeriet har  

 taget  

 bekræftende til genmæle betyder således ikke, at der er sket en udvidelse af  

 kredsen af afskrivningsberettigede bygninger, jf. den nuværende negative  

 afgrænsning heraf i afskrivningslovens § 14, stk. 1, men alene, at den  

 hidtidige afgrænsning af, hvornår en bygning anses for erhvervsmæssigt  

 benyttet, fastholdes. Styrelsen har yderligere henvist til affattelsen af § 14,  

 stk. 2, hvorefter der uanset bestemmelsen i stk. 1 ikke kan foretages  

 afskrivning på bygninger, der anvendes til nærmere angivne formål, samt til  

 affattelsen af § 14, stk. 3, hvorefter kontorbygninger opløftes til  

 afskrivningsberettigede bygninger, hvis de er beliggende i tilknytning til  

 erhvervsmæssigt  

    

  

 benyttede bygninger og  

 tjener driften af den virksomhed, hvortil de afskrivningsberettigede  

 bygninger  

 anvendes.
Styrelsen har i forbindelse hermed anført, at både  

    

  

 § 14, stk. 2 og stk. 3, omtaler bygningernes  

 anvendelse.
Den omhandlede bygning anvendes ikke til noget og står tom.  

 Bygningen er følgelig ikke afskrivningsberettiget.
Selskabets revisor har bl.a. anført hertil, at selskabet - i  

 modsætning til tidligere indkomstår - undlod at foretage bygningsafskrivning  

 for indkomståret 1999, idet man ikke var opmærksom på den nye  

 afskrivningslov.  

 Revisoren har præciseret, at ifølge den nye lovs § 14, stk. 1, kan der  

 foretages afskrivning på erhvervsmæssigt benyttede bygninger.
Ejeren benytter  

 bygningen til erhvervsmæssig udlejning.
Det er ejerens  ikke lejerens  

   

 erhvervsmæssige benyttelse, der er afgørende for afskrivningsadgangen efter  

 hovedreglen i § 14, stk. 1, og da lejeren ikke anvender bygningen til et af  

 de  

 i undtagelsesbestemmelsen i § 14, stk. 2, nævnte formål, er bygningen  

 afskrivningsberettiget, jf. § 14, stk. 1.
 Hvis klagen vedrører afslag på en anmodning om genoptagelse  

 af en skatteansættelse, og Landsskatteretten finder, at genoptagelse burde  

 have  

 fundet sted, skal Landsskatteretten pålægge den pågældende skattemyndighed at  

 genoptage skatteansættelsen, jf. § 17, stk. 4, i Landsskatterettens  

 forretningsorden.
 I den foreliggende sag er det nødvendigt, at Retten tager  

 stilling til realiteten i sagen for at kunne træffe afgørelse om, hvorvidt  

 det  

 er med rette, at Selskabsbeskatningen har afslået at imødekomme selskabets  

 anmodning om at genoptage skatteansættelsen for indkomståret 1999.
 Herefter bemærkes, at i afskrivningslovens nugældende § 14  

 bestemmes følgende:
 Stk. 1. Erhvervsmæssigt  

 benyttede bygninger afskrives særskilt for hver enkelt bygning efter reglerne  

 i  

 dette kapitel.
Stk. 2. Uanset bestemmelsen i  

 stk. 1 kan afskrivning ikke foretages på bygninger, der anvendes til  

 .. I bemærkningerne til lovforslag L 102  lov om skattemæssige  

 afskrivninger (afskrivningsloven) - anføres til § 14:
Den foreslåede bestemmelse  

 afgrænser i lighed med den gældende lovs § 18 de bygninger, der kan  

 afskrives.  

 Der er dog foretaget væsentlige materielle ændringer og tillige ændringer i  

 bestemmelsens systematik.
Den gældende lovs § 18 indeholder således en  

 udtømmende  

 fortegnelse  positivliste  over alle de typer bygninger, der er  

 afskrivningsberettigede.
Den foreslåede bestemmelse foretager derimod en  

 negativ afgrænsning af bygninger, hvorpå der kan afskrives.
Der er dog ikke  

 tilsigtet nogen kendelig udvidelse af kredsen af bygninger, hvorpå der kan  

 afskrives . Retten er af den opfattelse, at det  som hidtil efter den  

 tidligere gældende afskrivningslov  er den faktiske anvendelse af  

 bygningen,  

 der er afgørende for afskrivningsadgangen.
 Retten finder derfor ikke, at der efter den nugældende  

 afskrivningslovs § 14, stk. 1, er adgang til at foretage afskrivning på en  

 erhvervsmæssigt udlejet bygning, når lejeren ikke anvender bygningen.
 Retten tilføjer, at ordlyden af § 14 eller forarbejderne  

 hertil ikke ses at støtte den opfattelse, som selskabets revisor har gjort  

 gældende.
 Retten stadfæster derfor Selskabsbeskatningens afslag på  

 anmodning om at genoptage selskabets skatteansættelse for indkomståret 1999.
