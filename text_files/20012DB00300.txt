Betænkning afgivet af Udvalget for  

 Fødevarer, Landbrug og Fiskeri den 17. april 2002 Betænkning over Forslag til folketingsbeslutning om  

 opretholdelse af Måltidets Hus [af Ritt Bjerregaard (S) m.fl.] 1. Udvalgsarbejdet Beslutningsforslaget blev fremsat den 15. januar 2002 og  

 var til 1. behandling den 5. februar 2002. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug  

 og Fiskeri.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 4 spørgsmål til  

 fødevareministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 beslutningsforslaget til forkastelse.
 Venstres, Dansk Folkepartis og Det Konservative  

 Folkepartis medlemmer af udvalget finder, at grundideen om et Måltidets  

 Hus som samlingspunkt for det danske måltids historie, udvikling og  

 fremtid inklusive fokus på danske fødevarer er positiv.
 Også overvejelserne om en overbygning på  

 kokke- og tjeneruddannelserne fortjener en tanke.
Et sådant initiativ bør dog støttes  

 på bred branchemæssig opbakning inklusive en finansieringsmodel,  

 der afspejler de involverede parters interesse i projektet.
Kunne det  

 samtidig fungere som udstillingshus for dansk fødevarekompetence,  

 ville meget være vundet.
V, DF og KF håber, at et sådant  

 initiativ fremmes med udgangspunkt i fødevarebranchen.
Den etablerede ordning inklusive finansieringsprofilen med  

 større offentlige bygningsinvesteringsbidrag anser V, DF og KF ikke  

 for at være den rigtige model for et Måltidets Hus.
Det samme  

 gælder den manglende forbindelse til de grundlæggende danske  

 kokke- og tjeneruddannelser.
 Et mindretal i udvalget (S, SF, RV og EL)  

 indstiller beslutningsforslaget til vedtagelse uændret.
 Socialdemokratiets og Socialistisk Folkepartis medlemmer  

 af udvalget finder, som det også fremgår af den tidligere  

 regerings Fødevarepolitiske redegørelse II, at vi i Danmark ser  

 en udvikling, hvor borgere bruger en stadig mindre del af deres indkomst  

 på fødevarer.
Der er store offentlige og kommercielle økonomiske  

 interesser knyttet til denne udvikling.
Det drejer sig bl.a. om befolkningens  

 ernæringstilstand og trivsel og udviklingen på  

 fødevaremarkedet med hensyn til import, eksport, forbrug m.m.
Med henblik på at fastholde den planlagte  

 treårige uddannelse til kulturgastronom skal Måltidets Hus  

 opretholdes, da der hidtil har manglet videregående  

 uddannelsesmuligheder inden for området.
Huset vil også kunne  

 tilbyde rådgivning af virksomheder og offentlige myndigheder,  

 uddannelsesinstitutioner m.fl. og derved opfylde et hidtil udækket  

 behov.
Desuden vil der være gode muligheder for at etablere  

 tværfaglige forsknings- og udviklingsprojekter i regi af  

 Måltidets Hus.
Det er vanskeligt at se, hvordan disse opgaver kan  

 løses på en tilsvarende koordineret og målrettet facon for  

 samme beskedne midler, hvis Måltidets Hus nedlægges.
Hertil  

 kommer, at de udgifter, der allerede har været afholdt i forbindelse  

 med Måltidets Hus, må betragtes som spildte, hvis projektet  

 stoppes på det nuværende fremskredne stadie.
Dette gælder  

 så meget desto mere nu, hvor erhvervet definitivt har afvist at  

 støtte en videreførsel af projektet.
Det Radikale Venstres medlem af udvalget finder, at de  

 danske madvaner stadig er præget af for meget fed mad og for uvarieret  

 kost.
Undersøgelse efter undersøgelse påviser i disse  

 måneder, at det årligt koster samfundet milliarder af kroner, at  

 danskerne spiser usundt   for ikke at tale om omkostningerne for det enkelte  

 menneske.
Ydermere har fedme og dårlig ernæring social slagside.  

 Det er oftest de dårligst bemidlede der rammes, hvilket indikerer, at  

 dårlig mad også handler om sociale problemer og om at vokse op i  

 et belastet miljø.
For alle disse forhold gælder, at der er brug for en  

 bred forebyggende indsats, og for, at denne indsats sker fra samfundets side  

 og starter tidligt i børnenes liv.
De tre initiativer, som regeringen  

 nu ønsker at nedlægge, har alle haft dette perspektiv, og de er  

 alle kendetegnede ved, at man ved at investere et millionbeløb kan  

 spare et milliardbeløb.
Under alle omstændigheder har de sidste  

 ti års udvikling vist, at vi ikke bare kan lade stå til og tro,  

 at den gode udvikling kommer af sig selv.
Derfor håber Det Radikale  

 Venstre, at regeringen og/eller dele af dens parlamentariske grundlag vil  

 besinde sig og være parate til at støtte de ordninger, der  

 omhandles i beslutningsforslagene nr.
B 51-B 53   eller andre initiativer  

 så vi sikrer en bæredygtig og socialt afbalanceret udvikling i  

 den danske madkultur.
Enhedslistens medlem af udvalget bemærker, at  

 Enhedslisten aldrig har støttet Måltidets Hus, fordi det ikke  

 har handlet om de værdier, EL har sat højest; økologi og  

 fravær af tilsætningsstoffer har ikke været centrale.  

 Enhedslisten mener stadig, at projektet skulle have en indholdsmæssig  

 drejning, men partiet støtter en opretholdelse af Måltidets Hus,  

 fordi det er slendrian og ødeværk med ressourcer at rive noget  

 ned, nogen har fået grønt lys til at bygge op, og som der  

 allerede er brugt mange penge på.
En sådan magtanvendelse vil  

 Enhedslisten ikke støtte.
Enhedslisten støtter derfor  

 beslutningsforslaget med henblik på en reel evaluering af arbejdet  

 på et senere tidspunkt.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  Ole M.
Nielsen (KRF)  

  Erik Mortensen (S)  Henrik Dam Kristensen (S)  

 Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 53 Bilagsnr.
