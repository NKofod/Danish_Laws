Skriftlig fremsættelse (6. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om anvendelse  

 af Det Europæiske Fællesskabs forordning om foranstaltninger med  

 henblik på at forbyde overgang til fri omsætning,  

 udførsel, genudførsel og henførsel under en  

 suspensionsprocedure af varemærkeforfalskede og piratkopierede  

 varer.
(Lovforslag nr.
L 26).
Forslaget indeholder nogle ændringer til loven om  

 varemærkeforfalskede og piratkopierede varer, der gennemfører  

 visse bestemmelser i EF=s  

 forordning om varemærkeforfalskede og piratkopierede varer.
EF=s forordning fastsætter på  

 hvilke betingelser toldmyndighederne kan gribe ind over for varer, der  

 mistænkes for at være varemærkeforfalskede og  

 piratkopierede.
De foreslåede ændringer er en konsekvens af  

 ændringer i EF=s forordning  

 om varemærkeforfalskede og piratkopierede varer, der medførte,  

 at den hidtidige ordning bl.a. blev udvidet til også at omfatte varer,  

 der krænker en patentrettighed.
Endvidere er ordningen blevet udvidet  

 således, at toldmyndighederne også får mulighed for at  

 gribe ind så snart varerne ankommer til toldområdet.
 Det foreslås, at indehaveren af et  

 EF-varemærke skal betale 400 kr. for toldmyndighedernes  

 gennemførelse af en afgørelse om indgriben, der er truffet af  

 et andet medlemslands toldmyndigheder (forenklet procedure for  

 EF-varemærker).
 Lovforslaget indeholder i øvrigt en bemyndigelse  

 til skatteministeren, hvorefter denne kan fastsætte bestemmelser om et  

 ændret anvendelsesområde for loven, hvis dette er  

 nødvendigt til gennemførelse af kommende ændringer af  

 EF=s forordning på dette  

 område.
 Det er foreslået, at loven træder i kraft  

 dagen efter bekendtgørelsen i Lovtidende.
 Lovforslaget har været sendt til høring hos  

 en række organisationer m.v., der ingen bemærkninger har haft til  

 forslaget.
 Jeg skal i øvrigt henvise til bemærkningerne  

 til lovforslaget og anbefale forslaget til Tingets velvillige behandling.
