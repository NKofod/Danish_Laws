Faldrisiko  

 på gulv  Vejledning om forebyggelse af fald på gulv - At-vejledning  

 A.1.6 -  

 Februar 2002 At-vejledningen handler om  

 årsager til fald på gulv "herunder skrid og snublen" og om, hvordan  

 man kan forebygge risikoen.
Fald på gulv vil sige, at man  

 falder i samme niveau.
At-vejledningen omfatter således ikke fald og  

 nedstyrtningsfare mellem forskellige niveauer, fx fald på trapper.  

 Risikofaktorerne ved fald, skrid og snublen i samme niveau er dog også blandt  

 risikofaktorerne ved fald på trapper.
Fald på gulv er årsag til  

 mange ulykker.
Ulykkerne udgør ca. 1/6 af de ulykker, der anmeldes hvert år.  

 Fald på gulv er den hyppigst anmeldte type af ulykker.
 Alvorligheden af ulykkerne  

 spænder fra knubs til voldsommere læsioner, især hvis man rammer en skarp  

 kant  

 i faldet eller i øvrigt falder uheldigt.
 At-vejledningen gælder for  

 faste arbejdssteder.
 Arbejdsmiljøreglerne kræver,  

 at gulvbelægningen - herunder dens hårdhed og skridsikkerhed - skal være  

 egnet  

 til det arbejde, der udføres i arbejdsrummet.
 Færdselsveje og -arealer,  

 herunder gulvbelægninger, skal holdes i forsvarlig stand og være fri for  

 genstande, spild e.l., der kan være til fare for færdslen.
 Der skal også være  

 tilstrækkelig belysning på arbejdsstedet, så arbejde og færdsel kan foregå  

 forsvarligt.
1. Årsager til fald hyppigste årsager til fald  

 kan optræde alene eller i kombination med hinanden.
De hyppigste årsager er, -  

 	  

 at der ikke er  

 ryddeligt, fx at der ligger kabler og værktøj på gulvet -  

 	  

 at der er for lidt  

 plads til fri færdsel, fx i overfyldte lagerrum -  

 	  

 at gangarealer ikke er  

 afmærkede, fx på lagre -  

 	  

 at gulvbelægningen er  

 hullet eller ujævn, fx på grund af slid -  

 	  

 at der er væske eller  

 fedt på gulvet, fx i storkøkkener, restaurationer og på værksteder -  

 	  

 at man bruger forkert  

 fodtøj, der ikke passer til arbejdets art eller personen -  

 	  

 at der er kommet sne  

 eller mudder med fodtøjet ind i arbejdsrummene -  

 	  

 der er dårlig  

 belysning på færdselsveje.
2. Forebyggende foranstaltninger Værktøj og materialer bør så  

 vidt muligt sættes på plads efter brug.
Kabler og slanger, som ligger på  

 gulvet, bør enten være overdækkede eller ophængt langs væg og loft.
Gangarealer bør være  

 tilstrækkeligt brede til, at gående kan færdes uhindret.
Tommelfingerreglen  

 er,  

 at gangveje med megen og modsatrettet færdsel bør være mindst 1,5 m brede, så  

 to personer frit kan passere hinanden - eventuelt med værktøj i hånden.
Gangveje, fx ved lagre o.l.,  

 bør være afmærkede og holdes fri for gods.
Gods bør desuden placeres på  

 afmærkede arealer.
Plader, tæpper eller andre  

 små niveauforskelle på gangvejene bør ligge glat og være fastgjort.
Det bør  

 overvejes, om de kan undværes.
Det samme gælder for dørtrin ved stærkt  

 befærdede gennemgange.
 Hullet og ujævn belægning bør  

 repareres og vedligeholdes.
Risikoen for at glide/skride  

 på rene og tørre gulve er beskeden.
Arealet bør rengøres ofte, hvis væske- og  

 fedtspild ikke kan undgås (1).
Gulvbelægningen bør have en  

 høj skridfasthed, hvis der er risiko for at spilde væske og fedt.  

 Skridfasthed  

 vil sige, at belægningen giver stor friktion i forhold til skosålerne.
Der er  

 ikke standarder for belægningers skridfasthed, men der findes  

 gulvbelægninger,  

 som både har en høj skridfasthed og er rengøringsvenlige.
Det er også muligt  

 at  

 efterbehandle eksisterende klinke- og flisebelægninger, så de får en højere  

 skridfasthed.
Faldrisikoen forøges meget,  

 hvis skoene ikke sidder godt fast på fødderne og ikke kan følge føddernes  

 bevægelser under gang.
Skoene bør derfor sidde godt til og have en blød og  

 fleksibel sål.
Det kan være nødvendigt at  

 bruge sko med skridhæmmende såler, hvis man ikke kan undgå våde og fedtede  

 gulve trods velegnet gulvbelægning og gode rengøringsprocedurer.
Skoene er i  

 så  

 fald et personligt værnemiddel og skal leve op til reglerne om personlige  

 værnemidler.
Udendørsarealer skal holdes  

 rene for sne mv., hvis der er megen gående færdsel mellem indendørs- og  

 udendørsarealer.
Fodtøj med sne, mudder e.l. øger risikoen for fald.
 Gangveje og -arealer bør være  

 velbelyste, så det er let at orientere sig om eventuelle forhindringer (2).
Arbejdstilsynet, den 1. februar 2002 Direktør Jens Jensen Læs også Arbejdstilsynets vejledninger om:
(1)  

 	  

 Rengøring og  

 vedligeholdelse på faste arbejdssteder (2)  

 	  

 Kunstig belysning på  

 faste arbejdssteder.
