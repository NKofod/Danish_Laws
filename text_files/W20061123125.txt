Landsskatteretskendelse vedr.
Fradrag for moms af udgifter  

 til indretning af diskotek Klagen skyldes, at regionen ikke har godkendt  

 fradrag for moms af udgifter til indretning af diskotek.
Landsskatterettens afgørelse Regionens afgørelse  

 stadfæstes.
Sagens oplysninger Klageren indgik i 2001 en  

 forpagtningsaftale vedrørende bygningen B med henblik på at drive diskoteksvirksomhed.
Aftalen  

 var betinget af, at klageren opnåede spiritusbevilling.
En større ombygning af ejendommen var  

 nødvendig, og det blev derfor aftalt, at klageren ikke skulle betale forpagtningsafgift i perioden  

 1. september 2001 til ultimo 2002. Klageren afholdte i perioden 2002-2003 udgifter til indkøb  

 af materialer, inventar, småanskaffelser og rådgivere på 317.895 kr. inkl.  

 moms.
Den 6. juni 2002 anmodede klageren den lokale politimester om en  

 udtalelse om, hvorvidt der skulle være  

 noget principielt imod, at der blev meddelt den fornødne spiritusbevilling.  

 Politimesteren svarede ved brev af 12. juni 2002, at der ikke skulle være  

 noget  

 til hinder herfor.
Den 11. september 2002  

 ansatte klageren en bestyrer til diskoteket.
Den 4. januar 2003 anmodede  

 klageren formelt om tildeling af spiritusbevilling, men behandlingen heraf  

 trak  

 ud.
Klageren udarbejdede endvidere et  

 budget for driften af diskoteket den 30. januar 2003. Ultimo 2003 modtog  

 klageren imidlertid endeligt afslag på ansøgningen om spiritusbevilling,  

 hvorved forpagtningsaftalen faldt  

 bort.
Ejeren af ejendommen solgte herefter ejendommen til X Kommune, der  

 valgte  

 at rive bygningen ned.
Diskoteksvirksomheden kom derfor aldrig i drift.
 Klageren har ved sagens  

 behandling ved Landsskatteretten fremlagt dokumentation for de afholdte  

 udgifter samt forevist fotografier af ejendommen før, under og efter  

 istandsættelsen.
 Klageren har ikke anmeldt  

 virksomheden til momsregistrering, men har 10. marts 2004 anmodet ToldSkat om  

 fradrag for momsen af ombygningsudgifterne.
ToldSkats afgørelse Regionen har ikke godkendt  

 fradrag for momsen af klagerens ombygningsudgifter, jf. momslovens § 37.
Regionen har bemærket, at det  

 er en betingelse for at opnå momsfradrag i denne situation, at der afgives en  

 erklæring fra den person, der har til hensigt at starte momspligtig  

 virksomhed,  

 samt at denne erklæring bestyrkes af objektive forhold.
I den konkrete sag  

 har  

 klageren imidlertid ikke anmeldt sig til  

 momsregistrering, og det må deraf følge, at klageren ikke selv har ment, at  

 han  

 havde momspligtige aktiviteter.
Momsregistrering er endvidere en betingelse  

 for  

 fradrag i henhold til momslovens § 37.
Klagerens hensigt om at drive  

 økonomisk virksomhed har endvidere ikke været underbygget af objektive momenter.  

 Anmodningen om spiritusbevillingen og ombygningen af diskoteket ligger begge  

 forud for klagerens erklærede hensigt, og disse momenter kan derfor ikke  

 tillægges vægt.
Endelig har regionen afvist,  

 at EF-domstolens domme i sagerne C-268/83 (Rompelmann), C-400/98 (Breitsohl)  

 og  

 C-110/94 (INZO) kan sammenlignes med den konkrete situation, idet alle de pågældende var  

 momsregistrerede på tidspunktet for anmodningen om momsfradrag.
Klagerens påstand og argumenter Klagerens repræsentant har  

 fremsat påstand om, at klageren kan fradrage momsen af omkostningerne til opstart og  

 etablering af diskotek, jf. 6. momsdirektivs artikel 17, stk. 2.
 Kravet om anmeldelse i  

 henhold til momslovens § 47, stk. 5, skal alene anses for et formelt krav,  

 der  

 ikke giver ToldSkat ret til at nægte fradrag, såfremt der ikke indgives  

 anmeldelse.
Repræsentanten har herved  

 bl.a. henvist til EF-domstolens dom i sagen C-400/98 (Breitsohl), hvor  

 domstolen kom frem til, at det ikke er en forudsætning for at opnå  

 momsfradrag  

 for etableringsomkostninger, at  

 myndighederne formelt har anerkendt den pågældende som afgiftspligtig.
Af EF-domstolens  

 dom i sagen C-268/83 (Rompelmann) kan udledes, at der foreligger en ret  men ikke  

 en pligt  til registrering ved udgiftsafholdelsen.
Klageren har objektivt set  

 påbegyndt selvstændig økonomisk virksomhed i den forstand, hvori udtrykket anvendes i artikel  

 4 i 6. momsdirektiv.
EF-domstolen har i flere sager fastslået, at virksomheder har ret til  

 fradrag for moms af etableringsomkostninger, uanset om virksomheden har været  

 momsregistreret eller ej under etableringsfasen.
Det afgørende for retten til  

 momsfradrag er, at der på anskaffelsestidspunktet foreligger en hensigt om,  

 at  

 varen/ydelsen skal anvendes til momspligtige aktiviteter.
Repræsentanten har  

 herved bl.a. henvist til sagerne C-268/83, C-97/90, C-110/94, C-400/98 og  

 C-110-147/98.
Klageren har godtgjort sin  

 hensigt om drift af økonomisk virksomhed.
Der er herved henvist til, at  

 klageren har taget kontakt til politimesteren, at forpagtningsaftalen  

 indeholder en begrænsning i ejendommens anvendelse, at klageren stedse har  

 haft  

 kontakt til myndighederne samt det foreviste fotomateriale.
SKAT, Hovedcentrets udtalelse Hovedcentret har indstillet  

 afgørelsen stadfæstet.
Klageren har ikke godtgjort at have været en afgiftspligtig person.
Der  

 foreligger ikke en erklæret hensigt herom, ligesom en sådan ej heller er  

 bestyrket på grundlag af objektive forhold.
Det påhviler den, der anmoder om  

 momsfradrag for omkostninger i forbindelse  

 med forberedende handlinger at godtgøre, at betingelserne herfor er opfyldt, hvilket ikke er  

 sket.
Endvidere er der konkret ikke grundlag for at godkende en del af de  

 påståede  

 fradrag, idet udgifterne ikke kan anses for afholdt af klageren, ligesom  

 nogle  

 af de afholdte udgifter efter deres karakter ikke er fradragsberettigede.  

 Henset til, at klageren ikke kan anses for at have været en afgiftspligtig  

 person, er det herefter ufornødent at tage stilling til, hvorvidt momsregistrering er en  

 betingelse for fradrag efter momslovens § 37.
Landsskatterettens bemærkninger og begrundelse Det er en forudsætning for  

 fradragsret efter momslovens § 37, at de udgifter som afgiften vedrører, har  

 tilknytning til en selvstændig økonomisk virksomhed efter momslovens § 3.
Det følger af 6.  

 momsdirektivs artikel 4, at som afgiftspligtige personer anses enhver, der selvstændigt og uanset stedet  

 udøver en af de i stk. 2 nævnte former for økonomisk virksomhed uanset  

 formålet  

 med eller resultatet af den pågældende virksomhed.
Det fremgår af stk. 2, 2.  

 pkt. at som økonomisk virksomhed anses blandt andet transaktioner, der  

 omfatter  

 udnyttelse af materielle eller immaterielle goder med henblik på opnåelse af  

 indtægter af en vis varig karakter.
I momslovens § 3 er det  

 formuleret således, at afgiftspligtige personer er juridiske eller fysiske personer, der driver selvstændig  

 økonomisk virksomhed.
I denne sag har klageren på  

 intet tidspunkt foretaget momspligtige transaktioner, og der er ikke grundlag  

 for at karakterisere klageren som en afgiftspligtig person.
Klageren har  

 endvidere ikke overfor myndighederne erklæret nogen hensigt om at ville drive  

 momspligtig virksomhed, og myndighederne har således ej  

 heller forinden de af klageren foretagne dispositioner godkendt klageren som en  

 afgiftspligtig person.
De med klagerens dispositioner forbundne udgifter kan følgelig ikke karakteriseres  

 som udgifter til forberedende handlinger i forbindelse med en momspligtig virksomhed,  

 ligesom der som følge af, at myndighederne ikke forinden de foretagne  

 dispositioner  

 har godkendt klageren som en afgiftspligtig person, ikke kan godkendes  

 fradrag  

 under henvisning hertil.
Retten finder ikke, at klageren under de angivne  

 omstændigheder med støtte i de af repræsentanten påberåbte domme fra  

 EF-domstolen, har opnået momsfradragsret for de afholdte udgifter.
Henset til  

 at de omhandlede udgifter således ikke kan anses for afholdt af klageren i dennes egenskab af  

 afgiftspligtig person, finder retten, at en stillingtagen til  

 momsregistreringens betydning for momsfradragsretten er ufornøden.
 Den påklagede afgørelse  

 stadfæstes derfor.
