(Bestyrelsesvederlag) § 1 I Bygge- og Boligstyrelsens bekendtgørelse nr. 99 af 4. februar 1994 om  

 almennyttig boligvirksomhed, som ændret ved bekendtgørelse nr. 253 af 8.  

 april 1994, foretages følgende ændring:
 § 7,  stk. 1, affattes således:
» § 7.  Det samlede årlige vederlag til  

 bestyrelsen må i et regnskabsår ikke overstige 40 kr. pr. lejemålsenhed for  

 de første 100 lejemålsenheder i selskabet og 24 kr. pr. lejemålsenhed for  

 selskabets øvrige lejemålsenheder.
Bestyrelsen kan dog hvert år træffe  

 beslutning om, at disse beløb reguleres i overensstemmelse med Danmarks  

 Statistiks timelønsindeks for industriens arbejdere med indekset for februar  

 1994 som basis.
Reguleringen kan foretages een gang årligt med indekset for  

 februar måned, første gang med virkning for det regnskabsår, der påbegyndes  

 efter den 30. juni 1995.« § 2 Bekendtgørelsen træder i kraft den 1. juli 1994. Hvis boligselskabets  

 regnskabsår påbegyndes senere end den 1. juli 1994, finder bekendtgørelsen  

 dog først anvendelse fra dette regnskabsårs påbegyndelse.
