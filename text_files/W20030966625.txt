Landsskatteretskendelse af 19. juni 2003 vedr.
Fragtstøtte  

 vedr. omkostninger ved erhvervsfragt til og fra ø - retserhvervelsestidspunkt As klage for indkomståret 2000 vedrører spørgsmålet, om  

 fragtstøtte skal indtægtsføres i indkomståret 2000.
Landsskatterettens  

 afgørelse Virksomhedsindkomst Skatteankenævnet har anset klageren for skattepligtig i 2000  

 af tilgodehavende fragtstøtte på 53.709 kr.
 Landsskatteretten nedsætter virksomhedsindkomsten med de anførte  

 53.709 kr.
Sagens oplysninger Klageren driver virksomhed med produktion, forarbejdning og  

 videresalg af planteprodukter.
Klageren har i det omhandlede indkomstår modtaget fragtstøtte  

 med 5.212 kr. som er indtægtsført.
Herudover har klageren i 2001 fået  

 udbetalt  

 fragtstøtte for 2000 på 53.709 kr., som klageren ikke har indtægtsført i  

 indkomståret 2000. Dette beløb er udbetalt i henhold til følgende annonce af  

 12/8 2000 i den lokale avis:
   

  

 Fragtstøtte.
Overgangsordning for år  

 2000 Vilkårene for udbetaling af fragtstøtte for år 2000 indebærer,  

 at det er vognmændene, der skal forestå formidling af fragtstøtte til de, der  

 har fået fragtet varer.
 Vognmandsforretningerne B I/S, C I/S og D A/S har besluttet, at  

 fordelingen til vognmandsforretningernes kunder sker i fællesskab via en  

 puljeordning, hvor vognmandsforretningernes refusion fra Rederiet E,  

 fratrukket  

 udgifter til puljedeltagernes interne administration, revisorbistand samt  

 annoncering, indgår.
Som fordelingskriterium anvendes kundernes omsætning med  

 puljedeltagerne vedrørende transport af varer til og fra øen, hvad enten  

 transporterne er udgået fra eller bestemt for h.h.v.
Jylland eller Sjælland.
Kun kunder som anmelder og dokumenter transportomsætning får  

 andel i puljemidlerne.
En samlet årlig transportomsætning med puljedeltagerne  

 mindre end kr. 15.000,- excl moms berettiger ikke til refusion.
 Fragtkompensationen udbetales i 2 rater tilsvarende Es refusion  

 til vognmandsforretningerne.
Første rate d. 15. november 2000 (á-conto for perioden 1/1-30/6  

 2000) og anden rate d. 31. marts 2001 (endelig opgørelse for år 2000) Fristen for anmeldelse at krav er h.h.v.:
15. september 2000 for første halvår af 2000 og 31. januar 2001 for andet halvår 2000 Anmeldelser modtaget efter d. 31. januar 2001 vil ikke komme i  

 betragtning.
 Begæring om refusion, vedlagt kopi af faktura, evt. bilag samt  

 erklæring om, med hvilken vognmandsforretning, man har fået transporteret  

 vare  

 fremsendes til:
F, mrk.: Fragtstøtte Udbetalingen sker i henhold til revisorudarbejdet  

 fordelingsregnskab,. Kreditnotaer fremsendes sammen med refusionsbeløbet,  

 idet  

 der dog forbeholdes ret til at modregne eventuelle tilgodehavender.
 Deltagerne i puljesamarbejdet er p.p. de tre ovennævnte  

 vognmandsforretninger.
 Såfremt andre vognmandsforretninger ønsker at tilmelde sig  

 puljen, kan dette ske ved henvendelse til en af nedenstående:
 B I/S, tlf.  ..
 C I/S, tlf.  ..
D ApS. tlf.  

  .. Annoncørerne har den 5. september 2000 præciseret, at ordningen  

 alene vedrører transporter foretaget af en af de tre puljedeltagere, samt  

 nedsat mindstegrænsen til 2.000 kr. ekskl. moms.
Vognmændene har modtaget fragtstøtten fra Rederiet E A/S for  

 overførsel af lastbiler.
Vognmændene skulle i forhold til rederiet søge om  

 støtte med henvisning til deres konkrete overførsel af lastbiler.
Skatteankenævnets  

 afgørelse Fragtstøtten på 53.709 kr. skal indtægtsføres som et  

 tilgodehavende i 2000.
Erhvervsindtægter skal som hovedregel medtages ved  

 indkomstopgørelsen, når der er erhvervet endelig ret til en bestemt ydelse.  

 Fragtstøtten vedrører refusion af betalte fragtudgifter i 2000, og  

 vognmændene  

 har i august 2000 meddelt deres kunder, at den fragtstøtte vognmændene  

 modtager  

 fra rederiet for fragt i 2000 vil blive refunderet kunderne på baggrund af  

 omsætningen mellem kunderne og vognmændene i 2000. Vognmændene har  

 uigenkaldeligt givet afkald på selv at modtage fragtstøtten fra rederiet og  

 har  

 i den forbindelse meddelt kunderne, at de har indgået et kontraktligt  

 forpligtende samarbejde, der indebærer, at fragtstøtten ubeskåret indgår i en  

 fælles pulje, hvorfra der på baggrund af omsætning med kunderne foretages en  

 af  

 revisor udarbejdet fordeling og udbetaling af den enkelte kundes refusion.  

 Selv  

 om der af praktiske årsager ikke måtte være indgået kontrakt mellem hver  

 enkelt  

 vognmand og den enkelte kunde om refusion af fragtstøtte, så er der ingen  

 tvivl  

 om, at der i forbindelse med den mellem vognmændene indbyrdes indgåede  

 kontrakt  

 og det til kunderne offentliggjorte indhold heraf, er givet en sådan  

 tilkendegivelse, at kunderne har erhvervet ret til refusion af fragtstøtten i  

 2000. Den enkelte kundes fragtstøtte kan opgøres og er opgjort pr. 31/12  

 2000,  

 og der er efterfølgende foretaget udbetaling.
Der er således erhvervet ret  

 til  

 fragtstøtten i 2000.
Ved behandlingen for Landsskatteretten har nævnet endvidere  

 anført, at kunden pr. 31/12 2000 kendte såvel de udsejlede fragtmængder som  

 den  

 faktiske fragtstøtte for 2000, hvorfor der er tale om en administrativ  

 forsinkelse vedrørende den endelige beregning heraf.
Der er tale om en  

 resolutiv betinget aftale, der ikke udskyder retserhvervelsestidspunktet.
Der  

 kan henvises til TfS 1998.202 og TfS 1998.608.
Klagerens påstand og  

 argumenter Fragtstøtten på 53.709 kr. skal ikke indtægtsføres i 2000.  

 Støttebeløbet udbetales af X Kommune til E A/S, som refunderer beløbene til  

 vognmændene på baggrund af vognmændenes ansøgning til rederiet.
Retten til de  

 udbetalte beløb tilfalder således vognmændene, og hverken kommunen eller  

 rederiet har indflydelse på, om beløbene viderebetales til vognmændenes  

 kunder.
Ved annoncen har tre af vognmændene besluttet at videregive de  

 udbetalte beløb med fradrag af omkostninger til vognmændenes kunder.
Det  

 fremgår ligeledes af annoncen, at kunderne skal indgive ansøgning om refusion  

 til vognmændenes revisor senest den 31/1 2001 og at beløbene forventes  

 udbetalt  

 den 31. marts 2001.
Den ved annonce af 12. august 2000 bekendtgjorte aftale mellem  

 vognmændene er ikke en juridisk bindende og uigenkaldelig aftale i forhold  

 til  

 vognmændenes kunder.
Aftalen kan når som helst ændres af vognmændene ved  

 indbyrdes aftale.
Skatteyders anmodning om udbetaling af kompensation sker  

 først ved indgivelse af ansøgning i januar 2001. Fragtstøtten kan ikke  

 beregnes  

 som tilgodehavende pr. 31. december 2000, idet det på dette tidspunkt er  

 ukendt  

 hvor mange kunder, der vil indsende ansøgning, idet eksempelvis  

 minimumbeløbet  

 vil afskære en del for at få andel i beløbet.
Ligeledes er det ukendt hvor  

 stort beløb, der fragår til administration af ordningen.
Endelig opgørelse af  

 beløbet sker derfor først, når alle ansøgninger er behandlet ultimo marts  

 2001.
Der kan ved vurderingen af beskatningstidspunktet henvises til  

 gældende retspraksis ved udbetaling af hektarstøtte og Ø-støtte, hvor  

 beskatningen først sker på udbetalingstidspunktet = godkendelse af  

 ansøgningen.  

 Dette gælder uanset om støtten eksempelvis udbetales i januar måned og  

 beløbet  

 vedrører foregående års høst/afgrøder.
Tilsvarende kan sammenlignes med  

 gældende regler vedrørende beskatning af efterbetaling fra landbrugets  

 andelsvirksomheder: mejeri, slagteri m.v., hvor beskatningstidspunktet først  

 indtræder ved endelig godkendelse af selskabernes årsregnskab og udbetalingen  

 af beløbet til medlemmerne, uanset at beløbet vedrører det foregående års  

 leverance til selskabet.
Der kan også henvises til TfS 1986.391.
 Det er ikke korrekt, at kunden den 31.12.2000 kender den  

 udsejlede fragtmængde, og den faktiske fragtstøtte, således at beregningen  

 heraf kun er en administrativ forsinkelse heraf.
Det beløb, kommunen har tilstillet rederiet til reduktion af  

 taksterne for lastbiltransport, udbetales fra rederiet til vognmændene efter  

 indgivelse af konkret ansøgning.
Den endelige beregning af vognmændenes  

 fragtstøtte kan derfor først foretages efter ansøgningsfristens udløb, idet  

 det  

 må formodes, at en del af rederiets kunder ikke har indgivet ansøgning, enten  

 på grund af forglemmelse eller manglende kendskab til ordningen.
Dette kan  

 eksempelvis være udenlandske kunder, eller kunder der kun har benyttet  

 rederiet  

 ganske få gange, og ikke har set de pågældende annoncer i dagspressen.  

 Ansøgningsfristen  

 udløber den 31. januar 2001, og refusionsbeløbet er opgjort på baggrund af de  

 indkomne ansøgninger og udbetalt den 28. februar 2001. Det fremgår af  

 annoncen,  

 at det er transportørerne/vognmændene, som er den retmæssige modtager af  

 beløbet.
Efterfølgende har 3  

 vognmandsfirmaer gensidigt besluttet at indgå samarbejde om tilbagebetaling  

 af  

 refusionsbeløbene til vognmændenes kunder.
I forbindelse med  

 tilbagebetalingen  

 til vognmændenes kunder skal der ske fradrag for omkostninger til  

 administration  

 af ordningen, ligesom der for hver enkelt ansøger er fastsat en  

 minimumsgrænse  

 for at få del i kompensationen.
Det er således ikke muligt at beregne  

 kompensationen som et tilgodehavende ultimo 2000, da vognmændene ikke kender  

 refusionen fra rederiet, før sagsbehandlingen af de indkomne ansøgninger til  

 rederiet er afsluttet den 28 februar 2001, og da vognmændene ikke ved, hvor  

 meget der kan tildeles hver enkelt kunde i kompensation før de indkomne  

 ansøgninger til vognmændene er behandlet, herunder beregning af  

 administrationsomkostninger og bortfald af ansøgninger under  

 minimumsomsætningen.
Den indgåede aftale mellem vognmændene kan ændres af vognmændene  

 ved gensidig enighed.
Vognmændenes kunder er ikke part i aftalen og har  

 derfor  

 ingen påtaleret.
Den kendsgerning at vognmændene har annonceret at ville  

 videregive beløbene til kunderne forhindrer ikke, at vognmændene ved gensidig  

 enighed kan ændre aftalen.
Derfor kan beløbene ikke være skattepligtige, før  

 ansøgningerne er behandlet, og beløbene er udbetalt.
En eventuel  

 ændring/bortfald af aftalen giver ikke vognmændenes kunder nogen vetoret, men  

 alene en bristet forventning.
Landsskatterettens  

 bemærkninger og begrundelse Efter statsskattelovens § 4 betragtes den skattepligtiges  

 samlede årsindtægter som skattepligtig indkomst.
Indtægter skal som  

 hovedregel  

 medregnes ved indkomstopgørelsen, når der er sket en endelig retserhvervelse.
Efter en samlet vurdering af fragtstøtteordningen og  

 administrationen heraf findes fragtstøtten først at skulle indtægtsføres i  

 indkomståret 2001. Der er herved henset til, at klageren først ved  

 meddelelsen  

 om den konkrete fragtstøtte kan anses at have et retskrav på et nærmere  

 angivet  

 støttebeløb.
Det bemærkes herved, at størrelsen af klagerens fragtstøtte  

 først  

 endeligt kunne gøres op i indkomståret 2001, idet denne udover at være  

 afhængig  

 af hans egen fragtmængde bl.a. afhang af størrelsen af den støtte, der efter  

 ansøgning udbetaltes til de vognmænd, der var gået sammen om ordningen, samt  

 af, hvor mange der søgte om støtte under denne ordning.
