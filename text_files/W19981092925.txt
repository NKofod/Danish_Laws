Kvinden havde pådraget sig en Colles-fraktur.
Bruddet blev sat  

 på plads, og armen blev gipsbandageret af en læge på en  

 skadestue.
Ved kontrol 2 uger senere blev det konstateret, at bruddet var  

 skredet, og hun blev herefter opereret på sygehusets  

 ortopædkirurgiske afdeling af en 1. reservelæge.
Der blev  

 påsat et såkaldt Hofmanns apparatur.
Der blev  

 efterfølgende foretaget røntgenundersøgelse til kontrol  

 af brudstillingen.
Patienten var i de næste par måneder til 7  

 kontrolundersøgelser, hvor de involverede læger fandt  

 tilfredsstillende forhold.
Ved fire af disse konsultationer blev hun  

 undersøgt af 1. reservelægen, som vurderede, at det var  

 unødvendigt at foretage røntgenundersøgelse af armen,  

 idet der ikke var mistanke om brudskred.
Ved kontrol en uge efter fjernelse af apparaturet blev behandlingen  

 afsluttet.
Da der var fundet betydelig bevægeindskrænkning, blev  

 patienten henvist til ergoterapi.
 Ved røntgenundersøgelse 3 måneder senere blev der  

 fundet stærkt forringet fejlstilling med vinkling på ca. 20  

 grader fremad af ledfladen.
Manglende røntgenkontrol af  

 håndledsbrud, fikseret med Hoffmanns-apparatur Nævnet lagde ved vurderingen af sagen vægt  

 på, at operationen blev foretaget i overensstemmelse med  

 sædvanlig praksis, samt at røntgenundersøgelse ved  

 operationens afslutning havde vist rimelige forhold og en betydeligt bedret  

 brudstilling.
Nævnet lagde endvidere væst på, at  

 håndledsbrud, der er sat på plads og fikseret med Hoffmanns  

 apparatur, kun sjældent skrider, hvorfor det ikke er gængs  

 praksis at foretage røntgenkontrol heraf, såfremt  

 røntgenundersøgelse efter påpladssætning har vist  

 tilfredsstillende forhold.
På denne baggrund fandt nævnet ikke  

 grundlag for at kritisere den behandling, patienten havde modtaget af 1.  

 reservelægen i forbindelse med operationen og de efterfølgende  

 kontrolundersøgelser.
