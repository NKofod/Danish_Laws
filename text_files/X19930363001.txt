 Afslag på dispensation til arbejdslederrepræsentanterne i  

 sikkerhedsgrupperne fra kravet om deltagelse i § 9 kursus.
 I skrivelse af den 1. marts 1993 har klaget over Direktoratet for  

 Arbejdstilsynets afgørelse af den 5. februar 1993 vedrørende afslag på  

 ansøgning om dispensation til arbejdslederrepræsentanterne i  

 sikkerhedsgrupperne fra kravet om § 9 uddannelse i bekendtgørelsen om  

 virksomhedernes sikkerheds- og sundhedsarbejde.
 Klagens indhold.
 Det anføres blandt andet til støtte for klagen, at er en meget lille  

 virksomhed, der kun beskæftiger 4 ledere, der alle sidder i  

 sikkerhedsudvalget, at konsekvensen af Arbejdstilsynets afslag kan  

 blive, at ledersiden skal udskiftes, hvorefter virksomheden ikke eksisterer,  

 og at ledersidens manglende interesse for at deltage i et § 9 kursus ikke  

 skal ses som en uvilje mod at opretholde et kvalificeret miljø, men alene er  

 udtryk for, at det er for meget for en lille virksomhed, at lO % af de  

 ansatte skal bruge tid på at vide og udføre det samme, samt at det betragtes  

 som spild af arbejdstid.
 Sagsforløb.
 Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds Frederiksborq amt  

 den 7. januar 1993 har oversendt ansøgning om dispensatlon fra kravet om, at  

 sikkerhedsgruppernes medlemmer skal have lejlighed tll at gennemgå et § 9  

 kursus til afgørelse i direktoratet.
Det fremgår endvidere, at  

 sikkerhedsudvalget har anbefalet, at der blev søgt om dispensation, således  

 at alene et medlem fra ledersiden af sikkerhedsudvalget gennemgår et § 9  

 kursus for derefter at overtage den fulde ledelsesmæssige kompetence i  

 sikkerhedsspørgsmål under økonomisk ansvar overfor firmaets administrerende  

 direktør og med reference til samme.
 Direktoratet afslog ved afgørelse af den 5. februar 1993 at meddele  

 dispensation.
Direktoratet har ved afgørelsen lagt vægt på, at reglerne om sikkerheds-  

 og sundhedsarbejdet har til formål at sikre, at sikkerhedsarbejdet foregår  

 decentralt.
Det er sikkerhedsgruppen, der primært varetager sikkerheds- og  

 sundhedsarbejdet, hvorfor det er en forudsætning, at det er arbejdslederen  

 for en afdeling eller et arbejdsområde, der danner sikkerhedsgruppen sammen  

 med sikkerhedsrepræsentanten.
Virksomheden opfylder ikke formålet med  

 reglerne ved alene at sende en daglig leder af sikkerhedsarbejdet på et § 9  

 kursus.
 Af direktoratets udtalelse fremgår, at det er direktoratets vurdering, at  

 en daglig leder af sikkerhedsarbejdet, som virksomheden kan udnævne med  

 hjemmel i bekendtgørelsens § 22, ikke kan erstatte arbejdslederne i  

 sikkerhedsgrupperne, samt at direktoratet ikke forstår, at det er nødvendigt  

 at udskifte ledersiden med den konsekvens, at virksomheden må ophøre, såfremt  

 ledersidens repræsentanter i sikkerhedsgrupperne skal på et § 9 kursus af 32  

 timers varighed, idet direktoratet er bekendt med, at der udbydes kurser, der  

 ligger uden for arbejdsledernes arbejdstider.
 Endvidere bemærker direktoratet, at det er dets praksis, at der ikke gives  

 dispensation fra kravet om deltagelse i § 9 kurser, bortset fra de tilfælde,  

 hvor virksomheden angiver at ophøre inden for kortere tid.
 På den baggrund har direktoratet indstillet, at direktoratets afgørelse af  

 5. februar 1993 om afslag på ansøgning om dispensation til  

 arbejdslederrepræsentanterne i sikkerhedsgrupperne fra kravet om deltagelse i  

 § 9 kursus fastholdes.
 Arbejdsmiljørådets indstilling.
 Klagen har i henhold til arbejdsmlljø1ovens § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.
 Arbejdsministeriets afgørelse.
Arbejdsministeriet skal i den anledning meddele, at man fastholder  

 direktoratets afgørelse af 5. februar 1993, hvorefter der meddeles afslag på  

 ansøgningen om dispensation til arbejdslederrepræsentanterne i  

 sikkerhedsgrupperne fra kravet om deltagelse i § 9 kursus.
Der henvises til §  

 60, jfr. § 24, stk. 5, i Arbejdsministeriets bekendtgørelse nr. 1181 af 18.  

 december 1992 om virksomhedernes sikkerheds- og sundhedsarbejde.
 Arbejdsministeriets begrundelse.
 Der er i afgørelsen lagt vægt på, at både den daglige leder af  

 sikkerhedsarbejdet og arbejdslederrepræsentanterne i sikkerhedsgrupperne skal  

 uddanne sig i sikkerheds- og sundhedsmæssige spørgsmål ved at deltage i et §  

 9 kursus samt på, at sikkerheds-og sundhedsarbejdet primært skal udføres af  

 sikkerhedsgruppen, hvorfor blandt andet arbejdslederrepræsentanterne bør  

 deltage i et § 9 kursus.
 P.M.V.
 E.B.
