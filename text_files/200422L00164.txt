Fremsat den 27. april 2005 af  

 videnskabsministeren (Helge Sander) Forslag til Lov  

 om ændring af lov om konkurrence- og forbrugerforhold på telemarkedet (Maksimale bindingsperioder ved udbud af  

 teleterminaludstyr, ophævelse af regler om småforbrugerabonnement og ændring  

 af  

 regler vedr. frit operatørvalg) § 1 I lov om konkurrence- og forbrugerforhold på  

 telemarkedet, jf. lovbekendtgørelse nr. 679 af 23. juni 2004, foretages  

 følgende ændringer:
 1.  


  

 § 1, stk. 1, nr. 3,  

  

 affattes således:
»3)  

 	  

 at sikre en række grundlæggende  

 brugerrettigheder for slutbrugerne i forbindelse med aftaler om levering af  

 elektroniske kommunikationsnet eller -tjenester med udbydere af elektroniske  

 kommunikationsnet eller tjenester og i forbindelse med aftaler om  

 levering af  

 teleterminaludstyr, der anvendes til mobilkommunikationstjenester.« 2.  


  

 § 2  

  

 affattes således:
»Loven finder anvendelse på udbydere af elektroniske  

 kommunikationsnet og -tjenester, ejere af elektroniske kommunikationsnet,  

 udbydere af teleterminaludstyr, der anvendes til  

 mobilkommunikationstjenester,  

 udbydere af betalingstelefoner, udbydere af nummeroplysningsdatabaser og  

 -registre, udbydere af informations- og indholdstjenester, udbydere af  

 adgangsstyringstjenester og indehavere af den industrielle ejendomsret til  

 adgangsstyringsprodukter og -systemer.« 3.  

  

 Efter  

 § 10  

 indsættes:
»§ 11.  

  

 Ministeren for videnskab,  

 teknologi og udvikling kan fastsætte regler med henblik på at forpligte  

 udbydere af teleterminaludstyr, der anvendes til  

 mobilkommunikationstjenester,  

 til at sikre grundlæggende brugerrettigheder i forbindelse med aftaler om  

 levering af teleterminaludstyr til slutbrugere.
Ministeren kan herunder  

 fastsætte nærmere regler om maksimale bindingsperioder i forbindelse med  

 faciliteter i teleterminaludstyr.
Stk. 2.  

  

 Ved fastsættelsen  

 af regler efter stk. 1 kan ministeren bestemme, at reglerne kun skal  

 gælde  

 for visse typer af aftaleforhold, herunder for aftaler med  

 ikke-erhvervsdrivende slutbrugere, og at reglerne ikke skal kunne fraviges  

 ved  

 aftale.« 4.  


  

 § 18, stk. 1,  

  

 affattes således:
»Ministeren for videnskab, teknologi og udvikling fastsætter  

 nærmere regler for de udpegede forsyningspligtudbyderes forpligtelser med  

 henblik på at tilgodese hensynet til sikring af grundlæggende  

 brugerrettigheder  

 i forbindelse med udbud og levering af forsyningspligtydelser.« 5.  

  

 I  

  

 § 22, stk. 2,  

  

 indsættes efter nr. 1  

 som ny nr. 2:
»2)  

 	  

 at udbydere af  

 teleterminaludstyr overholder regler udstedt i medfør af § 11,« Nr. 2 og 3 bliver herefter nr. 3 og 4.
 6.  


  

 35,  

 stk. 1  

  

 , affattes således:
»En udbyder af offentlige elektroniske kommunikationsnet eller  

 -tjenester, som i medfør af § 84 d er udpeget som havende en stærk  

 markedsposition på markedet for udbud af tilslutning til offentlige  

 telefonnet  

 på et fast sted, skal sikre, at slutbrugere hos denne har adgang til at  

 benytte  

 frit operatørvalg, jf. stk. 3, i det omfang udbyderen har indgået aftale  

 om samtrafik med andre udbydere af elektroniske kommunikationsnet eller  

 -tjenester med sigte herpå.« 7.  


  

 § 96, stk. 1, nr. 2,  

  

 affattes  

 således:
»2)  

 	  

 IT- og Telestyrelsens  

 afgørelser om udbydere af elektroniske kommunikationsnet eller -tjenester,  

 ejere af elektroniske kommunikationsnet samt udbydere af teleterminaludstyr  

 og  

 udbydere af betalingstelefoners overholdelse af § 13, stk. 1 og 3,  

 og  

 regler udstedt med hjemmel i §§ 9, 10-12 og § 14,« 8.  

  

 I  

  

 § 107, stk. 1  

  

 og 2, indsættes efter  

 »udbydere af betalingstelefoner«: », udbydere af teleterminaludstyr, der  

 anvendes til mobilkommunikationstjenester«.
§ 2 Stk. 1.  

  

 Loven  

 træder i kraft den 1. juli 2005, jf. dog stk. 2.
 Stk. 2.  

  

 § 1,  

 nr. 4, træder i kraft den 1. oktober 2005.
Bemærkninger til lovforslaget Almindelige bemærkninger Lovforslaget indeholder ændringer i telelovgivningen på tre  

 områder:
  

 	  

 Maksimale  

 bindingsperioder ved udbud af teleterminaludstyr   

 	  

 Småforbrugerabonnement   

 	  

 Frit operatørvalg Omfanget af telereguleringen foreslås udvidet, således at  

 reguleringen af maksimale bindingsperioder også kommer til at omfatte salg  

 m.v.  

 af teleterminaludstyr, der anvendes til mobilkommunikationstjenester.
 Lovforslaget ophæver herudover bemyndigelsen til  

 videnskabsministeren til at fastsætte nærmere regler for  

 forsyningspligtudbyderens udbud af et småforbrugerabonnement.
 Endelig sikrer lovforslaget en mere hensigtsmæssig  

 fastlæggelse af krav om, at en udbyder med stærk markedsposition skal give  

 kunder med abonnement hos selskabet adgang til at ringe via andre selskaber  

 ved  

 brug af en forvalgskode eller fast operatørvalg (under ét kaldet frit  

 operatørvalg).
A.
Gældende regler 1. Maksimale bindingsperioder ved udbud af  

 teleterminaludstyr Overordnet har kompetencedelingen vedrørende  

 bindingsperioder hidtil været den, at telelovgivningen regulerede  

 teleabonnementer (både direkte og indirekte bindinger), men ikke  

 teleterminaludstyret, som derfor var underlagt lovgivningens almindelige  

 regler,  

 herunder konkurrenceloven.
I telelovgivningen er der fastsat regler om  

 bindingsperioder i teleudbydernes kontrakter.
Videnskabsministeren er således  

 i  

 § 10, stk. 1, jf. stk. 2, nr. 1, i lov om konkurrence- og  

 forbrugerforhold på telemarkedet (jf. lovbekendtgørelse nr. 679 af 23. juni  

 2004) bemyndiget til at fastsætte nærmere regler om maksimale  

 bindingsperioder.
 Reglerne er udmøntet i § 8, stk. 1, nr. 2, i  

 bekendtgørelse nr. 666 af 10. juli 2003 om udbud af elektroniske  

 kommunikationsnet- og tjenester (udbudsbekendtgørelsen).
 Bestemmelsen i udbudsbekendtgørelsen indebærer, at en  

 teleudbyder maksimalt må have en uopsigelighedsperiode på 6 måneder inklusiv  

 opsigelsesvarsel på abonnementsaftalen, så private forbrugere kan være løst  

 fra  

 kontrakten med teleudbyderen om brugen af nettet eller tjenesten efter 6  

 måneder.
De gældende regler i telelovgivningen omfatter også  

 indirekte bindinger.
Indirekte bindinger kan ifølge IT- og Telestyrelsens  

 praksis bl.a. være bindinger i form af SIM-lås (en SIM-lås er en særlig  

 facilitet i en mobiltelefon, der betyder, at telefonen kun kan benyttes i  

 forbindelse med et bestemt teleselskabs SIM-kort). Efter IT- og  

 Telestyrelsens  

 praksis er det således ikke tilladt at knytte vilkår til en aftale eller på  

 anden måde indføre foranstaltninger, der direkte eller indirekte binder  

 private  

 forbrugere mere end 6 måneder, f.eks. ved at indføre SIM-lås på en telefon i  

 12  

 måneder, så det ikke er muligt  eller kun mod betaling af et større  

 gebyr - at  

 anvende telefonen hos et andet teleselskab.
IT- og Telestyrelsens praksis  

 indebærer, at den private forbruger har ret til gratis at få sin telefon låst  

 op efter 6 måneder, så telefonen kan bruges hos et andet teleselskab.
Efter telelovgivningen må en privat forbruger således højst  

 bindes til et bestemt teleselskab i 6 måneder.
Mobiltelefoner udbydes ofte  

 med  

 et tilskud fra et teleselskab, som til gengæld låser telefonen til det  

 pågældende  

 selskab ved en såkaldt SIM-lås.
 Telefonen købes ikke nødvendigvis hos et teleselskab, men  

 evt. i den almindelige detailhandel, og spørgsmålet om, hvor længe telefonen  

 må  

 være låst, er også underlagt konkurrenceloven.
Det fremgår af konkurrencelovens § 6, stk. 1 (jf.  

 lovbekendtgørelse nr. 539 af 28. juni 2002 som ændret ved lov nr. 381 af 28.  

 maj 2003 og lov nr. 1461 af 22. december 2004), at det er forbudt for  

 virksomheder m.v. at indgå aftaler, der direkte eller indirekte har til  

 formål  

 eller til følge at begrænse konkurrencen.
I henhold til bemærkningerne til  

 § 6 omfatter aftalebegrebet såvel horisontale som vertikale aftaler og  

 altså også aftaler mellem virksomheder og kunder.
 Det følger endvidere af konkurrencelovens § 6,  

 stk. 4, at Konkurrencerådet kan udstede påbud om at bringe overtrædelser  

 af § 6, stk. 1, til ophør.
Herudover fremgår det af konkurrencelovens § 9, at  

 Konkurrencerådet efter anmeldelse fra en virksomhed eller sammenslutning af  

 virksomheder kan erklære, at en aftale, vedtagelse eller samordnet praksis  

 ikke  

 efter de forhold, som Konkurrencerådet har kendskab til, falder ind under  

 forbuddet i § 6, stk. 1, og at der derfor ikke er grundlag for at  

 udstede påbud i medfør af § 6, stk. 4. Konkurrencestyrelsen har ved  

 en henstilling til mobiloperatørerne i 1998 vurderet, at aftaler om teknisk  

 binding af kunder, der rakte ud over et halvt år, ville være i strid med  

 Konkurrencerådets retningslinjer for god konkurrenceskik på teleområdet, og  

 at  

 sådanne aftaler efter Konkurrencestyrelsen opfattelse ville kunne udgøre en  

 konkurrencebegrænsende aftale omfattet af forbuddet i konkurrencelovens  

 § 6. Konkurrencestyrelsen har efter en fornyet vurdering i efteråret  

 2004  

 i en konkret sag vedr.
SIM-lås på 3G-mobiltelefoner tilkendegivet, at  

 styrelsen  

 ikke vil gribe ind over for aftaler om SIM-lås, som gælder i 12 måneder, når  

 aftalerne opfylder visse krav.
Konkurrencelovens bestemmelser suppleres af særlige regler  

 i telelovgivningen.
Forhold af konkurrencemæssig karakter vil således både  

 kunne være reguleret i konkurrencelovgivningen og i telelovgivningen.
Det fremgår dog af konkurrencelovens § 2, stk. 2,  

 at bl.a. forbuddet mod konkurrencebegrænsende aftaler ikke gælder, hvis  

 konkurrencebegrænsningen er en direkte eller nødvendig følge af offentlig  

 regulering.
De regler, der kan fastsættes i medfør af dette lovforslag, vil  

 dog  

 ikke forhindre, at konkurrenceloven kan finde anvendelse.
Det skyldes, at der  

 ikke i medfør af lovforslaget fastsættes en pligt til at indføre en bestemt  

 bindingsperiode  

 på SIM-lås m.v., men alene et loft for den maksimale bindingsperiode.
 Herudover vil Forbrugerombudsmanden kunne bedømme aftaler om  

 bindingsperioder ved salg af mobiltelefoner i henhold til § 1 i  

 markedsføringsloven, og Forbrugerklagenævnet vil kunne bedømme sådanne sager  

 efter bestemmelserne om urimelige aftaler i aftalelovens § 36 og  

 § 38  

 c.
 Der har ikke tidligere været en direkte regulering af  

 udbydere af teleterminaler vedrørende faciliteter, der binder en teleterminal  

 til en teleudbyder, herunder en SIM-lås-facilitet.
2. Småforbrugerabonnement § 18, stk. 1, i lov om konkurrence- og  

 forbrugerforhold på telemarkedet,indeholder i dag en bemyndigelse til  

 ministeren for videnskab, teknologi og udvikling til at fastsætte nærmere  

 regler vedrørende forsyningspligtudbyderens udbud af et særskilt  

 småforbrugerabonnement.
Bemyndigelsen er udmøntet i §§ 21-25 i  

 bekendtgørelse nr. 1254 af 14. december 2004 om forsyningspligtydelser.
3. Frit operatørvalg § 35, stk. 1, i lov om konkurrence- og  

 forbrugerforhold på telemarkedet regulerer kravet om frit operatørvalg, som  

 fremover vil gælde i forbindelse med udpegning af udbydere med stærk  

 markedsposition  

 på en række detailmarkeder, jf. lovens § 84 d.
Kravet om frit  

 operatørvalg  

 følger indtil videre af en overgangsbestemmelse i 7, stk. 4, i lov nr.  

 450  

 af 10. juni 2003.
Den gældende bestemmelse i § 35, stk. 1, implementerede  

 et EU-krav i art. 19 Europa-Parlamentets og Rådets direktiv 2002/22/EF af 7.  

 marts 2002 om forsyningspligt og brugerrettigheder i forbindelse med  

 elektroniske  

 kommunikationsnet og -tjenester (forsyningspligtdirektivet) (EF-Tidende 2002  

 nr.
L 108, s. 51).
B.
Baggrunden for lovforslaget 1. Maksimale bindingsperioder ved udbud af  

 teleterminaludstyr I september 2004 udtalte Konkurrencestyrelsen, at en  

 SIM-lås, der bandt en 3G-mobiltelefon til et bestemt selskab i 12 måneder,  

 ikke  

 ville falde ind under konkurrencelovens forbud mod konkurrencebegrænsende  

 aftaler.
Derved ændrede Konkurrencestyrelsen sin praksis, der siden december  

 1998 havde været en maksimalt tilladt bindingsperiode på 6 måneder.
Dette skabte usikkerhed om, hvorvidt grænsen var 6 eller 12  

 måneder, idet konsekvensen af 12 måneders SIM-lås for forbrugeren ville være,  

 at forbrugeren reelt var bundet hos selskabet i hele denne periode, uanset,  

 at  

 selve abonnementsaftalen kunne opsiges allerede efter 6 måneder.  

 Justitsministeriet udtalte i november 2004, at Konkurrencestyrelsens  

 udtalelse  

 ikke berørte IT- og Telestyrelsens kompetence til at træffe afgørelse i  

 henhold  

 til telelovgivningen.
IT- og Telestyrelsen traf efterfølgende en konkret  

 afgørelse, der fastholdt, at en SIM-lås skal ophæves efter 6 måneder, idet  

 det  

 i den konkrete sag udgør en indirekte binding i henhold til telelovgivningen.
 Men alligevel synes der fortsat at være usikkerhed om  

 reglerne.
 For at imødegå den usikkerhed på en enkel måde, udvider  

 nærværende lovforslag omfanget af telereguleringen, således at den også  

 kommer  

 til at omfatte salg m.v. af teleterminaludstyr, der anvendes til  

 mobilkommunikationstjenester.
2. Småforbrugerabonnement Den gældende bestemmelse i § 18 i lov om konkurrence-  

 og forbrugerforhold på telemarkedet indeholder en bemyndigelse til  

 videnskabsministeren  

 til at fastsætte nærmere regler for forsyningspligtudbyderens udbud af et  

 småforbrugerabonnement.
Forsyningspligtudbyderen, TDC, tilbyder på frivillig basis  

 i dag et småforbrugerabonnement (mini-abonnement), hvor den kvartalsvise  

 abonnementsafgift er lavere end et almindeligt fastnetabonnement.
Til gengæld  

 er minuttaksten højere, når man har talt for et vist beløb, og der gælder  

 visse  

 begrænsninger for kunder, der har et småforbrugerabonnement.
 Med hjemmel i den gældende bestemmelse er der i bekendtgørelse  

 nr. 1254 af 14. december 2004 om forsyningspligtydelser bl.a. fastsat regler  

 om, at forsyningspligtudbyderen kan afskære kunder, der har et  

 småforbrugerabonnement,  

 fra at ringe via andre selskaber (frit operatørvalg). Disse regler udgør en  

 undtagelse  

 til det generelle krav om frit operatørvalg.
Europa-Kommissionen har imidlertid tilkendegivet, at det  

 ikke inden for rammerne af EU-reglerne vil være muligt fremover at undtage  

 småforbrugerabonnementet fra frit operatørvalg, sådan som det er forudsat i  

 den  

 gældende danske regulering.
Forsyningspligtudbyderen er efter de danske  

 regler  

 ikke forpligtet til at udbyde abonnementet, og Kommissionen oplyser, at kun  

 obligatoriske småforbrugerabonnementer vil være omfattet af den særlige  

 undtagelse i EU-reglerne.
Kommissionen oplyser desuden, at det ikke er muligt  

 i  

 øvrigt at lave undtagelser fra kravet om adgang til frit operatørvalg, i det  

 omfang forsyningspligtudbyderen er underlagt dette krav i medfør af  

 SMP-reguleringen.
Dette lovforslag sikrer på den baggrund overensstemmelse  

 med  

 EU-reglerne.
Lovforslaget ophæver bemyndigelsen til videnskabsministeren  

 til at fastsætte nærmere regler for forsyningspligtudbyderens udbud af et  

 småforbrugerabonnement.
Småforbrugerabonnementet har hidtil tilgodeset  

 brugere med  

 et lavt telefonforbrug.
Der er imidlertid ikke efter den gældende regulering  

 en  

 pligt for forsyningspligtudbyderen til at udbyde et småforbrugerabonnement.  

 Forsyningspligtreguleringen har blot fastlagt særlige rettigheder og pligter  

 for forsyningspligtudbyderen, hvis denne vælger at udbyde et  

 småforbrugerabonnement.  

 En særskilt forsyningspligtregulering vedrørende abonnementer rettet mod  

 brugere med et lille telefonforbrug synes ikke nødvendigt i dag, da  

 konkurrencen i dag har tilvejebragt andre billigere tilbud til småforbrugere  

 end det abonnement, der udbydes af forsyningspligtudbyderen.
3. Frit operatørvalg § 35, stk. 1, i lov om konkurrence- og  

 forbrugerforhold på telemarkedet indeholder en regulering af frit  

 operatørvalg.  

 En udbyder med stærk markedsposition har i dag pligt til at give kunder med  

 abonnement hos selskabet adgang til at ringe via andre selskaber ved brug af  

 en  

 forvalgskode eller fast operatørvalg (under ét kaldet frit operatørvalg).
Ordlyden af den gældende bestemmelse indebærer en væsentlig  

 risiko for begrænsning af konkurrencen i tilfælde, hvor der er udpeget en  

 SMP-udbyder (udbyder med stærk markedsposition) på et abonnementsmarked, men  

 hvor det ikke er muligt at udpege en SMP-udbyder på det tilhørende  

 trafikmarked.
Det vil således herefter ikke være muligt for udbydere på  

 trafikmarkederne at tilbyde tjenester, der formidles via frit operatørvalg,  

 medmindre SMP-udbyderen på abonnementsmarkedet frivilligt giver adgang til  

 frit  

 operatørvalg.
Dette vil kunne undergrave fundamentet for reel konkurrence på  

 de  

 danske trafikmarkeder, hvor mange udbydere har baseret deres udbud på  

 grundlag  

 af adgangen til frit operatørvalg.
Hvis der f.eks. som følge af kravet om frit operatørvalg  

 måtte være opnået reel konkurrence på et trafikmarked, vil det efter den  

 gældende bestemmelse kunne føre til en ophævelse af kravet om frit  

 operatørvalg.  

 En ophævelse af kravet vil kunne medføre, at berørte brugere vil være tvunget  

 til at skifte selskab.
Som følge heraf vil der kunne ske en begrænsning af  

 konkurrencen med den konsekvens, at der formentlig vil skulle re-reguleres,  

 således at kravet om frit operatørvalg genindføres.
 Dette lovforslag sikrer en mere hensigtsmæssig fastlæggelse  

 af kravet om frit operatørvalg.
C.
Lovforslagets indhold 1. Maksimale bindingsperioder ved udbud af  

 teleterminaludstyr Hensigten med forslaget er at sikre, at der er  

 overensstemmelse mellem kravene til bindingsperioder for både  

 abonnementsaftaler og alle former for SIM-låsning m.v., og at disse spørgsmål  

 behandles af samme myndighed.
Med lovforslaget indsættes en bestemmelse i lov om  

 konkurrence- og forbrugerforhold på telemarkedet, der giver ministeren for  

 videnskab, teknologi og udvikling en bemyndigelse til at fastsætte regler om  

 brugerrettigheder ved udbud af teleterminaludstyr, der anvendes til  

 mobilkommunikationstjenester, herunder nærmere regler om bindingsperioder  

 knyttet til en SIM-lås eller lignende.
Reglerne vil gælde for både den  

 almindelige  

 detailhandel og teleselskaber (udbydere af elektroniske kommunikationsnet og  

 tjenester).
Selve bindingsperiodens længde vil blive fastsat i en  

 bekendtgørelse udstedt af ministeren for videnskab, teknologi og udvikling på  

 baggrund af en afvejning af hensynene til såvel forbrugerne som  

 teleudbydernes  

 interesse i at sikre et kundeforhold i en periode af en vis længde.
Det er  

 hensigten ved fastsættelse af bekendtgørelsesregler at begrænse kravet til at  

 angå forbrugeraftaler, jf. købelovens § 4a.
 Forslaget indeholder regler, der vil gælde bredt for alle  

 udbydere af teleterminaludstyr, der anvendes til  

 mobilkommunikationstjenester,  

 herunder udbydere af elektroniske kommunikationsnet- og tjenester samt andre,  

 der forhandler teleterminaludstyr.
Hensigten med forslaget er primært at regulere anvendelsen  

 af SIM-lås ved udbud af mobiltelefoner.
Men også andre faciliteter, der udgør  

 en binding mellem teleterminaludstyr, der anvendes til  

 mobilkommunikationstjenester  

 og teleudbydere vil kunne reguleres efter bemyndigelsesbestemmelsen.
 Tilsynet med overholdelse af den nye bestemmelse vil,  

 ligesom tilsynet med bindingsperioder knyttet til abonnementer, blive  

 placeret  

 i IT- og Telestyrelsen med mulighed for at indbringe styrelsens afgørelser  

 for  

 Teleklagenævnet.
Lovforslaget sikrer, at sager om anvendelsen af SIM-lås mv.  

 ved udbud af teleterminaludstyr, der anvendes til  

 mobilkommunikationstjenester  

 skal behandles efter telelovgivningen.
Reglerne i konkurrenceloven vil dog  

 stadig i princippet finde anvendelse.
Konkurrencestyrelsen har imidlertid ved  

 behandlingen af en konkret sag i efteråret 2004, som omtalt ovenfor under  

 pkt.  

 A, oplyst, at styrelsen ikke vil gribe ind over for aftaler om SIM-lås m.v.,  

 som indeholder en bindingsperiode på mindre end 12 måneder.
Herudover vil  

 Konkurrencestyrelsen  

 heller ikke i praksis gribe ind over for aftaler om SIM-lås m.v., som  

 indeholder en bindingsperiode under det loft, der fastsættes i medfør af  

 bemyndigelsen i dette lovforslag.
I praksis vil alle spørgsmål om bindingsperioder og  

 SIM-låse etc. således skulle behandles af IT- og Telestyrelsen.
Herved skabes  

 der klarhed omkring kravene på mobilområdet for branchen og sikkerhed for  

 varetagelsen  

 af forbrugernes interesser.
Det bemærkes, at dette lovforslag ikke ændrer ved den  

 bemyndigelse, der er i § 10, stk. 1, jf. stk. 2, nr. 1. Med  

 hjemmel i lovens § 10 er der i dag fastsat regler om maksimale  

 bindingsperioder, herunder at en teleudbyder ikke må anvende vilkår, som  

 indirekte binder forbrugere mere end seks måneder.
Efter IT- og  

 Telestyrelsens  

 praksis vil der f.eks. kunne være tale om en indirekte binding af en  

 forbruger,  

 hvis det er en forudsætning for køb m.v. af en billig mobiltelefon eller  

 andet  

 teleterminaludstyr, at der operettes en abonnementsaftale, og at telefonen er  

 bundet til det pågældende teleselskab (SIM-låst eller lignende) i en længere  

 periode.
Dette lovforslag ændrer ikke på den eksisterende hjemmel i  

 § 10,  

 men giver videnskabsministeren mulighed for bl.a. at fastsætte regler om  

 bindingsperioder, som direkte vedrører køb m.v. af teleterminaludstyr, der  

 anvendes til mobilkommunikationstjenester, uden at der nødvendigvis er  

 tilknyttet en abonnementsaftale.
Lovforslaget supplerer således § 10,  

 som  

 udgør hjemlen for de regler, hvorefter IT- og Telestyrelsen hidtil har  

 truffet  

 afgørelse i sager om bindingsperioder.
2. Småforbrugerabonnement Med lovforslaget ophæves den gældende regulering af  

 småforbrugerabonnementet.
Det sker ved en ophævelse af bemyndigelsen i lovens  

 § 18 til at fastsætte regler om et særskilt småforbrugerabonnement.
Som  

 konsekvens af lovforslaget vil reglerne om småforbrugerabonnement i  

 bekendtgørelse om forsyningspligtydelser blive ophævet, herunder reglerne om  

 at  

 forsyningspligtudbyderen kan afskære kunder, der har et  

 småforbrugerabonnement,  

 fra at ringe via andre selskaber (frit operatørvalg).
Lovforslaget forhindrer ikke, at forsyningspligtudbyderen  

 fortsat kan udbyde et særligt abonnement rettet mod brugere med et lavt  

 telefonforbrug.
Efter lovforslaget må forsyningspligtudbyderen dog ikke  

 fremover  

 afskære brugere fra adgangen til frit operatørvalg, i det omfang  

 forsyningspligtudbyderen er underlagt et krav herom efter reglerne om stærk  

 markedsposition i lovens § 35 eller efter overgangsreglerne i § 7,  

 stk. 4, i lov nr. 450 af 10. juni 2003. Forslaget kan dermed have den  

 konsekvens, at forsyningspligtudbyderen vælger at ophøre med at udbyde et  

 småforbrugerabonnement.  

 De berørte abonnenter vil i så fald skulle vælge et nyt abonnement hos  

 forsyningspligtudbyderen eller hos et andet selskab.
3. Frit operatørvalg Lovforslaget præciserer, hvornår kravet om adgang til frit  

 operatørvalg indtræder.
Med lovforslaget præciseres det, at kravet om frit  

 operatørvalg vil gælde for udbydere, der har stærk markedsposition på et  

 marked  

 for udbud af tilslutning til offentlige telefonnet (et abonnementsmarked).  

 Konkurrencesituationen på markeder for anvendelse af offentlige telefonnet  

 (trafikmarkeder) har således efter lovforslaget ikke betydning for, om kravet  

 om frit operatørvalg indtræder.
D.
Lovens administrative, økonomiske,  

 erhvervsmæssige og miljømæssige konsekvenser 1. Administrative og økonomiske konsekvenser for  

 stat, amter og kommuner Lovforslaget har ingen administrative eller økonomiske  

 konsekvenser for stat, amter og kommuner.
2. Økonomiske konsekvenser for erhvervslivet Lovforslaget har i  

 relation til ændringerne vedr. småforbrugerabonnementet potentielt marginale  

 negative konsekvenser for forsyningspligtudbyderen, men vil potentielt kunne  

 have positive konsekvenser for andre teleudbydere.
3.  

 Administrative konsekvenser for erhvervslivet Lovforslaget har små positive konsekvenser for  

 erhvervslivet, idet der skabes klarhed omkring reguleringen af  

 bindingsperioder  

 på mobilområdet, og da kompetencefordelingen mellem de ansvarlige myndigheder  

 gøres klarere, bliver det enklere at finde rette myndighed til at behandle  

 spørgsmål om bindingsperioder på mobilområdet.
Lovforslaget kan på  

 kort sigt have mindre negative konsekvenser for forsyningspligtudbyderen i  

 forbindelse med sikringen af adgang til frit operatørvalg også for kunder med  

 et småforbrugerabonnement.
Ligeledes kan der i en overgangsperiode være  

 mindre  

 negative konsekvenser, hvis forsyningspligtudbyderen vælger at ophøre med at  

 udbyde et småforbrugerabonnement.
Ophævelsen af reglerne om pligter vedr.  

 information m.v. vil dog også medføre en lettelse af de administrative byrder  

 for forsyningspligtudbyderen.
4. Administrative konsekvenser for borgerne Borgere, der har et  

 småforbrugerabonnement, vil evt. skulle vælge et andet abonnement, hvis  

 forsyningspligtudbyderen som konsekvens af lovforslaget måtte vælge at ophøre  

 med at udbyde et særligt småforbrugerabonnement.
Forslaget sikrer, at  

 borgerne  

 altid har adgang til frit operatørvalg.
5. Miljømæssige konsekvenser Lovforslaget har ingen miljømæssige konsekvenser.
E.
Forholdet til EU-retten Der er ikke krav til bindingsperioders længde på  

 teleområdet i EU-telereguleringen.
Bestemmelsen i § 35, stk. 1, er en præcisering af  

 den tidligere implementering af et EU-krav i art. 19 i Europa-Parlamentets og  

 Rådets direktiv 2002/22/EF af 7. marts 2002 om forsyningspligt og  

 brugerrettigheder i forbindelse med elektroniske kommunikationsnet og  

 -tjenester (forsyningspligtdirektivet) (EF-Tidende 2002 nr.
L 108, s. 51).
F.
Høring Lovforslaget har været i høring hos følgende:
Advokatfirma DLA Nordic A/S  

,  

  

 Advokat Hans Abildstrøm Advokatfirmaet Jonas Bruun  

, Advokatrådet  

, Amtsrådsforeningen i Danmark  

, Arbejderbevægelsens  

 Erhvervsråd, Banedanmark  

, Beredskabsstyrelsen  

, Beskæftigelsesministeriet  

, Bolignetforeningen  

,  

  

 c/o  

 Kristian Mikael Olesen Boligselskabernes  

 Landsforening  

, Brancheorganisationen for  

 Forbruger Elektronik  

, Broadcom  

, Center for Teleinformation  

,  

  

 Danmarks Tekniske Universitet, Direktør Knud Erik Skovby Christian Rovsing A/S  

, Consorte Danmark A/S  

,  

  

 Steen Malmberg Cybercity  

, DANSK IT  

, DSB  

, Danmarks Radio  

,  

  

 Direktionssekretariatet  

 KH 12. sal, Danmarks Rederiforening, Dansk EL-Forbund, Dansk Elektronik  

, Dansk Handel og Service  

, Dansk Industri  

, Dansk Internet Forum  

, Dansk Management Råd (DMR), Dansk Metal  

,  

  

 Hovedkontor, Dansk Metal  

,  

  

 IT-Sekr.,  

 Michael Antonsen Dansk Standard  

,  

  

 Christian  

 M.
Verholt Danske Energiselskabers  

 Forening  

, Danske Telecom  

,  

  

 Peter  

 Jerry Sørensen Datatilsynet  

, De Samvirkende  

 Invalideorganisationer  

, Demokratisk Lokalstation  

, Den Kristne Producentkomite  

,  

  

 Mogens Videbæk Det Centrale Handicapråd  

,  

  

 Socialministeriet, Devoteam, Fischer & Lorentz A/S  

, Ementor Danmark A/S  

, Equant  

, Erhvervs- og Boligstyrelsen,  

 Økonomi- og Erhvervsministeriet, Erhvervs- og  

 Selskabsstyrelsen, FAEM  

, FDA  

, FDA  

,  

  

 Landsformand  

 Viggo Bækgaard Finansministeriet  

, Finansrådet - Danske  

 Pengeinstitutters Forening, Forbrugerrådet  

, Forbrugerstyrelsen  

, Foreningen for Dansk  

 Internet Handel  

,  

  

 Formand Gert Birnbacher Forsikring & Pension  

,  

  

 Forsikringens Hus, Forsvarsministeriet  

, Frederiksberg Kommune  

,  

  

 Økonomidirektoratet, Færøernes Landsstyre  

,  

  

 Dir.  

 Jakup Thorsteinsson Føroya Tele  

, Global Connect  

, Grønlands Hjemmestyre  

,  

  

 Direktoratet  

 for Boliger og Infrastruktur, HK-/Privat  

,  

  

 Morten  

 Skov HTS Interesseorganisationen  

, Handelskartellet i Danmark  

, Hi3G Denmark ApS, IASTAR Danmark, c/o Radio Energy, ITEK IT- og Telestyrelsen  

, IT-Brancheforeningen  

,  

  

 Underdirektør  

 Jane Eis Larsen Indenrigs- og  

 Sundhedsministeriet  

, Jan Dupont Juridisk Institut  

,  

  

 Prof.dr.jur.  

 Jens Fejø Justitsministeriet  

,  

  

 Lovafdelingen, KL  

,  

  

 Økonomisk  

 Sekretariat, Kirkeministeriet  

, Komm  

,  

  

 c/o Kanal 2,  

 Bent Helvang Konkurrencestyrelsen  

,  

  

 Hans  

 Høj Kulturministeriet  

, Københavns Kommune  

,  

  

 Udenbys  

 afdeling, Københavns Universitet  

,  

  

 Det  

 Retsvidenskabelige Institut A, Professor dr. jur.
Mads Bryde Andersen LO - Landsorganisationen i  

 Danmark  

, Landbrugsraadet  

, Managing Director  

,  

  

 SuperTEL Danmark, John Topp McKinsey & Company  

, Miljø- og Energiministeriet, Ministeriet for Flygtninge,  

 Indvandrere og Integration, Ministeriet for Fødevarer,  

 Landbrug og Fiskeri  

, Mobiltelebranchen  

, Plesner, Svane, Grønborg  

,  

  

 Anders Zoega Hansen Powercom, Realkreditrådet  

, Samarbejdsforum for Danske  

 Lytter og seerorganisationer  

, Sammenslutningen af Lokale  

 Radio- og TV-stationer  

, Sekretariatet for  

 Teleklagenævnet  

, Service 900 Nævnet  

, Service Partner Sjælland  

, Skatteministeriet  

, Socialministeriet  

, Sonofon A/S  

, Statsministeriet  

, Stofa  

, Sundhedsstyrelsen  

, TDC  

, TEKNIQ, TELE  

 Greenland  

 A/S, TELMORE A/S  

, TV 2  

, Tele 2  

, Tele-Punkt Søborg A/S, Teleankenævnet  

, Telekommunikationsindustrien  

,  

  

 Direktør Ib Tolstrup, Telia A/S  

,  

  

 Jens  

 Ottosen-Støtt, TetraStar A/S  

,  

  

 Steen  

 Vedsegaard, Tiscali Danmark  

, Trafikministeriet  

, Transcom Danmark A/S  

, Udenrigsministeriet  

, Undervisningsministeriet  

, WorldCOM  

, debitel  

,  

  

 Per Nielsen, Århus Universitet  

,  

  

 Medieforsker  

 Frands Mortensen, Økonomi- og  

 Erhvervsministeriet Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Administrative og økonomiske konsekvenser for stat,  

 kommuner og amter Ingen Ingen Administrative og økonomiske konsekvenser for  

 erhvervslivet Lovforslaget har små positive konsekvenser for erhvervslivet,  

 idet der skabes klarhed omkring reguleringen af bindingsperioder på  

 mobilområdet,  

 ligesom kompetencefordelingen mellem de ansvarlige myndigheder gøres klarere.
 Lettelse af de  

 administrative byrder for forsyningspligtudbyderen.
 Lovforslaget kan på  

 kort sigt have mindre negative konsekvenser for forsyningspligtudbyderen.
Miljømæssige konsekvenser Ingen Ingen Administrative konsekvenser for borgerne Forslaget sikrer, at  

 borgerne altid har adgang til frit operatørvalg.
 Borgere, der har et  

 småforbrugerabonnement, vil evt. skulle vælge et andet abonnement, hvis  

 forsyningspligtudbyderen  

 som konsekvens af lovforslaget måtte vælge at ophøre med at udbyde et særligt  

 småforbrugerabonnement.
Forholdet til EU-retten Der er ikke krav til bindingsperioders længde på teleområdet  

 i EU-telereguleringen.
Bestemmelsen i § 35, stk. 1, er en præcisering  

 af den tidligere implementering af et EU-krav i art. 19 i Europa-Parlamentets  

 og Rådets direktiv 2002/22/EF af 7. marts 2002 om forsyningspligt og  

 brugerrettigheder i forbindelse med elektroniske kommunikationsnet og  

 -tjenester (forsyningspligtdirektivet) (EF-Tidende 2002 nr.
L 108, s. 51).
Bemærkninger til lovforslagets enkelte bestemmelser Til § 1 Til nr. 1 og 2 Lovens formål udvides til at omfatte sikring af  

 grundlæggende brugerrettigheder for slutbrugerne i forbindelse med aftaler om  

 levering af teleterminaludstyr, der anvendes til  

 mobilkommunikationstjenester.  

 Desuden udvides lovens anvendelsesområde til at omfatte udbydere af  

 teleterminaludstyr, der anvendes til mobilkommunikationstjenester.
Udvidelsen  

 indebærer bl.a., at de regler, der fastsættes i medfør af bemyndigelsen til  

 Videnskabsministeriet, jf. forslagets nr. 3, vil omfatte alle typer udbydere  

 af  

 teleterminaludstyr, der anvendes til mobilkommunikationstjenester.
Til nr. 3 Lovforslaget sikrer, at der i den sektorspecifikke  

 telelovgivning kan fastsættes direkte krav til bindingsperioders længde i  

 forbindelse med SIM-lås eller lignende.
Hensigten med forslaget er således  

 bl.a. at sikre, at der er overensstemmelse mellem kravene til  

 bindingsperioder  

 for både abonnementsaftaler og alle former for SIM-låsning, og at disse  

 spørgsmål behandles af samme myndighed.
Lovforslaget har primært sigte på bindingsperioder i form  

 af SIM-lås, men forslaget er ikke begrænset til kun at angå SIM-lås.
Reglerne  

 om maksimale bindingsperioder vil således også kunne omfatte andre former for  

 bindinger mellem teleterminaludstyr, der anvendes til  

 mobilkommunikationstjenester, og udbydere af elektroniske kommunikationsnet-  

 og  

 tjenester.
Forslaget bemyndiger videnskabsministeren til at fastsætte  

 nærmere regler om maksimale bindingsperioder i forbindelse med faciliteter i  

 mobilteleterminaludstyr, der anvendes til at binde udstyret til en bestemt  

 teleudbyder,  

 herunder brug af SIM-lås ved udbud af mobiltelefoner.
Det følger af IT- og  

 Telestyrelsens praksis vedrørende overholdelsen af bestemmelser fastsat i  

 medfør af lovens § 10, stk. 1, jf. stk. 2, nr. 1, at et krav  

 om  

 en maksimal bindingsperiode for f.eks.
SIM-lås vil indebære, at en udbyder af  

 teleterminaludstyr efter anmodning uden vederlag skal lukke en SIM-lås op  

 efter  

 udløbet af den tilladte bindingsperiode.
Mange udbydere af mobiltelefoni og -telefoner anvender i  

 dag et koncept, hvorefter slutbrugeren forpligter sig til at tegne et  

 abonnement, samtidig med at der indgås en købs- eller lejeaftale eller  

 lignende  

 om en mobiltelefon.
Konceptet indebærer blandt andet, at udbyderen via  

 tilskud  

 til mobiltelefonen muliggør, at slutbrugeren kan købe mobiltelefonen  

 billigere,  

 mod at den er SIM-låst.
Nærværende lovforslag sikrer en klarere regulering af  

 bindingsperioder i relation til bl.a.
SIM-lås, ved at kompetencen til at  

 fastsætte bestemmelser om bindingsperiodens længde, for så vidt angår alle  

 former for SIM-låsning på mobiltelefoner, placeres hos videnskabsministeren.  

 Lovforslaget  

 indebærer samtidig, at IT- og Telestyrelsen bemyndiges til at føre tilsyn med  

 overholdelse af bestemmelser om bindinger i forbindelse med brug af SIM-lås  

 og  

 lignende faciliteter i teleterminaler, der anvendes til  

 mobilkommunikationstjenester,  

 jf. forslaget i nr. 5.
Bindinger i teleterminaludstyr, der  

  

 ikke  

  

 anvendes til mobilkommunikationstjenester, er ikke omfattet af  

 lovforslaget.
Sådanne bindinger vil således forsat skulle bedømmes efter  

 konkurrenceloven.
Desuden vil sådanne bindinger kunne være omfattet af  

 reguleringen i udbudsbekendtgørelsen om indirekte bindinger.
Bestemmelsen vil udgøre en hjemmel til fastsættelse af krav  

 over for udbydere af teleterminaludstyr, der anvendes til  

 mobilkommunikationstjenester.
Der er således tale om et udvidet  

 anvendelsesområde  

 i forhold til bestemmelsen om bindingsperioder i lovens § 10. Omfattet  

 af  

 bestemmelsen vil således både kunne være udbydere af elektroniske  

 kommunikationsnet- og tjenester samt andre, der udbyder teleterminaludstyr,  

 herunder  

 den almindelige detailhandel.
Udbydere af teleterminaludstyr, der anvendes  

 til  

 mobilkommunikationstjenester, omfatter enhver, der stiller en teleterminal  

 til  

 rådighed (evt. mod betaling) i form af lån, køb, leje eller lignende til  

 slutbrugere.
Ved fastsættelsen af bekendtgørelsesregler vil det med  

 udgangspunkt i ovennævnte blive fastlagt nærmere, hvem reglerne vil kunne  

 anvendes over for.
Sigtet vil være at sikre, at enhver form for udbud af  

 teleterminaler til slutbrugere er omfattet.
Producenter af teleterminaludstyr  

 og udbydere i engros-leddet vil således ikke være omfattet.
Begrebet teleterminaludstyr er defineret i bekendtgørelse  

 om radio- og teleterminaludstyr og elektromagnetiske forhold, jf. § 3,  

 stk. 3, i bekendtgørelse nr. 132 af 4. marts 2003: »  

  

 Ved teleterminaludstyr  

 forstås et produkt eller en relevant komponent heri, der muliggør  

 kommunikation, og som er beregnet til at blive direkte eller indirekte  

 tilsluttet nettermineringspunkter i offentlige telenet  

  

 «.
Lovforslaget  

 omfatter dog kun teleterminaludstyr, der anvendes til  

 mobilkommunikationstjenester.
Lovforslaget omfatter enhver form for binding af  

 forbrugerne, hvorved de tvinges til at anvende (eller i praksis kun kan  

 anvende) et bestemt mobilteleselskabs net.
Det afgørende vil være, om der er  

 tale om en binding mellem teleterminaludstyr og et mobilteleselskabs net,  

 herunder  

 evt. bindinger i teleterminaludstyr som indgår som et mindre element i et  

 givent produkt.
Fastlæggelse af bindingsperiodens længde vil skulle ske  

 efter afvejning af hensynet til både teleudbyderne og beskyttelsen af  

 forbrugerne.
Ved fastlæggelse af bindingsperiodens længde vil  

 videnskabsministeren som udgangspunkt fastlægge en bindingsperiode, der  

 svarer  

 til den, der fastlægges for kontrakter om levering af elektroniske  

 kommunikationsnet- og tjenester efter bemyndigelsen i lovens § 10,  

 stk. 1, jf. stk. 2, nr. 1. Udmøntningen af bemyndigelsen vil ske  

 efter høring af relevante parter.
Hensigten med bestemmelsen i stk. 2 er at sikre, at  

 udmøntningen af den foreslåede bestemmelse kan begrænses til kun at gælde  

 forbrugeraftaler, jf. købelovens § 4a.
Det er hensigten ved fastsættelse  

 af bekendtgørelsesregler at begrænse dem til kun at finde anvendelse i  

 aftaler,  

 der indgås med ikke-erhvervsdrivende slutbrugere på samme måde som den  

 gældende  

 bindingsbestemmelse i udbudsbekendtgørelsen.
Til nr. 4 Den foreslåede ændring medfører, at det ikke længere vil  

 være muligt at fastsætte særlige regler vedrørende et småforbrugerabonnement.  

 Det indebærer bl.a., at forsyningspligtudbyderen ikke længere vil kunne  

 undtage  

 småforbrugerabonnementet fra adgang til frit operatørvalg.
Der er i §§ 21-25 i bekendtgørelse om  

 forsyningspligtydelser fastsat regler om bl.a. krav til  

 forsyningspligtudbyderen  

 om vejledning af slutbrugere, konvertering til og fra et  

 småforbrugerabonnement,  

 forsyningspligtudbyderens adgang til at fastsætte kontraktvilkår om f.eks.  

 afskæring af adgang til frit operatørvalg og pligt for  

 forsyningspligtudbyderen  

 til at sikre en begrænsning i udbredelsen af småforbrugerabonnementet.  

 Hensigten med de nævnte regler er at tilgodese hensynet til  

 forsyningspligtudbyderens mulighed for at indføre særlige begrænsninger ved  

 udbud af et småforbrugerabonnement og at tilgodese hensynet til slutbrugerne.  

 Bekendtgørelsesreglerne skal opveje ulemperne ved at afskære adgangen til  

 frit  

 operatørvalg.
Da forsyningspligtudbyderen ikke længere vil have mulighed for  

 at  

 afskære adgangen til frit operatørvalg for slutbrugere, der vælger et  

 småforbrugerabonnement, vil der ikke længere være behov for at opretholde en  

 særskilt  

 regulering af et evt. småforbrugerabonnement.
Det betyder, at der ikke længere vil være en regulering  

 vedrørende småforbrugerabonnement i forsyningspligtbekendtgørelsen.
De  

 gældende  

 bestemmelser om småforbrugerabonnement i §§ 21-25 i  

 forsyningspligtbekendtgørelsen  

 vil således blive ophævet.
 Forsyningspligtudbyderen vil fortsat have mulighed for at  

 udbyde et småforbrugerabonnement, men forsyningspligtudbyderen vil ikke  

 længere  

 have mulighed for at kræve, at slutbrugere ved valg af et  

 småforbrugerabonnement  

 afstår fra samtidig at anvende andre selskaber til udgående samtaler via frit  

 operatørvalg, hvis udbyderen efter lovens § 35 er underlagt et krav om  

 at  

 sikre adgang til frit operatørvalg.
Til nr. 5 Tilsynet med overholdelse af den nye bestemmelse om  

 maksimale bindingsperioder ved udbud af teleterminaludstyr vil, ligesom  

 tilsynet med overholdelse af bestemmelser om bindingsperioder knyttet til  

 abonnementer,  

 blive placeret i IT- og Telestyrelsen med mulighed for at indbringe  

 styrelsens  

 afgørelser for Teleklagenævnet.
Indførelse af en sektorspecifik regulering og  

 tilsynskompetence med dette lovforslag bevirker, at udbyderne af  

 teleterminaludstyrs, herunder teleudbydernes, anvendelse af SIM-lås og  

 lignende  

 faciliteter i teleterminaludstyr, der anvendes til  

 mobilkommunikationstjenester,  

 i praksis alene vil skulle bedømmes efter reglerne i telelovgivningen, og at  

 IT- og Telestyrelsen træffer afgørelse i sager om manglende overholdelse af  

 reglerne.
Konkrete forbrugerklager vil dog skulle behandles af det private  

 ankenævn (Teleankenævnet), som er godkendt i medfør af kapitel 2 i lov om  

 Forbrugerklagenævnet.
Til nr. 6 Det foreslås, at § 35, stk. 1, ændres, således at  

 konkurrenceforholdene på markeder for anvendelse af et net (trafikmarkeder)  

 ikke er afgørende for, om kravet om frit operatørvalg indtræder.
Det  

 indebærer,  

 at kravet om frit operatørvalg indtræder, hvis der ved manglende konkurrence  

 på  

 blot ét abonnementsmarked udpeges en udbyder med stærk markedsposition.  

 Herved  

 vil det være sikret, at brugernes frie valg af selskab ikke begrænses  

 uhensigtsmæssigt, og at forudsigeligheden i markedet og konkurrencen sikres  

 bedst muligt.
 Ændringen sikrer, at selv om der ikke udpeges en udbyder  

 med stærk markedsposition på trafikmarkederne, vil der fortsat kunne gælde et  

 krav om frit operatørvalg, hvis der udpeges en SMP-udbyder på et  

 abonnementsmarked.
Hvis der derimod ikke udpeges en SMP-udbyder på et  

 abonnementsmarked, vil kravet om frit operatørvalg dog ikke gælde på det  

 pågældende marked.
Hvis der f.eks. ikke udpeges en udbyder med stærk  

 markedsposition  

 på markedet for erhvervsabonnementer, så vil der ikke på dette marked gælde  

 et  

 krav om frit operatørvalg.
Til nr. 7 IT- og Telestyrelsens afgørelser om overholdelse af regler  

 fastsat i medfør af § 11 vil kunne indbringes for Teleklagenævnet.
Til nr. 8 § 107, stk. 1 og 2, foreslås ændret på grund af  

 udvidelsen af lovens anvendelsesområde, jf. forslagets nr. 2.
Til § 2 Loven foreslås at træde i kraft den 1. juli 2005 med  

 henblik på at sikre ikrafttræden hurtigst muligt.
 Ændringen af lovens § 18 med forslagets § 1, nr.  

 4, foreslås at træde i kraft den 1. oktober 2005 af hensyn til  

 forsyningspligtudbyderens muligheder for at varsle eventuelle ændringer i  

 eksisterende aftaler om småforbrugerabonnementer.
