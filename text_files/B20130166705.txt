Bekendtgørelse om ændring af bekendtgørelse om buskørsel § 1 I bekendtgørelse nr. 723 af 27. juni 2012 om buskørsel foretages følgende ændringer:
 1. I § 2, indsættes som stk. 4:
»Stk. 4. Straffelovens §§ 152-152 e finder tilsvarende anvendelse på høringsparternes videregivelse af fortrolige oplysninger.« 2. I § 29 indsættes som stk. 3:
»Stk. 3. Der kan ved udmåling af straffen for overtrædelse af denne bekendtgørelse lægges vægt på, hvilke økonomiske gevinster der er opnået eller forsøgt opnået ved den pågældende overtrædelse samt karakteren af den begåede overtrædelse.« § 2 Bekendtgørelsen træder i kraft den 1. januar 2014.
