Nr BTL 88 Betænkning over Forslag til lov om ændring af lov om foderstoffer og lov  

 om kvalitetskontrol med fisk og fiskevarer (Indførselskontrol m.m.)   

 Nr L 88 1995-96, 1. samling Afgivet af Landbrugs- og Fiskeriudvalget Afgivet: 19960228 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Der er af landbrugs- og fiskeriministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med det stillede  

 ændringsforslag.
Et mindretal (Enhedslistens medlem af udvalget) vil redegøre for  

 sin stilling til lovforslaget ved 2. behandling.
Mindretallet kan dog stemme  

 for det stillede ændringsforslag.
 ÆndringsforslagAf landbrugs- og fiskeriministeren, tiltrådt af  

udvalget:
 Til § 3 1) Paragraffen affattes således:
»§ 3 Loven træder i kraft den 1. juni 1996.« Bemærkninger Til nr. 1 Ifølge lovforslaget skulle loven træde i kraft den 1. marts  

 1996.
 Lovforslaget tilsigter i hovedsagen at etablere mulighed for at gennemføre  

 rådsdirektiv 95/53/EF om principperne for tilrettelæggelse af offentlig  

 kontrol på foderstofområdet.
 Fristen for gennemførelsen af direktivet er den 30. april 1998, og der  

 findes på den baggrund sammenholdt med lovforslagets øvrige ændringer ikke at  

 være hindringer for den mindre udsættelse af lovens ikrafttræden.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Ulla Tørnæs (V) Niels Højland (FP) Centrum-Demokraterne og Dansk Folkeparti havde ikke medlemmer i udvalget.
