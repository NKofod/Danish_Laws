 Ved kgl. resolution af 25. januar 1954 har Danmark ratificeret ovennævnte  

 konvention og slutprotokol, hvis tekst lyder som følger:
 Konvention mellem Danmark, Finland, Island, Norge og Sverige om gensidig  

 ydelse af mødrehjælp.
 Hans Majestæt Kongen af Danmark, Republikken Finlands præsident,  

 Republiken Islands Præsident, Hans Majestæt Norges Konge og Hans Majestæt  

 Kongen af Sverige, hvilke er kommet overens om at afslutte en konvention om  

 gensidig ydelse af mødrehjælp, har udnævnt til deres befuldmægtigede:
 Hans Majestæt Kongen af Danmark:
 Arbejds- og socialminister Poul Sørensen.
 Republikken Finlands Præsident:
 Socialminister Vieno Simonen.
 Republiken Islands Præsident:
 Stats- og socialminister Steingrimur Steinporsson.
 Hans Majestæt Norges Konge:
 Socialminister Aaslaug Aasland.
 Hans Majestæt Kongen af Sverige:
Statsråd og chef for socialdepartementet G.
E.
Strang; hvilke, behørigt befuldmægtigede, er kommer overens om følgende artikler:
 Artikel 1.
 De kontraherende lande forpligter sig til i overensstemmelse med  

 bestemmelserne i denne konvention at yde mødrehjælp til en kvinde, som  

 opholder sig i landet, og som er statsborger i et andet af de kontraherende  

 lande.
 Med statsborgere i et af landene ligestilles i denne konvention en kvinde,  

 som ikke selv er statsborger i landet, men som er eller senest har været gift  

 med en statsborger i vedkommende land.
 Med statsborgere i et af landene ligestilles endvidere en kvinde, som  

 tidligere har været statsborger i landet, og som ikke har erhvervet  

 statsborgerret i noget andet land.
 Artikel 2.
 Ved mødrehjælp forstås efter denne konvention understøttelse og hjælp, som  

 ifølge de i vedkommende land til enhver tid gældende almindelige bestemmelser  

 ydes i forbindelse med svangerskab og fødsel.
 Artikel 3.
 Med hensyn til betingelserne for retten til mødrehjælp ifølge denne  

 konvention gælder opholdslandets bestemmelser om ydelse af mødrehjælp til  

 landets egne statsborgere.
 Konventionen gælder ikke den, som tilhører de andre kontraherende landes  

 udenrigstjeneste.
 Artikel 4.
 Omkostningerne ved ydelsen af mødrehjælp ifølge denne konvention skal  

 fuldt ud afholdes af opholdslandet.
 Artikel 5.
Denne konvention medfører ingen indskrænkning i de kontraherende landes  

 ret til at give almindelige bestemmelser om udlændinges ret til at opholde  

 sig i vedkommende land.
Sådanne bestemmelser må dog ikke åbne mulighed for,  

 at denne konvention omgås.
 Artikel 6.
 Vedkommende myndigheder i de kontraherende lande træffer indbyrdes  

 overenskomst om de nærmere bestemmelser, der må anses nødvendige til  

 gennemførelsen af denne konvention.
 Artikel 7.
 Denne konvention skal ratificeres, og ratifikationsdokumenterne skal  

 snarest muligt deponeres i det islandske udenrigsministerium.
 Konventionen træder i kraft den første dag i den måned, som indtræffer  

 nærmest efter forløbet af to kalendermåneder, regnet fra udvekslingen af  

 ratifikationsdokumenterne.
 Artikel 8.
 Ønsker noget af de kontraherende lande at opsige konventionen, skal  

 skriftlig meddelelse herom tilstilles den islandske regering, som straks  

 efter skal underrette de andre kontraherende lande herom og om den dato, da  

 meddelelsen indløb.
 Opsigelsen gælder alene det land, som har foretaget den, og har gyldighed  

 fra den 1. januar, som indtræffer mindst 6 måneder efter, at den islandske  

 regering har modtaget meddelelse om opsigelsen.
 Konventionen skal være deponeret i det islandske udenrigsministeriums  

 arkiv, og bekræftede afskrifter skal af det islandske udenrigsministerium  

 tilstilles hver af de kontraherende landes regeringer.
 Til bekræftelse heraf har de respektive befuldmægtigede undertegnet denne  

 konvention.
 Udfærdiget i Reykjavik i et eksemplar på dansk, finsk, islandsk, norsk og  

 svensk, dog for det svenske sprogs vedkommende i to tekster, en for Finland  

 og en for Sverige, den 20. juli 1953.
 (sign.) Poul Sørensen.
 (sign.) Vieno Simonsen.
(sign.) Steingr.
Steinporsson.
 (sign.) Aaslaug Aasland.
(sign.) G.
E.
Strang.
 Slutprotokol.
 I tilslutning til undertegnelsen i dag af konventionen mellem Danmark,  

 Finland, Island, Norge og Sverige om gensidig ydelse af mødrehjælp har de  

 befuldmægtigede for de kontraherende stater afgivet følgende erklæring:
 Det har været de kontraherende landes hensigt at tilvejebringe  

 ligestilling mellem statsborgere fra de andre lande og landets egne  

 statsborgere med hensyn til de offentlige ydelser, som tilkommer de til  

 mødrehjælp berettigede.
 Til belysning af konventionens omfang har de enkelte lande tilkendegivet,  

 at følgende ydelser efter den for tiden gældende lovgivning falder ind under  

 konventionen:
 For Danmark:
 Hjælp i medfør af lov nr. 119 af 15. marts 1939 om  

 mødrehjælpsinstitutioner som ændret ved lov nr. 150 af 30. marts 1942 og lov  

 nr. 112 af 23. marts 1948.
 Hjælp i medfør af lov nr. 85 af 31. marts 1937 om bekæmpelse af sygelighed  

 og dødelighed blandt børn i de første leveår, jfr. lov nr. 107 af 13. marts  

 1943 og lov nr. 44 af 20. februar 1948.
 Hjælp i medfør af lov nr. 472 af 1. oktober 1945 om svangerskabshygiejne  

 som ændret ved lov nr. 182 af 20. maj 1952.
 Hjælp i medfør af lov nr. 236 af 30. april 1946 om lægeundersøgelse af  

 børn.
 Hjælp i medfør af lov nr. 362 af 4. juli 1946 om mælkehjælp.
 For Finland:
Bidrag i henhold til lov af 13. juni 1941 om moderskabsunderstøttelse; »moderskapsvård« i henhold til lov af 31. marts 1944 om  

 kommunale jordemødre; oplysning, rådgivning og hjælp, som de kommunale rådgivningskontorer for  

 »mødre- og barnavård« er pålagt at give mødre og børn i henhold til  

 lov af 31. marts 1944 om kommunale rådgivningskontorer for »mødre- og  

 barnavård«.
 For Island:
 Bidrag ifølge lov om folkeforsikring nr. 50 af 7. maj 1946 art. 34, stk. 1  

 og 4, jfr. lov nr. 1 af 12. januar 1952 art. 10, nr. 1, samt bidrag eller  

 ophold på sygehus eller fødselsanstalt ifølge lov nr. 104 af 30. december  

 1943 art. 33, stk. 4.
 For Norge:
 Hjælp ifølge lov om forsorg for børn af 10. april 1915 nr. 2.
 For Sverige:
 Moderskabsbidrag ifølge bekendtgørelse af 11. juni 1937 om  

 moderskabsbidrag.
 Mødrehjælp ifølge forordning af 11. juni 1937 om mødrehjælp.
 Forebyggende mødre- og børneforsort til i Sverige bosatte personer ifølge  

 bekendtgørelse af 15. juni 1944 angående statstilskud til forebyggende mødre-  

 og børneforsorg.
 Vederlagsfrie lægemidler ifølge bekendtgørelse af 22. juni 1939 angående  

 vederlagsfri udlevering af forebyggende lægemidler til visse kvinder og børn  

 og bekendtgørelse af 15. juni 1944 angående vederlagsfri udlevering af  

 lægemidler til visse kvinder lidende af svangerskabssygdomme.
 Jordemoderhjælp ifølge forordning af 30 juni 1943 om ansættelse af  

 distriktsjordemødre m.m.
 Fødselshjælp i statsanstalter og statsunderstøttede anstalter.
 Forsorg i statsunderstøttede spædbørnshjem eller mødrehjem.
 Denne slutprotokol træder i kraft samtidig med ovennævnte konvention og  

 skal have samme virkning og varighed som konventionen.
 Til bekræftelse heraf har de respektive befuldmægtigede undertegnet  

 nærværende slutprotokol.
 Udfærdiget i Reykjavik i et eksemplar på dansk, finsk, islandsk, norsk og  

 svensk, således at der på svensk er udfærdiget to tekster, en for Finland og  

 en for Sverige, den 20. juli 1953.
 (sign.) Poul Sørensen.
 (sign.) Veino Simonen.
(sign.) Steingr.
Steinpørsson.
 (sign.) Aaslaug Aasland.
(sign.) G.
E.
Strang.
 I overensstemmelse med konventionens art. 7, stk. 2, er denne for Danmarks  

 vedkommende trådt i kraft i forhold til Island og Sverige den 1. maj 1954 og  

 i forhold til Norge og Finland henholdsvis den 1. august og den 1. september  

 1954. Det til konventionen hørende slutprotokol er trådt i kraft samtidig med  

 konventionen.
 Udenrigsministeriet, den 18. november  

 1954.
H.C.
Hansen.
