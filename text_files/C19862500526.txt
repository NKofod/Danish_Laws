 1. Finansministeriet har i cirkulære LP. nr. 117/85 af  

 18.november 1985 meddelt, at der den 14.november s.å. i medfør af § 58,  

 stk.4, i lov nr.291 af 18.juni 1969 om tjenestemænd i staten, folkeskolen og  

 folkekirken er indgået nedenstående aftale med tjenestemændenes  

 centralorganisationer:
Kapitel 1 Almindelige bestemmelser om lønanciennitet § 1. En tjenestemands lønanciennitet er den forløbne tid efter det  

 tidspunkt, fra hvilket han er eller efter nedenstående regler anses for at  

 være indtrådt i den lønramme, hvortil hans stilling er henført.  

 Lønancienniteten regnes fra den første i en måned.
 § 2. En tjenestemand optjener lønanciennitet svarende til det tidsrum, i  

 hvilket han varetager sin stilling.
Stk. 2.  Den tid, i hvilken en tjenestemand udfører  

 tjeneste med mindst halvdelen af fuld tjenestetid eller gør midlertidig  

 tjeneste i anden stilling i henhold til tjenestemandslovens § 11, indgår  

 uafkortet i lønancienniteten.
Det samme gælder fravær under ferie, sygdom,  

 svangerskab og fødsel eller aftjening af værnepligt samt fravær under  

 suspension eller under ekstraordinær tjenestefrihed, for hvilken det i medfør  

 af tjenestemandslovens § 58, stk. 4, er bestemt, at tjenestemanden bevarer  

 lønanciennitet.
 Stk. 3.  Den tid, i hvilken en tjenestemand udfører  

 tjeneste med en tjenestetid, der er nedsat til mindre end halvdelen af fuld  

 tjenestetid, indgår tilsvarende nedsat i lønancienniteten.
 § 3. Den lønmæssige placering inden for lønrammer, der består af mere end  

 eet løntrin, fastsættes i forhold til den opnåede lønanciennitet, således at  

 tjenestemanden efter hver 2 års lønanciennitet henføres til aflønning på det  

 nærmeste højere løntrin inden for lønrammen, medmindre en anden periode eller  

 andet lønforløb er fastsat ved særskilt aftale.
Kapitel 2 Forhøjet lønanciennitet ved første ansættelse og genansættelse  som  

 tjenestemand § 4. I forbindelse med ansættelse som tjenestemand af personer, som under  

 virksomhed uden for statstjenesten har erhvervet en særlig arbejdsmæssig  

 erfaring eller særlige kvalifikationer af betydning for arbejdets udførelse,  

 kan lønancienniteten regnes fra et tidspunkt før ansættelsestidspunktet.
 § 5. Forhøjet lønanciennitet kan tillægges personer, der genansættes som  

 tjenestemænd, under hensyntagen til tidspunktet for og varigheden af den  

 forudgående ansættelse samt eventuelle uden for statstjenesten erhvervede  

 særlige arbejdsmæssige erfaringer af betydning for arbejdets udførelse.
 § 6. Afgørelse om tillæggelse af forhøjet lønanciennitet efter §§ 4-5  

 træffes af den ansættende myndighed.
§ 7. Personer, der er ansat i staten på tjenestemandslignende vilkår, på  

 overenskomst eller på andre vilkår, får ved umiddelbar overgang til  

 ansættelse som tjenestemand lønanciennitet på grundlag af den forudgående  

 tjeneste.
Ved overgang til ansættelse som tjenestemand gælder tillige  

 bestemmelsen i § 13.
Stk. 2.  Personer, der forud for overgang til  

 tjenestemandsansættelse er ansat på tjenestemandslignende vilkår, stilles,  

 som om det forudgående ansættelsesforhold var tilbagelagt som tjenestemand -  

 eventuelt med forudsat aspiranttid - i en stilling, der er klassificeret i  

 samme lønramme som den, hvorefter aflønning har fundet sted indtil  

 tjenestemandsansættelsen.
På grundlag heraf foretages lønmæssig placering i  

 den lønramme, hvortil tjenestemandsstillingen er henført, i overensstemmelse  

 med reglerne i kapitel 3.
 Stk. 3.  Personer, der er ansat på overenskomst eller på  

 andre vilkår end de i stk. 2 nævnte, indplaceres ved overgang til  

 tjenestemandsansættelse i den lønramme, hvortil tjenestemandsstillingen er  

 henført, på det løntrin, på hvilket årslønnen med eventuelt stedtillæg ligger  

 nærmest over den senest oppebårne nettoløn (* 1) incl. eventuelt stedtillæg.  

 Indplacering kan dog ikke ske på et højere løntrin end det, der ville være  

 opnået, såfremt det forudgående ansættelsesforhold var tilbagelagt som  

 tjenestemand - eventuelt med forudsat aspiranttid.
 Stk. 4.  Efter indplacering i medfør af stk. 3, sidste  

 punktum, opnås alderstillæg på det tidspunkt, da alderstillæg ville være  

 opnået, såfremt det forudgående ansættelsesforhold havde været tilbagelagt  

 som tjenestemand.
Kapitel 3 Lønanciennitet ved overgang til anden stilling m.v.
 § 8. En tjenestemand, der overgår til ansættelse i en anden  

 tjenestemandsstilling, der er henført til samme lønramme som den hidtidige,  

 får ved ansættelsen samme lønanciennitet, som er opnået under ansættelsen i  

 den hidtidige stilling.
 § 9. En tjenestemand, der overgår til lønmæssig placering i en højere  

 lønramme end den hidtidige, får en lønanciennitet, som svarer til, at han  

 opnår den løn inden for den højere lønramme, der ligger nærmest over den  

 senest opnåede løn i den lavere lønramme, medmindre det ved  

 omklassificeringsaftale er fastsat, at tjenestemanden bevarer sin hidtidige  

 lønanciennitet ved stillingens oprykning til højere lønramme/lønrammeforløb.
Stk. 2.  Lønnen, der lægges til grund ved lønmæssig  

 placering i henhold til stk. l, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form af rådighedstjeneste eller opgaver ud over normal tjeneste.  

 Lønmæssig placering kan dog ikke ske på et løntrin i den højere lønramme  

 under det sidst opnåede løntrin i den lavere lønramme.
Stedtillæg tages ikke  

 i betragtning.
 Stk. 3.  Lønancienniteten i den højere lønramme  

 fastsættes i øvrigt således, at tjenestemanden på de relevante tidspunkter  

 placeres på det løntrin, der giver ham en løn (incl. eventuelt særligt  

 tillæg), der ligger nærmest over den løn (incl. eventuelt særligt tillæg som  

 nævnt i stk. 2), han ved alderstillæg ville have opnået ved forbliven i det  

 hidtidige lønforløb.
 Stk. 4.  En tjenestemand, som efter at have gjort  

 tjeneste i en stilling i lavere lønramme på ny overgår til en stilling i  

 højere lønramme, kan tillægges forhøjet lønanciennitet i henhold til § 5,  

 jfr. § 6.
 § 10.  En tjenestemand, der overgår til en stilling, i  

 hvilken oprykning fra een lønramme til en højere ifølge lov, aftale eller  

 anden godkendt ordning finder sted efter anciennitet og under forudsætning af  

 tilfredsstillende tjenstlige forhold, og som er klassificeret med en højere  

 slutløn end den hidtidige stilling, placeres inden for den nye stillings  

 samlede lønforløb i overensstemmelse med reglerne i § 9, stk. 1-3.
§ 11. En tjenestemand, der overgår til en stilling, som er henført til en  

 lavere lønramme end den hidtidige, får samme lønanciennitet, som han ville  

 have haft, såfremt han på det tidspunkt, da hans indtræden i den højere  

 lønramme fandt sted, var overgået til en stilling i den lavere lønramme.
Den  

 dertil svarende lønanciennitet i den lavere lønramme forøges med den  

 lønanciennitet, der er optjent under den tilbagelagte ansættelse i den højere  

 lønramme.
 Stk. 2.  Ved overgang til en stilling som nævnt i § 10,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb i  

 overensstemmelse med stk. 1.
Kapitel 4 Personlige tillæg § 12. Såfremt en tjenestemand, der i medfør af tjenestemandslovens §§  

 12-13 sammenholdt med § 59, stk. 2, eller i øvrigt af anden ham utilregnelig  

 årsag er overgået til ansættelse i en stilling i en lavere lønramme end den  

 hidtidige, ville have opnået alderstillæg under fortsat ansættelse i den  

 hidtidige stilling, indgår sådant alderstillæg i opgørelsen af lønforskel,  

 der udlignes gennem ydelse af personligt tillæg i henhold til  

 tjenestemandslovens § 55.
§ 13. Såfremt en tjenestemand, der omfattes af § 7, ved lønmæssig  

 indplacering i forbindelse med tjenestemandsansættelsen opnår en løn, der er  

 lavere end den senest forud for tjenestemandsansættelsen oppebårne nettoløn,  

 ydes der ham inden for slutlønnen i den lønramme, hvori ansættelsen sker, et  

 personligt, ikke-pensionsgivende tillæg til udligning af forskellen.
Ved  

 slutløn forstås det beløb, slutlønnen udgør på indplaceringstidspunktet.
§ 14. Personlige tillæg efter § 13 aftrappes med enhver lønfremgang - bortset fra dyrtidstillæg.
Kapitel 5 Ikrafttrædelse m.v.
 - 15. Aftalen har virkning fra 1. april 1985 og kan opsiges med 3 måneders  

 varsel, dog tidligst til 1. april 1987.
 Stk. 2.  Personer, der tjenestemandsansættes i  

 lærerstillinger i staten, er ikke omfattet af aftalen.
 § 16. Følgende bestemmelser ophæves med virkning for tjenestemænd i  

 staten:
 Aftale af 6. december 1974 mellem finansministeren og  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Danmarks Lærerforening om lønanciennitet m.v. for  

 tjenestemænd i staten.
 Aftale af 12. oktober 1983 mellem finansministeren og  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om lønanciennitet  

 m.v. for tjenestemænd i staten.
 2. I tilslutning til ovennævnte cirkulære bemærkes  

 følgende:
 Aftalen har virkning fra 1.april 1985.
 Indstilling om forhøjet lønanciennitet ved første ansættelse og  

 genansættelse som tjenestemand i medfør af §§ 4 - 6 forelægges  

 Forsvarsministeriet.
Indstillingen skal indeholde oplysning om tidligere beskæftigelse, der er  

 relevant for arbejdet i tjenestemandsstillingen, herunder oplysning om  

 beskæftigelsens tidsmæssige placering.
Beskæftigelse, der alene kvalificerer  

 den pågældende til tjenestemandsstillingen, kan ikke begrunde forhøjet  

 lønanciennitet.
 Ved ansættelse skal der tages stilling til forhøjet lønanciennitet i  

 medfør af § 7, stk. 1 og 3, samt om personlige tillæg i medfør af §§ 12 og  

 13.
 Bonus, der har været ydet til kontraktansat personel i civilforsvaret og  

 forsvaret, som ikke var omfattet af en pensionsordning, indgår i nettolønnen  

 ved indplacering i forbindelse med overgang til tjenestemandsansættelse.
Bestemmelsen om bonus' medregning i nettolønnen finder anvendelse for  

 personer, som den 1. august 1982 eller senere er overgået eller overgår til  

 tjenestemandsansættelse fra en stilling af den omhandlede karakter.
Det  

 påhviler den enkelte tjenestemand at rette henvendelse til vedkommende  

 ansættende myndighed om eventuel ændring af indplaceringsgrundlaget.
 Det understreges, at § 7, stk.4, kun kan bringes i anvendelse, såfremt  

 bestemmelsen i § 7, stk. 3, sidste punktum, har haft betydning for  

 indplaceringen.
 Indstilling om forhøjet lønanciennitet i henhold til § 9, stk 4 forelægges  

 Forsvarsministeriet.
Finansministeriet har henledt opmærksomheden på tilføjelsen til  - 13 ,  

 hvorefter slutlønnen er det beløb, som slutlønnen udgør på  

 indplaceringstidspunktet.
Dette betyder, at slutlønnen i denne forbindelse  

 ikke reguleres, selv om der iøvrigt sker regulering af lønnen på det  

 pågældende skalatrin.
3. De under pkt. 1 og 2 fastsatte bestemmelser finder  

 anvendelse på kontraktansat personel, der er ansat på tjenestemandslignende  

 vilkår, medmindre andet er aftalt.
For øvrigt militært og civilt personel  

 følges de i de enkelte overenskomster og aftaler fastsatte bestemmelser for  

 tillæggelse af lønanciennitet m.v.
 4. Eventuelle tvivlsspørgsmål forelægges  

 Forsvarsministeriet.
 5. Følgende bestemmelser ophæves:
- Kundgørelse for Forsvaret B. 7-1978, - Kundgørelse for Forsvaret B. 24-1982, pkt.2, - Kundgørelse for Forsvaret B. 8-1984 og - Forsvarsministeriets skrivelse nr.6.kt.563.91-0.2428 af 16.oktober 1985 6.kt. 563.91-0 Hans Engell.
 R e t t e l s e r :
 1. I KFF B. 8-1978, pkt. 1, - 4, stk. 1, ændres ordet  

 »arrest« til »militær arrest«.
 2. I KFF B. 26-1985 foretages følgende rettelse  

 nederst i pkt. 1:
Direktør Erik Andersen, Direktoratet for Arbejdstilsynet, Landskronagade 33-35, 2100 København Ø., Tlf.: (01) 18 00 88 (* 1) Det vil sige den hidtil gældende løn med fradrag af det for den  

 hidtidige ansættelsesform eventuelt gældende pensionsbidrag.
Bonus, der har  

 været ydet til kontraktansat personel i civilforsvaret og forsvaret, som ikke  

 var omfattet af en pensionsordning, indgår i nettolønnen ved indplacering i  

 forbindelse med overgang til tjenestemandsansættelse.
