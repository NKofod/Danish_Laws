 Ifølge justitsministeriets cirkulæreskrivelse af 15. juli 1975 om kørsel i  

 forbindelse med gødningsspredning skal der ikke rejses tiltale for  

 overtrædelse af § 4 i justitsministeriets bekendtgørelse nr. 328 af 23.  

 november 1961, hvis en traktor med en tilkoblet 1- eller 2-akslet  

 gødningsspreder anvendes til slæbning af en traktor med påmonteret læssegrab,  

 såfremt sammenkoblingen er foretaget på en nærmere beskreven måde.
 Justitsministeriet skal i anledning af en henvendelse fra Landsforeningen  

 Danske Maskinstationer anmode om, at der heller ikke rejses tiltale, såfremt  

 en traktor med tilkoblet 1- eller 2-akslet gødningsspreder anvendes til  

 slæbning af et motorredskab med læssegrab, forudsat at sammenkoblingen er  

 foretaget som beskrevet i cirkulæreskrivelsen af 15. juli 1975.
P.
M.
V.
 E.B.
Bent Østerborg Til politiet.
