Resumé  



  

 En ansat i EU-direktoratet ansøgte i et brev direktoratet om  

 uddannelsesorlov.
EU-direktoratet afslog ansøgningen i en e-mail.
Den ansatte  

 bestred at have modtaget e-mailen.
Ombudsmanden udtalte at bestemmelserne og forarbejderne til  

 orlovsloven talte imod at betragte direktoratets e-mail som en afgørelse i  

 forvaltningslovens forstand.
E-mailen måtte i stedet anses som en  

 aftaleretlig  

 disposition.
Efter ombudsmandens opfattelse kunne det under de foreliggende  

 omstændigheder ikke kritiseres at EU-direktoratet besvarede ansøgningen om  

 uddannelsesorlov ved brug af e-mail.
Derimod burde EU-direktoratet enten have  

 gemt en udskrift af sin e-mail eller gemt e-mailen i elektronisk form.
 Det var ombudsmandens generelle opfattelse at god  

 forvaltningsskik tilsiger at ansættelsesmyndigheden normalt giver den ansatte  

 en begrundelse for et afslag på en ansøgning om uddannelsesorlov.  

 Ombudsmanden  

 havde ikke bemærkninger til det EU-direktoratet havde anført som begrundelse  

 for afslaget på uddannelsesorlov, nemlig at uddannelsesugerne var opbrugt.  

 (J.nr. 1999-0370-819).
Svar på ansøgning om uddannelsesorlov meddelt pr. e-mail Det fremgår af sagen at en  

 offentligt ansat, A, den 27. marts 1998 skriftligt ansøgte EU-direktoratet om  

 statslig uddannelsesorlov i perioden 19/10-98-26/3-99.
 Den 9. juni 1998 rykkede A  

 skriftligt for svar på sin ansøgning.
 Af As brev fremgik bl.a.  

 følgende:
Jeg forstår ikke, at jeg  

 endnu ikke har hørt noget.
Uddannelsesstedet skal vide besked. Ved brev af 1. juli 1998  

 klagede A til Ministeriet for Fødevarer, Landbrug og Fiskeri bl.a. over at  

 der  

 var gået næsten 3 måneder uden at hun havde modtaget svar på sin ansøgning.
 EU-direktoratet anførte i en  

 udtalelse af 19. august 1998 til ministeriet at A i april 1998 pr. e-mail  

 havde  

 fået svar på sin ansøgning af 27. marts 1998.
Den 3. oktober 1998  

 kommenterede A over for ministeriet direktoratets udtalelse.
Hun anførte i  

 den  

 forbindelse bl.a. følgende:
Jeg har i apr. 1998 fra  

 sekretariatet  

  

 ikke  

  

 modtaget afslag på  

 min ansøgning.
En udokumenteret påstand.
 D. 28/9-98 udbad jeg mig i  

 sekretariatet kopi af afslagsskrivelsen.
 D. 29/9-98 rykkede jeg, og  

 (B) var mig behjælpelig. (B) fandt ikke skrivelsen.
 D. 1/10-98 lå der, fra  

 ekspeditionssekretær (C), en  

  

 kladde  

  

 på mit bord.
 Se vedlagte bilag.
 Jeg ringede straks til (C)  

 og udbad mig originalkopi, idet en kladde ikke er dokumentation.
Ekspeditionssekretæren  

 oplyste, at skrivelsen var sendt pr. e-mail og slettet. Den 12. november 1998 traf  

 Ministeriet for Fødevarer, Landbrug og Fiskeri afgørelse i sagen.
 Af ministeriets afgørelse af  

 12. november 1998 fremgår bl.a. følgende:
For så vidt angår  

 spørgsmålet om dokumentation for EU-direktoratets afslag på Deres ansøgning  

 om  

 statslig uddannelsesorlov skal departementet bemærke, at man finder, at  

 afgørelser af denne karakter ikke nødvendigvis skal meddeles skriftligt.  

 Afgørelse/afslag samt begrundelse kan efter departementets vurdering meddeles  

 mundtligt og f.eks. noteres på medarbejderens personalesag.
Efter  

 departementets opfattelse har EU-direktoratet således ikke overtrådt  

 forvaltningsretlige regler ved at fremsende en intern e-mail med afslag på  

 Deres ansøgning om statslig uddannelsesorlov. Ved brev af 25. januar 1999  

 klagede A til mig bl.a. over ministeriets afgørelse af 12. november 1998  

 vedrørende meddelelse af afslag på uddannelsesorlov pr. e-mail.
I klagen  

 anførte hun bl.a. følgende:
 Statslig uddannelsesorlov:
 Direktionen stoler på  

 ekspeditionssekretæren vedr. hendes påståede e-mailafsendelse og besynderlige  

 kladde til mig.
Ingen medarbejdere, jeg har  

 drøftet dette forløb med, finder hendes version sandsynlig eller  

 professionel. Den 7. juli 1999 bad jeg  

 Ministeriet for Fødevarer, Landbrug og Fiskeri om en udtalelse i anledning af  

 den del af As klage der vedrørte ministeriets afgørelse af 12. november  

 1998  

 vedrørende meddelelse af afslag på uddannelsesorlov pr. e-mail.
I den  

 forbindelse skrev jeg bl.a. følgende til ministeriet:
   

 Af Karsten Loiborg mfl., Forvaltningsret (1994), s. 384, fremgår  

 følgende om afgørelsers form og meddelelse:
Det almindelige udgangspunkt, hvorefter afgørelser kan meddeles  

 mundtligt,  

 modificeres i praksis kraftigt af nogle almindelige forbehold.
Det følger af  

 god sagsbehandlingsskik, at skriftlige henvendelser besvares skriftligt,  

 medmindre borgeren erklærer sig enig i, at en mundtlig besvarelse er  

 tilstrækkelig.
Endvidere følger det af god sagsbehandlingsskik, at en part  

   

 også selvom betingelserne for efter FVL § 23 at begære en efterfølgende  

 skriftlig begrundelse ikke er opfyldt (fordi afgørelsen giver parten fuldt ud  

 medhold, eller fordi der er gået mere end 14 dage efter den mundtlige  

 meddelelse  

 om afgørelsen)  normalt har krav på at få en skriftlig bekræftelse på  

 en  

 mundtlig afgørelse. Af Forskningsministeriets vejledning om elektronisk dokumenthåndtering  

 og forvaltningsregler (1996), s. 17, fremgår bl.a. følgende om elektronisk  

 kommunikation:
 Det må antages, at en myndighed kan bruge elektronisk kommunikation  

 over for borgere og virksomheder:
 ...
  Ved besvarelsen af en henvendelse i elektronisk form (stiltiende  

 aftale om brug af elektronisk kommunikation).
Sidstnævnte tilfælde kan ses som udtryk for et almindeligt princip om,  

 at en myndighed bør svare ved brug af samme medie, som den private part har  

 brugt ved sin henvendelse, uanset om dette er brev, telefax, e-post eller  

 andet.
Elektronisk kommunikation kan dog kun anvendes i den udstrækning ingen  

 særlige grunde, navnlig sikkerhedsmæssige, taler mod at bruge elektronisk  

 kommunikation. Under henvisning til det ovenfor citerede og vedlagte kopi af kapitel 2  

 i omtalte vejledning beder jeg om ministeriets og direktoratets bemærkninger  

 til spørgsmålet om hvorvidt de gældende forvaltningsretlige regler blev  

 overholdt da As skriftlige ansøgning om uddannelsesorlov blev besvaret pr.  

 e-mail.
 For så vidt angår det af A anførte om manglende dokumentation for  

 afsendelse af e-mailen med afslaget på ansøgningen, henleder jeg ministeriets  

 og direktoratets opmærksomhed på min udtalelse trykt i Folketingets  

 Ombudsmands beretning for 1997, s. 198ff*, som vedlægges i kopi.
 På den baggrund beder jeg om at direktoratet og ministeriet i sine  

 udtalelser kommer ind på spørgsmålet om hvorvidt det forhold at den  

 pågældende  

 e-mail blev slettet og ikke kunne rekonstrueres, er i overensstemmelse med  

 gældende forvaltningsret.
Som sagen er oplyst for mig, indeholder hverken direktoratets afslag på  

 ansøgningen om uddannelsesorlov eller ministeriets afgørelse af 12. november  

 1998 nogen henvisning til de retsregler hvorefter afgørelserne er truffet.  

 Jeg  

 henviser til forvaltningslovens § 22 og beder om myndighedernes bemærkninger  

 hertil. Den 10. februar 2000 modtog  

 jeg en udtalelse af 13. september 1999 fra EU-direktoratet og en udtalelse af  

 10. februar 2000 fra Ministeriet for Fødevarer, Landbrug og Fiskeri.
 I udtalelsen af 13.  

 september 1999 anførte EU-direktoratet bl.a. følgende:
EU-direktoratet skal hertil  

 bemærke, at der var tale om en intern ansøgning fra en medarbejder om at få  

 bevilget statslig uddannelsesorlov.
Den omtalte e-mail fra (C) til (A) var en  

 orientering om, at direktoratet ikke i øjeblikket havde flere uddannelsesuger  

 til rådighed, og at hendes ansøgning derfor ikke kunne imødekommes i første  

 omgang.
Det bemærkes i den forbindelse, at (A) i løbet af sommeren 1998 fik  

 bevilget statslig uddannelsesorlov, da EU-direktoratet fik stillet yderligere  

 nogle uger til rådighed.
Statslig uddannelsesorlov er  

 reelt en ordning, hvor medarbejderen og institutionen skal være enige om at  

 benytte den.
Medarbejderen har ikke krav på uddannelsesorlov og kan ikke  

 beordres til at tage orlov.
Det fremgår til dels af § 2, stk. 2, i den  

 dengang  

 gældende aftale af 4. juni 1997 mellem Finansministeriet og en række  

 centralorganisationer om en styrket videre- og efteruddannelsesindsats i  

 staten  

 (aftale om statslig uddannelsesorlov) som gengivet i Finansministeriets  

 cirkulære af 10. juni 1997 (Fmst. nr. 39/97). Det fremgår også af  

 Finansministeriets Vejledning om Statslig Uddannelsesorlov fra 1. april 1997,  

 side 15 øverst.
Aftalen er nu afløst af aftale af 28. maj 1999 som gengivet i  

 Finansministeriets cirkulære af 9. juni 1999 (Fmst. nr. 019-99). Kopi af  

 aftalen af juni 1997 og af uddrag af nævnte vejledning vedlægges.
 Det er derfor  

 EU-direktoratets opfattelse, at der i sagen om statslig uddannelsesorlov ikke  

 er tale om en egentlig forvaltningsretlig afgørelse i henhold til § 2, stk.  

 1,  

 i forvaltningsloven, men om intern forvaltningsvirksomhed i forbindelse med  

 administration af ordningen.
Direktoratet mener, at det  

 også kunne have været forsvarligt at give (A) en telefonisk orientering (med  

 notat på sagen) om, hvordan sagen stod, idet der ikke kan indgås aftale om  

 uddannelsesorlov, hvis direktoratet ikke har uger til rådighed.
Det fulgte af  

 §  

 7, stk. 1, i den nævnte aftale af 4. juni 1997 mellem Finansministeriet og en  

 række centralorganisationer.
Det antal uger EU-direktoratet hvert år har til  

 rådighed bliver meldt ud ved særskilt brev fra Fødevareministeriets  

 departement.
Oprindelig fik EU-direktoratet i 1997 tildelt i alt 60 uger,  

 hvoraf halvdelen kunne anvendes i 1997 og den resterende del i 1998. Der var  

 derfor forholdsvis få uger til rådighed for EU-direktoratet.
EU-direktoratet skal i  

 øvrigt bemærke, at der i det daglige i et personalekontor er mange  

 henvendelser  

 fra medarbejdere med spørgsmål af forskellig art.
Det er nogle gange  

 tilfældigt, om henvendelsen sker telefonisk, ved personlig henvendelse, pr.  

 brev eller pr. e-mail.
Henvendelserne er som sagt af vidt forskellig art,  

 idet  

 der kan være tale om både ansøgninger, forskellige typer forespørgsler,  

 koordinering af en lang række praktiske ting og meget andet.
I nogle tilfælde  

 kan afgrænsningen af henvendelserne være vanskelig.
Det vil efter  

 EU-direktoratets opfattelse i en del af disse tilfælde gøre den daglige  

 administration af en række mindre sager og problemstillinger usmidig og reelt  

 forringe den service, som Sekretariatet yder direktoratets medarbejdere,  

 fordi  

 det vil medføre en unødvendig bureaukratisering af mange små sager, hvis det  

 i  

 alle tilfælde antages, at en henvendelse skal besvares ved brug af samme  

 medie,  

 der i første omgang er blevet benyttet.
Det skal i den forbindelse  

 understreges, at der er tale om en arbejdsplads, hvor henvendelser fra husets  

 medarbejdere og husets medarbejdere imellem i sagens natur ofte vil og også  

 bør  

 kunne foregå på en forholdsvis uformel måde, hvis tingene skal kunne fungere,  

 og der er tale om en lang række praktiske ting og mindre problemstillinger.  

 Samtidig vil en ansat i huset alle forhold taget i betragtning normalt have  

 nem  

 adgang til at henvende sig på rette sted, hvis der opstår tvivlsspørgsmål.
 Direktoratet finder det selv  

 uheldigt, at det ikke er muligt at fremskaffe en kopi af den e-mail, som  

 sekretariatets medarbejder oplyser, hun har sendt til (A), idet der i sagens  

 natur og i overensstemmelse med god forvaltningsskik skal være den nødvendige  

 dokumentation for, hvad der er passeret i en sag.
Det er i øvrigt i  

 direktoratet indskærpet, at tjenstlig korrespondance, meddelelser m.v. over  

 e-mail med hensyn til bl.a. journalisering skal behandles efter samme  

 retningslinier  

 som de for dokumenter i traditionel (papir)form gældende. Ministeriet for Fødevarer,  

 Landbrug og Fiskeri anførte i sin udtalelse af 10. februar 2000 bl.a.  

 følgende:
 Ministeriet for Fødevarer,  

 Landbrug og Fiskeri, departementet, skal indledningsvis bemærke, at man ikke  

 kan tilslutte sig EU-direktoratets generelle opfattelse, hvorefter  

 administrationen af statslig uddannelsesorlov alene har karakter af intern  

 forvaltningsvirksomhed, som ikke er omfattet af forvaltningslovens § 2, stk.  

 1.
 Det skal samtidigt bemærkes,  

 at departementet i forbindelse med behandlingen af (A)s brev af 3.  

 oktober  

 1998 ikke var bekendt med, at EU-direktoratet allerede den 10. juli 1998 pr.  

 e-mail havde meddelt (A), at hun havde fået tildelt den ansøgte statslige  

 uddannelsesorlov, og at (A)s ansøgning dermed fuldt ud blev  

 imødekommet.  

 Departementets afgørelse af 12. november 1998 blev derfor truffet på et  

 ufuldstændigt grundlag.
 Efter en fornyet gennemgang  

 og vurdering af sagen skal departementet herefter udtale følgende:
 Efter de for departementet  

 foreliggende oplysninger i sagen fik (A) omkring den 8. april 1998 en  

 skriftlig  

 meddelelse pr. e-mail fra EU-direktoratets sekretariat med følgende indhold:
Idet vi henviser til dit  

 brev af 27. marts -98 om statslig uddannelsesorlov i perioden 19. oktober 98  

   

 26. marts 99 skal vi gøre opmærksom på, at uddannelsesugerne for 1998 er  

 opbrugt.
Det er muligt at direktoratet får tildelt et antal uger senere på  

 året, hvorfor vi vil gemme din ansøgning. EU-direktoratet har  

 telefonisk over for departementet supplerende oplyst, at man på det  

 tidspunkt,  

 hvor (A) indgav sin ansøgning allerede havde disponeret over de tildelte  

 uddannelsesuger til 2 andre medarbejdere i direktoratet, samt at man  

 administrerede tildelingen af uddannelsesugerne således, at ansøgningerne  

 blev  

 ekspederet i den rækkefølge, de indkom, på betingelse af, at den pågældende  

 medarbejders chef havde godkendt det ansøgte kursus.
Direktoratet har desuden  

 oplyst, at det generelt har været vanskeligt at få medarbejdere til at søge  

 om  

 den statslige uddannelsesorlov, og at det altid har været muligt  

 efterfølgende  

 at skaffe yderligere andele af ministerområdets ugeantal, hvis direktoratet  

 havde behov for flere uger, end de oprindeligt bevilgede.
Det fremgår af sagens  

 dokumenter, at (A)s ansøgning af 27. marts 1998 ved påtegning af 8.  

 juli 1998  

 blev godkendt af hendes nærmeste chef, idet kursets indhold dog ikke havde  

 umiddelbar relevans for udførelsen af (A)s arbejde i ( ) kontor.
Det  

 fremgår  

 desuden af sagens akter, at EU-direktoratets sekretariat herefter gav (A)  

 skriftlig tilsagn om orloven pr. e-mail den 10. juli 1998.
På baggrund heraf finder  

 departementet, at den konkrete meddelelse, der blev sendt til (A) omkring den  

 8. april 1998  

  

 ikke  

  

 kan betegnes som  

 en egentlig forvaltningsretlig afgørelse, idet der ikke har været foretaget  

 en  

 realitetsbehandling af ansøgningen.
Meddelelsen må derimod efter  

 departementets  

 vurdering karakteriseres som en foreløbig tilkendegivelse om sagens status.  

 Efter departementets opfattelse stilles der ikke krav om, at sådanne  

 foreløbige  

 meddelelser meddeles skriftligt, men meddelelsen skal noteres på pågældende  

 medarbejders sag.
Uanset dette finder  

 departementet i øvrigt, at den konkrete meddelelse pr. e-mail til (A) omkring  

 den 8. april 1998 må karakteriseres som skriftlig, idet den fremstår i  

 bogstaver over for modtageren.
Man lægger i denne forbindelse desuden vægt  

 på,  

 at e-mail er en almindelig anvendt og accepteret måde at sende skriftlige  

 meddelelser internt blandt EU-direktoratets medarbejdere.
 Departementet finder  

 endvidere, at EU-direktoratet først har foretaget en egentlig  

 realitetsbehandling  

 af (A)s ansøgning den 8. juli 1998 ved og efter pågældende chefs  

 indstilling,  

 samt at afgørelsen på (A)s ansøgning herefter har givet hende fuldt ud  

 medhold.  

 I henhold til forvaltningslovens § 22 stilles der ikke krav om, at afgørelsen  

 skulle ledsages af en begrundelse.
 På baggrund af ovenstående  

 finder departementet, at både EU-direktoratets foreløbige meddelelse af primo  

 april 1998 og afgørelse af 10. juli 1998 begge sendt pr. e-mail til (A) er i  

 overensstemmelse med gældende forvaltningsretlige regler.
Under hensyn til  

 Ombudsmandens udtalelse (FOB 1997 s. 198) finder departementet for så vidt  

 angår spørgsmålet om den manglende dokumentation for afsendelsen af e-mailen  

 til (A) omkring den 8. april 1998, at det er i strid med gældende  

 forvaltningsret, at der ikke foreligger en udskrift af pågældende e-mail på  

 sagen.
Departementet finder dog, at der foreligger dokumentation for  

 indholdet  

 af e-mailen via det håndskrevne notat på sagen.
 For så vidt angår  

 Ombudsmandens spørgsmål vedrørende den manglende henvisning til de  

 retsregler,  

 hvorefter afgørelserne er truffet skal man for så vidt angår departementets  

 brev af 12. november 1998 oplyse, at man på baggrund af ovenstående  

 redegørelse  

 finder, at EU-direktoratet som meddelt ved e-mail af 10. juli 1998 har  

 truffet  

 en forvaltningsretlig afgørelse over for (A), som giver hende fuldt ud  

 medhold  

 i det ansøgte, og at der på baggrund heraf ikke stilles krav om begrundelse  

 eller henvisning til de retsregler m.v., hvorefter afgørelsen er truffet.
På baggrund heraf finder  

 departementet ikke anledning til yderligere bemærkninger i sagen. Den 14. februar 2000 sendte  

 jeg ministeriets udtalelse til partshøring hos A.
 Jeg har ikke modtaget  

 yderligere bemærkninger til sagen fra A.
Ombudsmandens udtalelse Det fremgår af sagen at der er uenighed mellem Dem og henholdsvis  

 EU-direktoratet og Ministeriet for Fødevarer, Landbrug og Fiskeri om hvorvidt  

 direktoratet har sendt en e-mail til Dem omkring den 8. april 1998 angående  

 Deres ansøgning om uddannelsesorlov.
De har i klagen af 25. januar 1999 til  

 mig og i Deres kommentar af 3. oktober 1998 til direktoratets udtalelse til  

 ministeriet anført at De ikke har modtaget en e-mail om dette emne i april  

 1998. Ministeriet har i sin udtalelse af 10. februar 2000 anført at De efter  

 de foreliggende oplysninger i sagen modtog en e-mail fra EU-direktoratets  

 sekretariat omkring den 8. april 1998.
Der er således forskellige opfattelser af om EU-direktoratet har sendt en  

 e-mail til Dem i april 1998. Ombudsmandsinstitutionen er ikke egnet til at  

 afklare et bevisspørgsmål som det foreliggende fordi ombudsmanden i  

 almindelighed ikke har mulighed for at afhøre vidner i sagen, men behandler  

 klager på et skriftligt grundlag.
En endelig konstatering af hvorvidt  

 EU-direktoratet har sendt en e-mail til Dem i april 1998, vil således ikke  

 kunne gennemføres inden for rammerne af min undersøgelse.
 Såfremt EU-direktoratets og  

 ministeriets opfattelse  hvorefter direktoratet omkring den 8. april  

 1998  

 sendte Dem en e-mail med det i ministeriets udtalelse af 10. februar 2000  

 refererede indhold  lægges til grund for behandlingen af sagen, giver  

 dette  

 mig anledning til at komme med nedenstående bemærkninger.
Min videre behandling af  

 sagen omfatter fire spørgsmål.
Det første drejer sig om hvorvidt  

 EU-direktoratets e-mail sendt til Dem omkring den 8. april 1998 må anses for  

 en  

 afgørelse i forvaltningslovens forstand.
Det andet spørgsmål drejer sig om  

 direktoratets brug af e-mail i den foreliggende situation.
Det tredje  

 spørgsmål  

 drejer sig om dokumentation for e-mailens afsendelse og originale indhold.  

 Endelig er det fjerde spørgsmål om direktoratets afslag på Deres ansøgning om  

 uddannelsesorlov  

 var tilstrækkeligt begrundet.
1. Afgørelsesbegrebet En række væsentlige  

 forvaltningsprocessuelle regler anvendes kun i sager hvor en  

 forvaltningsmyndighed  

 skal træffe afgørelse eller har truffet afgørelse.
 Forvaltningsloven indeholder  

 i § 2, stk. 1, følgende bestemmelse:
  

  

 § 2. Loven gælder for behandlingen af sager, hvori der er eller vil  

 blive truffet afgørelse af en forvaltningsmyndighed. I bemærkningerne til  

 forvaltningslovens § 2 (Folketingstidende 1985-86, tillæg A, sp. 115) er  

 bl.a.  

 følgende anført om spørgsmålet om hvornår der foreligger en afgørelse i  

 forvaltningslovens forstand:
Med udtrykket truffet  

 afgørelse sigtes til udfærdigelse af retsakter, dvs. udtalelser, der  

 går ud på  

 at fastsætte, hvad der er eller skal være ret i et foreliggende  

 tilfælde. Jeg har tidligere fremhævet  

 at det ved fastlæggelsen af forvaltningslovens afgørelsesbegreb bør  

 tilstræbes  

 at lade lovens regler finde anvendelse ved myndighedsudøvelse af besluttende  

 karakter dersom beslutningen er af en sådan art at der for de berørte parter  

 normalt vil bestå et væsentligt behov for at få tillagt lovens beføjelser, og  

 disse beføjelser i øvrigt vil være egnede til at tilgodese borgernes  

 interesser  

 i henseende til at øve indflydelse på myndighedens beslutningsprocesser.
Det er almindeligt antaget  

 at forvaltningsloven finder anvendelse i sager om ansættelse og afskedigelse  

 af  

 offentligt ansatte (tjenestemænd og overenskomstansatte) og i sager i øvrigt  

 hvor myndigheden kan siges at træffe afgørelse i forhold til en ansat.
Denne  

 opfattelse er lagt til grund i såvel ombudsmandspraksis, administrativ  

 praksis  

 og retspraksis.
 I Folketingets Ombudsmands  

 beretning for 1990, s. 355*, omtalte jeg således at ansættelses- og  

 afskedigelsesbeslutninger der er rettet til offentligt ansatte, og visse  

 andre  

 grundlæggende beslutninger vedrørende offentligt ansattes ansættelsesforhold  

 og  

 beslutninger angående disciplinære sanktioner mod offentligt ansatte, er  

 afgørelser.
 Derimod er  

 tjenestebefalinger og andre beslutninger der træffes i forbindelse med en  

 myndigheds ledelse og fordeling af de opgaver som det påhviler myndigheden at  

 varetage, ikke afgørelser.
Jeg har tidligere haft  

 lejlighed til at tage stilling til om en myndigheds beslutning om tildeling  

 af  

 lokalløn kan betragtes som en afgørelse i forvaltningslovens forstand.
Jeg  

 henviser til min beretning for 1998, s. 139f*.
 I en sag gengivet i min  

 beretning for 1998, s. 491f*, har jeg desuden vurderet spørgsmålet om en  

 forligsmæssig afskedigelse af en ansat kan betragtes som en afgørelse.
Spørgsmålet er om  

 EU-direktoratets afslag på Deres ansøgning om uddannelsesorlov må anses som  

 en  

 afgørelse der er omfattet af forvaltningsloven.
Bedømmelsen af dette  

 spørgsmål  

 afhænger i første omgang af lovgrundlaget i sagen.
 Den dagældende orlovslov  

 (bekendtgørelse nr. 5 af 8. januar 1996 af lov om orlov med senere ændringer)  

 indeholdt i § 2, stk. 1, nr. 1, følgende bestemmelse:
  

  

 § 2.  

  

 Personer over 25 år kan opnå orlov i op til 1 år til  

 deltagelse i godkendte offentlige uddannelser.
Det er en betingelse for at  

 opnå  

 orlov, at personen er medlem af en statsanerkendt arbejdsløshedskasse ved  

 orlovens start og bevarer medlemskab af en statsanerkendt arbejdsløshedskasse  

 i  

 hele orlovsperioden, og at beskæftigede dagpengeberettigede lønmodtagere har  

 haft beskæftigelse i mindst 3 år inden for de sidste 5 år og aftaler orloven  

 med arbejdsgiveren, Når beskæftigede  

 lønmodtagere og arbejdsgivere indgik aftale om orlov, skulle aftalen efter  

 orlovslovens  

 § 18 indeholde nærmere vilkår for deres tilbagevenden til arbejdspladsen.
Efter orlovslovens § 21,  

 stk. 2, 1. pkt., skulle ansøgning om orlov indgives til arbejdsformidlingen  

 der  

 traf afgørelse om bevilling af orlov.
Arbejdsformidlingen kunne efter  

 orlovslovens § 21, stk. 2, 2. pkt., tilbagekalde en bevilling om orlov hvis  

 betingelserne for orlov ikke længere var til stede.
 Arbejdsformidlingens  

 afgørelser om orlov kunne i henhold til orlovslovens § 21 a, stk. 4, ikke  

 indbringes for anden administrativ myndighed, jf. dog stk. 5.
 Af bemærkningerne til  

 orlovsloven (Folketingstidende 1992-93, tillæg A, sp.
 8862 og 8863) fremgår bl.a. følgende:
Med forslaget lægges der op  

 til, at adgangen til orlov skabes gennem en kombination af rammelovgivning og  

 overenskomstbaserede rettigheder.
Det forudsættes således, at  

 arbejdsmarkedets  

 parter via aftaler supplerer lovgrundlaget.
 .
 Hovedreglen for beskæftigede  

 er fortsat, at adgangen til orlov bygger på et aftalegrundlag, men som noget  

 nyt indføres der dog ret til orlov til pasning af egne børn i den første del  

 af  

 orlovsperioden, mens den resterende del af orlovsperioden fortsat opnås via  

 aftale.
Beskrivelse af de enkelte ordninger Orlov til uddannelse Der kan opnås orlov til  

 uddannelse i op til 1 år for personer over 25 år, der ønsker at deltage i en  

 godkendt offentlig uddannelse.
Beskæftigede lønmodtagere skal aftale orloven  

 med arbejdsgiveren. Ligeledes fremgår af  

 bemærkningerne til orlovsloven (Folketingstidende 1992-93, tillæg A, sp. 8871  

 og 8872) bl.a. følgende:
 De foreslåede ordninger er  

 et tilbud til lønmodtageren og arbejdsgiveren, men der er ikke krav på orlov,  

 bortset fra reglerne om orlov til børnepasning, hvor beskæftigede  

 lønmodtagere  

 har ret til orlov i op til 26 uger.
 Der er således primært tale  

 om ordninger, der hviler på aftaler mellem arbejdsgiveren og lønmodtageren.  

 De  

 nærmere vilkår for tilbagevenden efter orloven fastsættes i aftalen mellem  

 lønmodtageren og arbejdsgiveren.
Der indgås en forpligtende  

 aftale, der kan gøres gældende over for arbejdsgiveren, men der er ikke  

 indbygget et egentligt retskrav i ordningen. Ved lov nr. 402 af 31. maj  

 2000 om børnepasningsorlov blev bekendtgørelse nr. 6 af 5. januar 2000 af lov  

 om orlov med senere ændringer ophævet med virkning fra den 1. januar 2001,  

 jf.  

 børnepasningsorlovslovens § 21, stk. 1 og 2. Efter børnepasningsorlovslovens  

 §  

 21, stk. 3, kan personer der inden 1. januar 2001 er påbegyndt orlov til  

 uddannelse eller har opnået en bevilling af orlov til uddannelse, afholde  

 orlov  

 til uddannelse efter reglerne i lov om orlov.
Efter den dagældende  

 bekendtgørelse om orlov til uddannelse, sabbat og børnepasning  

 (bekendtgørelse  

 nr. 48 af 26. januar 1998) § 3, stk. 5, skulle lønmodtageren indgå en  

 skriftlig  

 aftale med arbejdsgiveren om orlov.
Aftalen skulle indeholde nærmere vilkår  

 for  

 tilbagevenden til arbejdspladsen.
 Den dagældende  

 bekendtgørelse om orlov til uddannelse, sabbat og børnepasning  

 (bekendtgørelse  

 nr. 48 af 26. januar 1998) indeholdt i kapitel 9 nærmere bestemmelser om  

 arbejdsformidlingens administration af ordningen.
Efter orlovsbekendtgørelsens  

 § 60, stk. 1, skulle ansøgning om orlov indgives til arbejdsformidlingen der  

 traf afgørelse om bevilling af orlov.
Arbejdsformidlingens afgørelser kunne  

 ikke indbringes for anden administrativ myndighed, jf. orlovsbekendtgørelsens  

 §  

 68, stk. 1. En afgørelse truffet af arbejdsformidlingen om tilbagekaldelse af  

 en bevilling om orlov kunne dog inden 4 uger efter at klageren havde fået  

 meddelelse om afgørelsen, indbringes for Arbejdsmarkedets Ankenævn.
 Arbejdsformidlingen kunne  

 efter bestemmelsen i orlovsbekendtgørelsens § 64 yde arbejdsgivere bistand  

 bl.a.  

 i forbindelse med orlovsaftaler.
 Efter bekendtgørelsens § 65  

 skulle arbejdsformidlingen i forbindelse med orlov til uddannelse til  

 lønmodtagere bl.a. påse at der i forbindelse med lønmodtagerens orlov var  

 aftalt nærmere vilkår for tilbagevenden til arbejdspladsen, jf. § 3, stk. 5.
 Cirkulære nr. 67 af 10. maj  

 1995 om orlov til uddannelse, sabbat og børnepasning indeholder bl.a.  

 følgende  

 bestemmelser:
  

  

 § 2.  

  

 Ansatte kan opnå orlov i mindst 1 uge i sammenhæng og op til 1  

 år til deltagelse i godkendte offentlige uddannelser.
Orloven kan deles op i  

 flere perioder.
 Stk. 3. Orloven skal  

  

 aftales  

  

 med ansættelsesmyndigheden.
Specielt for ansatte i staten og folkekirken Bevilling af orlov § 12.  

  

 Det er ansættelsesmyndigheden, der afgør, om der kan gives  

 orlov til uddannelse og sabbat. Af Finansministeriets  

 vejledning om statslig uddannelsesorlov af 1. april 1995 fremgår bl.a.  

 følgende:
Frivillighed Ordningen er frivillig.  

 Medarbejderen og institutionen skal være enige om at benytte den.
Medarbejderen har således  

 ikke krav på uddannelsesorlov og kan ikke beordres til at tage orlov. Som det fremgår af det  

 ovenfor citerede fra bemærkningerne til orlovsloven, blev det forudsat at  

 arbejdsmarkedets parter via aftaler supplerede lovgrundlaget.
 I cirkulære nr. 75 af 10.  

 juni 1997 om en styrket videre- og efteruddannelsesindsats i staten er  

 gengivet  

 den dagældende aftale mellem Finansministeriet og Statsansattes Kartel mfl.  

 om  

 en styrket videre- og efteruddannelsesindsats i staten.
 Af cirkulæret fremgår bl.a.  

 følgende:
AFTALE OM EN STYRKET VIDERE- OG EFTERUDDANNELSESINDSATS I STATEN Der er derfor aftalt at:
 § 1.  

  

 Der afsættes en pulje på 72 mio. kr. til videre- og  

 efteruddannelse (VEU-midler). VEU-midler anvendes til lønopfyldning under  

 videre- og efteruddannelse af mere end 5 dages varighed.
 § 2.  

  

 VEU-midler kan således anvendes til at supplere den ydelse,  

 som medarbejdere oppebærer under uddannelse/uddannelsesorlov i henhold til  

 lov  

 om orlov, lov om arbejdsmarkedsuddannelser og lov om voksenuddannelsesstøtte.
 Stk. 2. Er der enighed om at anvende VEU-midler til  

 uddannelse/uddannelsesaktiviteter, hvor medarbejderen ikke oppebærer  

 godtgørelse, forudsættes det, at ansættelsesmyndigheden yder et beløb  

 svarende  

 til godtgørelsen.
§ 7.  

  

 For hvert ministerområde udmeldes en maksimumsgrænse for  

 antallet af VEU-uger i perioden.
Maksimumsgrænsen for samtlige  

 ministerområder  

 vil i overenskomstperioden svare til 47.000 uger (svarende til 72 mio. kr.,  

 jf.  

 § 1).
 § 11.  

  

 VEU-midler afsættes som en midlertidig ordning, der løber til  

 og med udgangen af finansåret 1998. Det vil sige, at aftaler om brug af  

 VEU-midler skal være indgået senest den 31. december 1998, og orloven skal  

 være  

 påbegyndt den 31. marts 1999.
Stk. 2.  

  

 Såfremt der i perioden ændres i de ovennævnte love, tages  

 følgevirkningerne af dette op til drøftelse mellem parterne. Som det fremgår, hviler  

 ordningen om uddannelsesorlov på aftaler mellem arbejdsgiveren og  

 lønmodtageren.
Ordningen om uddannelsesorlov omfatter både offentlige og  

 private arbejdsgivere.
 Som bestemmelserne i den  

 dagældende orlovslovs § 2, stk. 1, nr. 1, og den dagældende  

 orlovsbekendtgørelses  

 § 3, stk. 5, var formuleret, var det således klart forudsat at der skulle  

 indgås en aftale mellem Dem og ansættelsesmyndigheden om uddannelsesorlov.
 Bemærkningerne til  

 orlovsloven indeholdt endvidere en klar forudsætning om at  

 ansættelsesmyndigheden  

 og De skulle aftale tidspunkt og omfang af uddannelsesorloven.
 Ligeledes forudsætter de  

 særlige regler for ansatte i staten i cirkulære nr. 67 af 10. maj 1995 at  

 uddannelsesorlov  

 skal aftales med ansættelsesmyndigheden.
 I lovgrundlaget for  

 ordningen om uddannelsesorlov var således indeholdt en udtrykkelig  

 bemyndigelse  

 for ansættelsesmyndigheden til at benytte aftale i forbindelse med  

 uddannelsesorlov.
 Afgørelsen om uddannelsesorlov  

 blev truffet af arbejdsformidlingen, jf. orlovslovens § 21, stk. 2, 1. pkt.,  

 og  

 bekendtgørelsens § 60, stk. 1.
 Den omstændighed at det af §  

 12, stk. 1, i cirkulære nr. 67 af 10. maj 1995 fremgår at det er  

 ansættelsesmyndigheden  

 der afgør om der kan gives orlov til uddannelse, ændrer efter min opfattelse  

 ikke ved at afgørelsen om uddannelsesorlov blev truffet af  

 arbejdsformidlingen.
 Efter min mening taler  

 bestemmelserne om uddannelsesorlov og forarbejderne hertil imod at betragte  

 EU-direktoratets e-mail angående Deres ansøgning om uddannelsesorlov som en  

 afgørelse omfattet af forvaltningslovens afgørelsesbegreb.
 Selv om EU-direktoratets  

 e-mail til Dem fremstår som et afslag på den ansøgte uddannelsesorlov,  

 betragter jeg afslaget som en meddelelse om at EU-direktoratets ledelse havde  

 besluttet ikke at indgå en aftale med Dem om uddannelsesorlov under de  

 daværende omstændigheder.
 Sammenfattende er det min  

 opfattelse at direktoratets e-mail må anses som en aftaleretlig disposition  

 der  

 ikke er omfattet af forvaltningslovens afgørelsesbegreb.
2. Afslagets form og meddelelse Som nævnt ansøgte De i et  

 brev af 27. marts 1998 EU-direktoratet om uddannelsesorlov i en nærmere  

 angivet  

 periode.
Myndighederne har gjort gældende at EU-direktoratet besvarede Deres  

 skriftlige ansøgning om uddannelsesorlov ved en e-mail sendt til Dem omkring  

 den 8. april 1998.
 Spørgsmålet er om  

 direktoratet var berettiget til at besvare Deres brev med en e-mail.
 Af Karsten Loiborg mfl.,  

 Forvaltningsret (1994), s. 384, fremgår at det følger af god  

 sagsbehandlingsskik  

 at skriftlige henvendelser besvares skriftligt medmindre borgeren erklærer  

 sig  

 enig i at mundtlig besvarelse er tilstrækkelig.
 Af Forskningsministeriets  

 vejledning om elektronisk dokumenthåndtering og forvaltningsregler (1996), s.  

 17, fremgår bl.a. følgende om elektronisk kommunikation:
 Det må antages, at en  

 myndighed kan bruge elektronisk kommunikation over for borgere og  

 virksomheder:
  Ved besvarelsen af en  

 henvendelse i elektronisk form (stiltiende aftale om brug af elektronisk  

 kommunikation).
Sidstnævnte tilfælde kan ses  

 som udtryk for et almindeligt princip om, at en myndighed bør svare ved brug  

 af  

 samme medie, som den private part har brugt ved sin henvendelse, uanset om  

 dette er brev, telefax, e-post eller andet.
Elektronisk kommunikation kan dog  

 kun anvendes i den udstrækning ingen særlige grunde, navnlig  

 sikkerhedsmæssige,  

 taler mod at bruge elektronisk kommunikation. EU-direktoratet har i sin  

 udtalelse af 13. september 1999 om anvendelsen af e-mail bl.a. anført  

 følgende:
EU-direktoratet skal i  

 øvrigt bemærke, at der i det daglige i et personalekontor er mange  

 henvendelser  

 fra medarbejdere med spørgsmål af forskellig art.
Det er nogle gange  

 tilfældigt, om henvendelsen sker telefonisk, ved personlig henvendelse, pr.  

 brev eller pr. e-mail.
Henvendelserne er som sagt af vidt forskellig art,  

 idet  

 der kan være tale om både ansøgninger, forskellige typer forespørgsler,  

 koordinering af en lang række praktiske ting og meget andet.
I nogle tilfælde  

 kan afgrænsningen af henvendelserne være vanskelig.
Det vil efter  

 EU-direktoratets opfattelse i en del af disse tilfælde gøre den daglige  

 administration af en række mindre sager og problemstillinger usmidig og reelt  

 forringe den service, som Sekretariatet yder direktoratets medarbejdere,  

 fordi  

 det vil medføre en unødvendig bureaukratisering af mange små sager, hvis det  

 i  

 alle tilfælde antages, at en henvendelse skal besvares ved brug af samme  

 medie,  

 der i første omgang er blevet benyttet.
Det skal i den forbindelse  

 understreges,  

 at der er tale om en arbejdsplads, hvor henvendelser fra husets medarbejdere  

 og  

 husets medarbejdere imellem i sagens natur ofte vil og også bør kunne foregå  

 på  

 en forholdsvis uformel måde, hvis tingene skal kunne fungere, og der er tale  

 om  

 en lang række praktiske ting og mindre problemstillinger.
Samtidig vil en  

 ansat  

 i huset alle forhold taget i betragtning normalt have nem adgang til at  

 henvende  

 sig på rette sted, hvis der opstår tvivlsspørgsmål. Jeg er enig i det anførte i  

 Forskningsministeriets ovennævnte vejledning om at en myndighed som  

 almindeligt  

 princip bør besvare en henvendelse fra en borger ved brug af samme medie som  

 borgeren har anvendt.
Myndigheden må kunne lægge til grund at borgeren anser  

 mediet for egnet til kommunikation mellem sig og myndigheden.
Dette udgangspunkt må dog  

 efter min opfattelse kunne fraviges når der er et konkret behov for det,  

 f.eks.  

 sådan at en myndighed af hensyn til dokumentationsbehovet sender en borger en  

 skriftlig bekræftelse på en mundtlig aftale mellem myndigheden og borgeren.  

 Tilsvarende kan det ikke anses for udelukket at en myndighed under visse  

 omstændigheder besvarer en skriftlig henvendelse fra en borger ved brug af  

 e-mail.
Det må dog forudsætte at hensynet til borgeren ikke taler imod at  

 myndigheden  

 anvender e-mail.
Ved vurderingen af  

 EU-direktoratets anvendelse af e-mail ved besvarelsen af Deres ansøgning om  

 uddannelsesorlov må der efter min opfattelse navnlig lægges vægt på arten og  

 indholdet af den konkrete meddelelse.
Der var således tale om en meddelelse  

 af  

 et enkelt indhold som ikke angik en forvaltningsretlig afgørelse, men en  

 aftalemæssig disposition.
 Desuden må der ved  

 vurderingen lægges vægt på det EU-direktoratet har anført i sin udtalelse, om  

 at der i det daglige er mange henvendelser til personalekontoret fra  

 direktoratets medarbejdere af forskellig karakter som direktoratet som led i  

 den daglige administration søger at besvare på en uformel og for  

 medarbejderne  

 smidig måde.
 Herefter, og da der ikke i  

 øvrigt foreligger oplysninger om at hensynet til Dem talte imod at  

 EU-direktoratet besvarede Deres brev i en e-mail, er det min opfattelse at  

 det  

 under de foreliggende omstændigheder ikke kan kritiseres at EU-direktoratet  

 besvarede Deres ansøgning om uddannelsesorlov ved brug af e-mail.
3. Dokumentation I en sag der er gengivet i  

 Folketingets Ombudsmands beretning for 1997, s. 198f, havde jeg lejlighed til  

 at udtale mig om bevaring af dokumenter i en sag.
I udtalelsen, s. 205, skrev  

 jeg bl.a. følgende:
Efter min opfattelse må det  

 for at kunne overholde forvaltningsloven, offentlighedsloven og grundlæggende  

 dokumentationskrav i forvaltningssager være et ubetinget krav at en myndighed  

  

 enten  

  

 i sagen har en kopi af dokumenter  

 som myndigheden har udfærdiget,  

  

 eller  

  

 med sikkerhed med meget kort varsel fra et edb-anlæg vil kunne lave en  

 fuldstændig nøjagtig udskrift (svarende til kopi) af dokumentet.
I denne  

 forbindelse må der efter min opfattelse kræves en fuldstændig sikring af et  

 elektronisk dokuments integritet (dokumentets originale indhold) og  

 autenticitet  

 (at dokumentet virkelig stammer fra den angivne udsteder).
Jeg kan i øvrigt med hensyn  

 til en del af de spørgsmål som elektronisk forvaltning rejser, henvise til  

 den  

 af Forskningsministeriet i juni 1996 udgivne vejledning Elektronisk  

 dokumenthåndtering  

 og forvaltningsregler  En vejledning om de forvaltningsretlige  

 konsekvenser af  

 elektronisk arkivering, sagsbehandling og kommunikation.
Heri anføres  

 bl.a.:
(s. 29) En myndighed kan få problemer med at dokumentere visse forhold, hvis  

 den kasserer papirdokumenterne.
Et papirdokument med håndskreven signatur har  

 en betydelig bevismæssig værdi i en retssag  og en domstol vil ikke  

 nødvendigvis tillægge et indscannet billede af det pågældende dokument samme  

 bevismæssige værdi.
Usikkerheden kan både gå på dokumentets integritet (er  

 det  

 originale indhold ændret?) og autenticiteten (stammer det fra den, der  

 angiveligt har skabt det?). Eventuel manglende beviskraft kan vise sig i  

 privatretlige sammenhænge, (...), eller i offentligretlige sammenhænge, (...) ...
Det er indtrykket, at de få myndigheder, der er gået over til eller  

[er] i færd med at gå over til elektronisk arkivdannelse, indtil videre  

 følger  

 den praksis, at alle dokumenter, som er modtaget på papir, gemmes (...) (s. 33) Så længe en myndigheds sagsdannelse er papirbaseret, må e-post  

 meddelelser skrives ud på papir, og papirudskrifterne lægges på de relevante  

 sager efter journalisering.
Går myndigheden over til elektronisk  

 sagsdannelse,  

 bør e-post systemet integreres teknisk med journalsystemet, så e-post  

 meddelelser  

 let kan journaliseres uden at blive skrevet ud på papir. (s. 52) Som udgangspunkt bør myndigheden bevare sin kopi, så længe den har  

  

 et administrativt behov for at bevare  

 materialet i egne arkiver.
 Offentlighedsloven og Forvaltningsloven sætter ikke nogen  

  

 undergrænse  

  

 for, hvor længe en myndighed  

 skal opbevare sagsakter, men kassation af sagsakter efter en kort årrække bør  

 i  

 hvert fald ske efter generelle retningslinier, så kassationen ikke får  

 karakter  

 af vilkårlighed.
Uanset at sagerne er afsluttet, kan der opstå behov for at finde  

 akterne frem på ny, fordi en sag genoptages, eller fordi der fremsættes  

 anmodning om aktindsigt.
Hvis en myndighed på et tidligt tidspunkt  

 tilintetgør  

 sagsakter, er muligheden for aktindsigt i sagens natur bortfaldet. Hvis en myndighed  i stedet for at bevare en kopi af et dokument på  

 sagen  vælger at bevare dokumentet i elektronisk form, må det efter min  

 opfattelse kræves at det elektroniske dokument inden for en meget kort  

 tidsfrist er umiddelbart tilgængeligt og kan udskrives på papir inden for  

 (mindst) den årrække som følger af kassationsreglerne.
Myndighedens valg af  

 et  

 elektronisk i stedet for et papirbaseret medium kan efter min opfattelse ikke  

 berettige at dokumentet kan kasseres på et tidligere tidspunkt end det ellers  

 ville kunne være kasseret hvis det havde foreligget i papirform.
Hvis den teknologiske  

 udvikling indebærer at et elektronisk dokument ikke længere umiddelbart vil  

 kunne udskrives i autentisk og original form, har myndigheden efter min  

 opfattelse en pligt til at foretage en sådan udskrift af dokumentet mens  

 dette  

 endnu er teknisk muligt, og bevare denne udskrift mindst indtil  

 kassationsfristens  

 udløb på den papirbaserede sag. EU-direktoratet har i sin  

 udtalelse af 13. september 1999 anført at direktoratet finder det uheldigt at  

 det ikke er muligt at fremskaffe en kopi af den e-mail som sekretariatet har  

 oplyst er sendt til Dem.
Ministeriet for Fødevarer,  

 Landbrug og Fiskeri har i sin udtalelse af 10. februar 2000 under hensyn til  

 min udtalelse optrykt i beretningen for 1997, s. 198f, anført at ministeriet  

 finder at det er i strid med gældende forvaltningsret at der ikke foreligger  

 en  

 udskrift af den pågældende e-mail på sagen.
Samtidig har ministeriet udtalt  

 at  

 ministeriet finder at der foreligger dokumentation for indholdet af e-mailen  

 via det håndskrevne notat på sagen.
Jeg mener at EU-direktoratet  

 burde have enten opbevaret en udskrift af den e-mail som direktoratet hævder  

 at  

 have sendt til Dem omkring den 8. april 1998, eller bevaret e-mailen i  

 elektronisk form.
Dette ville have givet direktoratet grundlag for at  

 dokumentere dels at e-mailen var sendt til Dem, dels indholdet heraf.  

 Endvidere  

 ville det have givet direktoratet mulighed for at opfylde sine pligter ved en  

 eventuel begæring om aktindsigt.
Jeg bemærker i den  

 forbindelse at jeg ikke er enig i ministeriets opfattelse af at det  

 håndskrevne  

 notat på sagen i sig selv udgør tilstrækkelig dokumentation.
Det håndskrevne  

 notat giver efter min opfattelse ikke en fuldstændig sikring af e-mailens  

 autentiske og originale form.
 Jeg har i øvrigt noteret mig  

 det i EU-direktoratets udtalelse af 13. september 1999 anførte om at  

 direktoratet har indskærpet at tjenstlig korrespondance mv. ved brug af  

 e-mail  

 med hensyn til bl.a. journalisering skal behandles efter samme retningslinier  

 som de for dokumenter i papirform gældende retningslinier.
4. Begrundelse Som anført under punkt 1 er  

 det min opfattelse at EU-direktoratets e-mail angående Deres ansøgning om  

 uddannelsesorlov må anses som en aftaleretlig disposition der ikke er  

 omfattet  

 af forvaltningslovens afgørelsesbegreb.
 Bestemmelserne i  

 forvaltningslovens § 22 og § 24 om begrundelse finder kun anvendelse i  

 afgørelsessager.
 Det er dog min opfattelse at  

 god forvaltningsskik tilsiger at ansættelsesmyndigheden normalt giver den  

 ansatte en begrundelse for hvorfor en ansøgning om uddannelsesorlov ikke har  

 kunnet imødekommes.
 Jeg har ikke bemærkninger  

 til det EU-direktoratet efter det oplyste har anført i e-mailen som  

 begrundelse  

 for afslaget på uddannelsesorlov, nemlig at uddannnelsesugerne for 1998 på  

 daværende tidspunkt var opbrugt.
5. Sammenfatning Sammenfattende er det min  

 opfattelse at jeg ikke kan kritisere EU-direktoratets e-mail angående Deres  

 ansøgning om uddannelsesorlov.
 Jeg mener dog at  

 EU-direktoratet burde have enten opbevaret en udskrift af den e-mail som  

 direktoratet  

 hævder at have sendt til Dem omkring den 8. april 1998, eller bevaret  

 e-mailen  

 i elektronisk form.
 Jeg har gjort Ministeriet  

 for Fødevarer, Landbrug og Fiskeri bekendt med min opfattelse og foretager  

 mig  

 herefter ikke mere i sagen.
I den forbindelse bemærker  

 jeg at det af arbejdsgiverens kopi af Deres ansøgning om uddannelsesorlov  

 fremgår at EU-direktoratet den 9. juli 1998 besluttede at give Dem  

 uddannelsesorlov som ansøgt fra den 19. oktober 1998 til 26. marts 1999.  

 Arbejdsformidlingen bevilgede Dem herefter den 14. september 1998  

 uddannelsesorlov fra den 19. oktober 1998 til 26. marts 1999. NOTER: (*)  

 FOB 1997, s. 198,  

 FOB 1990, s. 355, og  

 FOB 1998, s. 139  

 og  

 s. 491.
