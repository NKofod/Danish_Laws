Bilag 1: Bekendtgørelse af lov om afgift af lønsum mv. (LBK  

 nr. 739 af 3. september 2002) Bilag 2: Bekendtgørelse om afgift af lønsum mv. (BEK 431 af  

 5. juni 1999) Emneregister K.1 Ministerbemyndigelse - § 20 Skatteministeren kan fastsætte nærmere regler til gennemførelse af  

 loven, herunder regnskabsbestemmelser samt foreskrive  

 kontrolforanstaltninger.
K.2 Ikrafttrædelses- og overgangsbestemmelser -  

 § 21 Loven om lønsumsafgift for virksomheder inden for den finansielle  

 sektor trådte i kraft den 1. juli 1990, og de virksomheder, der var  

 omfattet af registreringspligten, skulle anmeldes til registrering hos  

 told- og skatteregionen senest den 1. juni  

 1990.
K.2.1 Lovændringer efter lovens  

 ikrafttræden Visse af de nedenstående lovændringer er mere udførligt beskrevet i  

 indledningen eller i de enkelte afsnit, og der henvises derfor til disse  

 steder i vejledningen.
K.2.2 Lov nr. 892 af 21/12 1991 Med denne lov blev den afgiftspligtige kreds af virksomheder udvidet  

 til at omfatte alle de momsfri aktiviteter, der tidligere var omfattet af  

 ambien, og det var således ikke længere kun den finansielle sektor, der  

 var lønsumsafgiftspligtig.
 Lovændringerne trådte i kraft den 1. januar  

 1992.
K.2.3 Lov nr. 364 af 14/5 1992 Ved lov nr. 364 af 14/5 1992 blev lønsumsafgiftsloven ændret så  

 kredittiden for kvartalsangivelser blev ændret fra 3 måneder og 20 dage  

 til 3 måneder og 15 dage.
 Lovændringerne trådte i kraft den 1. januar  

 1993.
K.2.4 Lov nr. 376 af 18/5 1994 Ved lov nr. 376 af 18/5 1994 blev lønsumsafgiftsloven ændret som følge  

 af ændringer i momsloven.
De afgiftspligtige virksomheder efter  

 lønsumsafgiftsloven var indtil dette tidspunkt afgrænset i  

 lønsumsafgiftslovens § 1, blandt andet ved en henvisning til momslovens §  

 2, stk. 3. Ved ændringen af lønsumsafgiftsloven blev denne henvisning  

 ændret til en række specifikke numre i momslovens § 13.
 Ved lovændringen bortfaldt også 2 af skatteministerens bemyndigelser.  

 Dels en bemyndigelse til at bestemme, at offentlige virksomheder skulle  

 registreres og dels en bemyndigelse til at bestemme, at andre virksomheder  

 end halv offentlige virksomheder og religiøse samfund ikke skulle betale  

 afgift.
 Endelig indeholdt lovændringen visse præciseringer omkring  

 lønindeholdelse og videregivelse af oplysninger.
 Lovændringerne trådte i kraft dagen efter bekendtgørelsen i Lovtidende  

 og med virkning fra den 1. juli 1994.
K.2.5 Lov nr. 423 af 14/6 1995 Ved lov nr. 423 af 14/6 1994 om neutralisering af nedsættelse af  

 arbejdsmarkedsbidrag og ATP-betaling blev afgiftssatserne og  

 afgiftsgrundlaget forhøjet for en række virksomheder.
Forhøjelsen  

 gennemføres over en årrække og er først helt gennemført for indkomståret  

 2000.
 Lovændringerne trådte i kraft den 1. januar  

 1997.
K.2.6 Lov nr. 1204 af 27/12 1996 Ved lov nr. 1204 af 27/12 1996 blev der skabt mulighed for, at bøder,  

 der afgøres administrativt, kan inddrives ved udpantning og  

 lønindeholdelse.
 Lovændringerne trådte i kraft den 1. januar  

 1997.
K.2.7 Lov nr. 1223 af 27/12 1996 Ved lov nr. 1223 af 27/12 1996 blev lønsumsafgiftsloven ændret som  

 følge af ændringer i dødboskifteloven.
Efter de nye dødsboskifteregler  

 skal krav anmeldes inden 8 uger efter bekendtgørelse af proklama.
Som  

 følge heraf blev der indsat bestemmelser i loven omkring afregning for  

 dødsboer.
 Lovændringerne trådte i kraft den 1. januar  

 1997.
K.2.8 Lov nr. 442 af 10/6 1997 Ved lov nr. 442 af 10/6 1997 bortfaldt bestemmelsen i  

 lønsumsafgiftslovens § 2a, stk. 3, om at skatteministeren kunne bestemme,  

 at virksomheder, der afholdt arrangementer, hvis overskud fuldt ud  

 anvendtes til velgørende eller på anden måde almennyttige arrangementer,  

 kunne fritages.
 Baggrunden herfor var, at sådanne virksomheder ikke var omfattet af  

 afgiftspligten i lovens § 1, hvorfor bestemmelsen var overflødig.
 Lovændringerne trådte i kraft den 1. juli  

 1997.
K.2.9 Lov nr. 889 af 3/12 1997 Ved lov nr. 889 af 3/12 1997 blev angivelses- og betalingsfristen for  

 de kvartalsvise opgørelsesperioder for lønsumsafgift nedsat fra 3 måneder  

 og 15 dage til 15 dage.
Som en konsekvens af denne ændring bortfaldt  

 samtidig hermed også den særlige regel om samtidig afregning for en  

 tidligere opgørelsesperiode, når indehaveren af en registreret virksomhed  

 dør, og der udstedes proklama efter § 81 i lov om skifte af dødsboer.
Derudover blev afgiftsgrundlaget ændret for de virksomheder, der hidtil  

 skulle opgøre afgiftsgrundlaget som lønsummen med tillæg af  

 investeringsfondsgrundlaget.
Efter lovændringen er afgiftsgrundlaget for  

 disse virksomheder i stedet lønsummen med tillæg af  

 konjukturudligningsgrundlaget.
 Lovændringerne trådte i kraft den 1. januar  

 1998.
K.2.10 Lov nr. 1098 af 29/12 1997 Ved lov nr. 1098 af 29/12 1997 om ændret klagestruktur blev en del af  

 Told- og Skattestyrelsens hidtige kompetence til at behandle klagesager  

 som 2. instans overflyttet til Landsskatteretten.
 Lovændringerne trådte i kraft den 1. april  

 1998.
K.2.11 Lov nr. 1056 af 23/12 1998 Ved lov nr. 1056 af 23/12 1998 blev den danske lovgivning, som følge af  

 euroens indførsel i en række EU-lande, tilpasset, således at regnskabet  

 herefter kunne føres i fremmed valuta efter reglerne i bogføringeloven og  

 årsregnskabsloven.
 Lovændringerne trådte i kraft den 1. januar  

 1999.
K.2.12 Lov nr. 380 af 2/6 1999 Lov nr. 380 af 2/6 1999 vedrører myndigheders adgang til privat ejendom  

 uden retskendelse.
Se endvidere  

 afsnit       H .
 Lovændringerne trådte i kraft dagen efter bekendtgørelsen i  

 Lovtidende.
K.2.13 Lov nr. 165 af 15/3 2000 Lov nr. 165 af 15. marts 2000 er en konsekvensændring som følge af  

 opkrævningsloven, jf. lov nr. 169 af 15. marts 2000. Loven skal derfor ses  

 i sammenhæng med opkrævningsloven, som er et led i regeringens fortsatte  

 arbejde for forenklinger for erhvervslivet.
Dette betyder, at fristen for indlevering af angivelser samt for  

 betaling fremover ikke direkte vil fremgå af lønsumsafgiftsloven, men  

 derimod af opkrævningsloven.
Der henvises til  

 afsnit       F .
 Lovændringerne trådte i kraft den 1. januar  

 2001.
K.2.14 Lov nr. 461 af 31/5 2000 Lov nr. 461 af 31/5 2000 vedrører sikkerhedsstillelse ved anmeldelse  

 til registrering for virksomheder, der er skattepligtige efter  

 selskabsskattelovens § 1, stk. 1, jf. stk. 6 eller § 2, stk. 1 eller stk.  

 4. Disse regler er indsat i lovens § 10a.
Se endvidere  

 afsnit F.11 .
 Lovændringerne trådte i kraft dagen efter bekendtgørelsen i  

 Lovtidende.
 Efter lov nr. 461 § 6 følger det endvidere, at § 10a i  

 lønsumsafgiftsloven fra den 1. januar 2001 erstattes af § 11a i lov nr.  

 169 af 15. marts 2000 om opkrævning af skatter og afgifter  

 mv.
K.2.15 Lov nr. 1029 af 22/11 2001 Ved lov nr. 1029 af 22/11 2000 blev hæftestraffen afskaffet.
 Lovændringerne trådte i kraft den 1. juli 2000.
K.2.16 Lov nr. 1299 af 20/12 2000 Ved lov nr. 1299 af 20/12 2000 blev kredittiden for virksomheder, der  

 opgør afgiftsgrundlaget efter § 4, stk. 2, nr. 1 (den  

 finansielle sektor - metode 2) afkortet. Ændringen har virkning for  

 afgiftsperioder, der påbegyndes den 1. april 2001 eller senere.
 I henhold til opkrævningslovens § 2, stk. 1, skal disse virksomheder  

 anvende kalendermåneden som afregningsperiode.
K.2.17 Lov nr. 392 af 6/6 2002 K.3. Lovens anvendelsesområde - § 22 Lønsumsafgiftsloven gælder ikke for Færøerne og  

 Grønland.
Bekendtgørelse af lov om afgift af lønsum mv.  

 (Lovbekendtgørelse nr. 739 af 3. september 2002) (lønsumsafgiftsloven) Herved bekendtgøres lov om afgift af lønsum m.v., jf. lovbekendtgørelse  

 nr. 674 af 15. september 1998 med de ændringer, der følger af § 8 i  

 lov nr. 1056 af 23. december 1998, § 30 i lov nr. 380 af 2. juni  

 1999, § 1 i lov nr. 165 af 15. marts 2000, §§ 2 og 5 i lov nr.  

 461 af 31. maj 2000, § 28 i lov nr. 1029 af 22. november 2000,  

 § 2 i lov nr. 1299 af 20. december 2000 og lov nr. 392 af 6. juni  

 2002.
I.
Afgiftspligtige virksomheder § 1. Der betales en afgift til  

 statskassen af virksomheder, der mod vederlag leverer varer og ydelser,  

 der er fritaget for afgift efter merværdiafgiftslovens § 13,  

 stk. 1, nr. 1, nr. 3, nr. 5 og 6, nr. 8, nr. 10-12, nr. 15-17 og nr.  

 20, jf. dog nedenfor stk. 2, og af virksomheder med anden økonomisk  

 virksomhed, der mod vederlag leverer ydelser, der ikke er afgiftspligtige  

 efter merværdiafgiftsloven.
Der betales tillige afgift af virksomheder,  

 der udgiver eller importerer aviser.
 Stk. 2.  

8)  

 Afgiftspligten efter stk. 1, 1. pkt., omfatter ikke  

 virksomhedens aktiviteter vedrørende:
1) folkeoplysende voksenundervisning og frivilligt folkeoplysende  

 foreningsarbejde, daghøjskoleundervisning og folkeuniversitetsvirksomhed,  

 jf. afsnittene I, II a og III i folkeoplysningsloven, samt amatørsport i  

 øvrigt, 2) undervisning ved folkehøjskoler, efterskoler, husholdningsskoler og  

 håndarbejdsskoler, når der hertil modtages statstilskud, 3) undervisning i børnehaveklasse og 1.-10. klasse, når der hertil  

 modtages statslige tilskud, 4) udlejning og bortforpagtning af fast ejendom.
 5) persontransport, når transporten sker direkte til eller fra  

 udlandet.
 § 2. Virksomheder, der er  

 afgiftspligtige, skal anmeldes til registrering hos told- og  

 skatteregionen, jf. dog stk. 2.
 Stk. 2. Virksomheden skal kun  

 registreres, såfremt afgiftsgrundlaget efter § 4 overstiger 80.000  

 kr. årligt.
 Stk. 3. Offentlige virksomheder er  

 undtaget fra registreringspligten.
 Stk. 4. Virksomheder omfattet af  

 § 1, stk. 1, 1. pkt., der opgør afgiftsgrundlaget efter  

 § 4, stk. 2, skal kun anmeldes til registrering, hvis de  

 beskæftiger lønnet arbejdskraft.
§ 2 a.
Skatteministeren kan  

 bestemme, at følgende virksomheder omfattet af registreringspligten kan  

 fritages for at betale afgift:
 1) Religiøse samfund.
 2) Virksomheder, som overvejende finansieres af offentlige midler.
 § 3. Told- og skatteregionen udsteder  

 et bevis til virksomheder, der er registreret efter § 2.
 Stk. 2. Anmeldelse til registrering  

 skal ske senest 8 dage før, virksomheden påbegyndes. Ændringer i  

 registreringsforholdene skal anmeldes senest 8 dage efter, at ændringen er  

 sket.
 Stk. 3. Såfremt en virksomhed ikke har  

 filial eller lignende her i landet, skal den registreres ved en person,  

 der er bosiddende her i landet, eller ved en virksomhed, der har  

 forretningssted her i landet.
 Stk. 4. Skatteministeren kan fastsætte  

 nærmere regler om fællesregistrering af flere virksomheder og om  

 delregistrering af virksomheder, der har samme ejer.
II.
Afgiftsgrundlag og afgiftssats § 4. Afgiftsgrundlaget er  

 virksomhedens lønsum med tillæg af overskud eller med fradrag af underskud  

 af selvstændig erhvervsvirksomhed i indkomståret opgjort efter reglerne i  

 2.-4. pkt., jf. dog stk. 2 og 5. Virksomhedens overskud eller  

 underskud opgøres efter reglerne for opgørelse af skattepligtig indkomst  

 før fradrag for henlæggelse til konjunkturudligning efter  

 virksomhedsskattelovens § 22 b.
Til virksomhedens overskud eller  

 underskud opgjort efter 2. pkt. tillægges renteudgifter og kurstab på  

 fordringer og gæld og fradrages rente- og udbytteindtægter samt  

 kursgevinst på fordringer og gæld, som indgår i opgørelsen af  

 virksomhedens overskud eller underskud.
Til virksomhedens overskud eller  

 underskud opgjort efter 2. og 3. pkt. medregnes ikke overskud eller  

 underskud, der hidrører fra virksomhed i udlandet.
 Stk. 2. Afgiftsgrundlaget er  

 virksomhedens lønsum med tillæg af 90 pct. for følgende virksomheder:
 1) Virksomheder inden for den finansielle sektor, der omfatter  

 virksomheder med aktiviteter vedrørende forsikring, ind- og udlån,  

 kreditformidling, pensionsopsparing, investeringsforvaltning,  

 betalingsformidling samt handel med værdipapirer eller valuta.
2) Lotterier, Tipstjenesten og lign.
Til disse virksomheders  

 afgiftsgrundlag medregnes også lotterikollektioner og indleveringssteder  

 for tips m.v., for så vidt angår virksomheden med lodsedler, tips m.v.
 3) Turistkontorers oplysnings- og informationsvirksomhed.
 4) Organisationer, fonde, foreninger, herunder almennyttige  

 boligselskaber, loger m.v.
 Stk. 3. Ved opgørelsen af lønsummen  

 skal aflønning i naturalier medregnes til lønsummen i det omfang, de  

 berettiger til feriegodtgørelse efter ferieloven.
Stk. 4. Virksomheder, der både udøver  

 aktiviteter efter § 1, stk. 1, 1. pkt., og andre aktiviteter,  

 skal på grundlag af en sektoropdeling af virksomheden foretage en  

 fordeling af virksomhedens lønsum og overskud eller underskud, der  

 vedrører den afgiftspligtige del af virksomheden henholdsvis den øvrige  

 del af virksomheden.
For virksomheder, der både skal opgøre  

 afgiftsgrundlaget efter stk. 1 og stk. 2, skal der foretages en  

 tilsvarende fordeling.
Skatteministeren kan fastsætte nærmere regler for  

 opgørelsen af afgiftsgrundlaget efter 1. og 2. pkt.
 Stk. 5. For virksomheder, der udgiver  

 eller importerer aviser, er afgiftsgrundlaget værdien af virksomhedens  

 salg af aviser.
 § 5. For virksomheder omfattet af  

 § 4, stk. 1, er afgiften 3,08 pct. af afgiftsgrundlaget.
 Stk. 2. For virksomheder, omfattet af  

 § 4, stk. 2, nr. 1, er afgiften 5,08 pct. af den del af  

 afgiftsgrundlaget, der udgøres af virksomhedens lønsum, med tillæg af 4,50  

 pct. af 90 pct. af lønsummen.
 Stk. 3. For virksomheder omfattet af  

 § 4, stk.2, nr. 2, 3 eller 4, er afgiften 3,08 pct. af den del af  

 afgiftsgrundlaget, der udgøres af virksomhedens lønsum, med tillæg af 2,50  

 pct. af 90 pct. af lønsummen.
 Stk. 4. For virksomheder omfattet af  

 § 4, stk. 5, er afgiften 2,50 pct. af afgiftsgrundlaget.
III.
Opgørelse og indbetaling af afgiften § 6. Opgørelsesperioden er kvartalet,  

 jf. dog §§ 6 a og 6 b.
 Stk. 2.  

7)  

 § 2, stk. 1, i lov om opkrævning af skatter og  

 afgifter m.v. finder tilsvarende anvendelse for virksomheder, der er  

 omfattet af § 4, stk. 2, nr. 1.
 Stk. 3.  

3)  

 7) Virksomheder skal efter udløbet af hver  

 opgørelsesperiode angive afgiftsgrundlaget og afgiftens størrelse.
§ 6 a.
For virksomheder, der opgør  

 afgiftsgrundlaget efter § 4, stk. 1, skal der foretages en  

 foreløbig opgørelse og indbetaling af afgiften alene på grundlag af  

 virksomhedens lønsum.
Opgørelsesperioden for den foreløbige opgørelse er  

 kvartalet.
Den endelige opgørelse og indbetaling af afgiften på grundlag  

 af virksomhedens samlede afgiftsgrundlag skal foretages efter reglerne i  

 § 6 b.
 Stk. 2.3) Virksomhederne  

 skal efter udløbet af hver opgørelsesperiode angive virksomhedens lønsum  

 og afgiftens størrelse.
§ 6 b.3) Den foreløbige  

 opgørelse og indbetaling af afgift efter § 6 a skal reguleres i  

 forhold til virksomhedens samlede afgiftsgrundlag efter § 4,  

 stk. 1. Reguleringen skal foretages efter udløbet af virksomhedens  

 indkomstår.
Ved den endelige opgørelse og indbetaling af afgiften er  

 opgørelsesperioden virksomhedens indkomstår.
Stk. 2. Personligt ejede virksomheder  

 skal senest den 15. august, der følger mindst 5 måneder efter  

 indkomstårets udløb, til told- og skatteregionen angive afgiftsgrundlaget  

 og afgiftens størrelse.
Angivelsen skal være underskrevet af virksomhedens  

 ansvarlige ledelse.
Stk. 3. Andre virksomheder end  

 personligt ejede skal senest den 15. i den ottende måned efter udløbet af  

 den måned, hvori indkomståret udløber, angive afgiftsgrundlaget og  

 afgiftens størrelse.
Angivelsen skal være underskrevet af virksomhedens  

 ansvarlige ledelse.
 Stk. 4.3) Virksomheder skal  

 ved indbetaling af afgift efter denne bestemmelse fratrække tidligere  

 indbetalt afgift efter § 6 a vedrørende virksomhedens indkomstår.  

 Såfremt virksomhedens foreløbige afgiftsindbetaling efter § 6 a  

 overstiger den endeligt opgjorte afgift, finder § 12 i lov om  

 opkrævning af skatter og afgifter m.v. tilsvarende anvendelse.
Stk. 5.3) Dør indehaveren  

 af en registreret virksomhed, skal der ikke foretages en endelig opgørelse  

 og indbetaling af afgift efter stk. 1. Virksomhedens foreløbige  

 angivelser og indbetalinger af afgift efter § 6 a, stk. 1, der  

 vedrører perioden fra afslutning af virksomhedens seneste indkomstår og  

 indtil dødsfaldet, er endelige.
Arvingerne eller bobestyreren kan dog  

 vælge at foretage en endelig opgørelse og angive virksomhedens  

 afgiftsgrundlag og afgift for denne periode, når virksomhedens foreløbige  

 afgiftsindbetaling efter § 6 a overstiger den endelige afgift.  

 Tilbagebetaling af afgift sker efter reglerne i stk. 4.
 Stk. 6.3) Skatteministeren  

 kan fastsætte nærmere regler om administrationen af stk. 2 og 3.
§ 6 c.
For virksomheder omfattet af  

 § 4, stk. 4, 2. pkt., gælder reglerne i § 6 a og § 6 b  

 for afgift, der beregnes efter § 4, stk. 1. Reglerne i § 6  

 gælder for afgift, der beregnes efter § 4, stk. 2.
§ 7.3)
(Ophævet) § 8.3) (Ophævet) § 9. For virksomheder, der kun drives  

 i kort tid, kan told- og skatteregionen fastsætte, at opgørelsesperioden  

 er det tidsrum, i hvilket virksomheden drives.
Regionen kan endvidere for  

 sådanne virksomheder forkorte fristerne for indsendelse af angivelse og  

 indbetaling af afgift.
§ 10. Såfremt en virksomhed gentagne  

 gange ikke har indbetalt afgiften rettidigt, kan told- og skatteregionen  

 forkorte opgørelsesperioden samt fristen for angivelse og indbetaling af  

 afgiften.
Det samme gælder:
 1) Såfremt virksomheden eller dens indehaver:
a) ved udlæg er fundet ude af stand til at betale sin gæld, b) har standset sine betalinger, c) er under frivillig akkord eller likvidation eller d) er under konkursbehandling eller der er åbnet forhandling om  

 tvangsakkord.
 Stk. 2. Dør indehaveren af en  

 registreret virksomhed, og udstedes der proklama efter § 81 i lov om  

 skifte af dødsboer, skal arvingerne eller bobestyreren senest 30 dage  

 efter bekendtgørelse af proklama foretage angivelse efter § 6,  

 stk. 2, eller § 6 a, stk. 2, for perioden fra  

 afgiftsperiodens begyndelse og indtil dødsdagen.
 Stk. 3. Dør indehaveren af en  

 registreret virksomhed, og udstedes der proklama efter § 81 i lov om  

 skifte af dødsboer, omfattes indbetaling af afgift efter § 6 b for et  

 tidligere afsluttet indkomstår, for hvilket angivelsesfristen efter  

 § 6 b, stk. 2, ikke er udløbet, og angivelse ikke er sket ved  

 dødsfaldet, ikke af proklamaet, jf. § 83, stk. 2, nr. 4, i lov  

 om skifte af dødsboer.
 § 10 a.
4)  

    

5)  

  Ved anmeldelse til registrering af en virksomhed gælder § 11 A,  

 stk. 1, 2, 4 og 5, i lov om opkrævning af skatter og afgifter  

 m.v.
§ 11.3) (Ophævet) § 12. For betaling af afgift efter  

 denne lov hæfter den, der som ejer, forpagter eller lignende driver  

 virksomheden for egen regning.
Er flere virksomheder, der ikke har samme  

 ejer, fællesregistreret, jf. § 3, stk. 4, hæfter de pågældende  

 solidarisk for betaling af afgift vedrørende de virksomheder, der er  

 omfattet af den fælles registrering.
Er en udenlandsk virksomhed  

 registreret ved en herværende repræsentant efter § 3, stk. 3,  

 hæfter denne og virksomheden solidarisk for betaling af afgiften.
§ 13.3) (Ophævet) § 13 a.3) (Ophævet) § 13 b.3) (Ophævet) IV.
Kontrolbestemmelser § 14.
2)  

  De statslige told- og skattemyndigheder har, hvis det skønnes  

 nødvendigt, til enhver tid mod behørig legitimation uden retskendelse  

 adgang til at foretage eftersyn i virksomhederne og til at efterse  

 virksomhedernes forretningsbøger, øvrige regnskabsmateriale samt  

 korrespondance m.v.
I det omfang oplysninger som nævnt i 1. pkt. er  

 registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 2.2) Virksomhedernes  

 indehavere og de i virksomhederne beskæftigede skal yde de statslige told-  

 og skattemyndigheder fornøden vejledning og hjælp ved foretagelsen af de i  

 stk. 1 omhandlede eftersyn.
 Stk. 3. Materialet nævnt i stk. 1  

 skal efter anmodning udleveres eller indsendes til told- og  

 skatteregionen.
 § 15.2) Politiet yder de  

 statslige told- og skattemyndigheder bistand til gennemførelsen af  

 kontrollen efter § 14. Justitsministeren kan efter forhandling med  

 skatteministeren fastsætte nærmere regler herom.
 Stk. 2. De kommunale skattemyndigheder  

 skal give told- og skatteregionen oplysning om forhold af betydning for  

 kontrollen med opkrævning af afgift, som de under den skattemæssige  

 kontrol bliver opmærksom på.
Stk. 3. Skatteministeren kan pålægge  

 de kommunale skattemyndigheder i forbindelse med den skattemæssige kontrol  

 at indhente oplysninger af betydning for kontrollen med opkrævede  

 afgiftsbeløb.
Virksomhederne skal efter anmodning give skattemyndighederne  

 sådanne oplysninger.
V.
Klagebestemmelser § 16. Skatteministeren kan bemyndige  

 de statslige told- og skattemyndigheder til at træffe afgørelser efter  

 denne lov.
Ministeren kan fastsætte regler om adgangen til at klage over  

 afgørelserne, herunder om at afgørelserne ikke kan indbringes for højere  

 administrativ myndighed.
 § 17. Landsskatteretten påkender  

 klager over de statslige told- og skattemyndigheders afgørelser i 1.  

 instans af:
 1) Spørgsmål om afgrænsningen af afgiftspligtige virksomheder efter  

 § 1, § 2, stk. 3, og § 2 a.
 2) Spørgsmål om afgiftsgrundlaget efter § 4.
3)3) (Ophævet) Stk. 2. Reglerne i  

 skattestyrelseslovens kapitler 3 og 3 A finder anvendelse ved klage til  

 Landsskatteretten efter stk. 1.
§ 17 a. (Ophævet) VI.
Straffebestemmelser § 18. Med bøde straffes den, der  

 forsætligt eller groft uagtsomt:
 1)3) Afgiver urigtige eller vildledende oplysninger eller  

 fortier oplysninger til brug for kontrollen med opkrævet afgift.
 2)3) Overtræder § 2, stk. 1, § 3, stk. 2  

 eller 3, § 6, stk. 2, § 6 a, stk. 2, § 6 b,  

 stk. 2 eller 3, § 10, stk. 2, § 14, stk. 2 eller  

 3, § 15, stk. 3, 2. pkt., eller § 21, stk. 2.
3)4) 5) (Ophævet) Stk. 2. I forskrifter, der udstedes i  

 medfør af loven, kan der fastsættes straf af bøde for den, der forsætligt  

 eller groft uagtsomt overtræder bestemmelser i forskrifterne.
 Stk. 3.  

6)  

 Den, der begår en af de nævnte overtrædelser med forsæt til at  

 unddrage statskassen afgift, straffes med bøde eller fængsel indtil 2  

 år.
 Stk. 4. Der kan pålægges selskaber  

 m.v. (juridiske personer) strafansvar efter reglerne i straffelovens 5.  

 kapitel.
 Stk. 5.3) §§ 18 og 19  

 i lov om opkrævning af skatter og afgifter m.v. finder tilsvarende  

 anvendelse på sager om overtrædelse af denne lov.
§ 19.3) (Ophævet) VII.
Ikrafttrædelsesbestemmelser m.v.
§ 20.
1)  

  Skatteministeren kan fastsætte nærmere regler til gennemførelse af  

 loven, herunder regnskabsbestemmelser, og foreskrive  

 kontrolforanstaltninger.
Regnskabet kan føres i fremmed valuta efter  

 reglerne i bogføringsloven og årsregnskabsloven.
Skatteministeren kan  

 fastsætte særlige regler for omregning mellem et regnskab i fremmed valuta  

 og angivelse af afgiftstilsvaret i dansk mønt.
 § 21. Loven træder i kraft den 1.  

 juli 1990.
 Stk. 2. Registreringspligtige  

 virksomheder skal anmeldes til registrering hos told- og skatteregionen  

 senest den 1. juni 1990.
 § 22. Loven gælder ikke for Færøerne  

 og Grønland.
Skatteministeriet, den 3. september  

 2002 Svend Erik Hovmand /K.
Aasberg Karlsen 1)  Indsættelse af § 20, 2. pkt., er sket  

 ved § 8 i lov nr. 1056 af 23. december 1998, der trådte i kraft den 1.  

 januar 1999, jf. lovens § 16.
 2)  Nyaffattelse af § 14, stk. 1  

 og 2, og § 15, stk. 1, er sket ved § 30 i lov nr. 380 af 2.  

 juni 1999, der trådte i kraft den 4. juni 1999, jf. lovens § 33, stk.  

 1.
 3)  Nyaffattelse af § 6, stk. 2  

 (ændret ved note 7 og bliver herefter stk. 3), ophævelse af § 6,  

 stk. 3 og 4, nyaffattelse af § 6 a, stk. 2, ophævelse af  

 § 6 b, stk. 4 og 6-9, (stk. 5 bliver herefter stk. 4, og  

 stk. 10 og 11 bliver stk. 5 og 6), nyaffattelse af § 6 b,  

 stk. 5, (der bliver stk. 4), ændring af § 6 b,  

 stk. 10, (der bliver stk. 5), ophævelse af § 7, § 8,  

 § 11, §§ 13-13b og § 17, stk. 1, nr. 3, og § 19,  

 ændring af § 18, stk. 1, nr. 1 og 2, indsættelse af § 18,  

 stk. 5, er sket ved § 1 i lov nr. 165 af 15. marts 2000, der  

 trådte i kraft den 1. januar 2001, jf. lovens § 47, stk. 1.
 4)  Indsættelse af § 10 a og  

 § 18, stk. 1, nr. 3 (ændret ved note 5), er sket ved § 2 i  

 lov nr. 461 af 31. maj 2000, der trådte i kraft den 3. juni 2000, jf.  

 lovens § 7, stk. 1.
 5)  Nyaffattelse af § 10 a og  

 ophævelse af § 18, stk. 1, nr. 3, er sket ved § 5 i lov nr.  

 461 af 31. maj 2000, der trådte i kraft den 1. januar 2001, jf. lovens §  

 7, stk. 1, 2. pkt.
 6)  § 18, stk. 3, er ændret ved  

 § 28 i lov nr. 1029 af 22. november 2000, der trådte i kraft den 1.  

 juli 2001, jf. lovens § 58. Hvis der den 1. juli 2001 eller senere skal  

 idømmes straf for en tidligere begået overtrædelse, for hvilken straf af  

 hæfte indtil 30 dage ville være forskyldt, idømmes fængsel med samme antal  

 dage som tidligere hæfte, jf. lovens § 59.
 7)  Indsættelse af § 6, stk. 2, (stk. 2  

 bliver herefter stk. 3) er sket ved § 2 i lov nr. 1299 af 20. december  

 2000, der trådte i kraft den 1. januar 2001 og har virkning for  

 afgiftsperioder, der påbegyndes den 1. april 2001 eller senere, jf. lovens  

 § 5, stk. 1 og 3.
 8)  Nyaffattelse af § 1, stk. 2, er sket  

 ved lov nr. 392 af 6. juni 2002, der trådte i kraft den 1. juli 2002, jf.  

 lovens § 2.
Bekendtgørelse om afgift af lønsum mv. (BEK 431 af  

 5. juni 1999) (lønsumsafgiftsbekendtgørelsen) I medfør af § 2 a, § 3, stk. 4, § 4, stk. 4,  

 § 6 b, stk. 11, § 18, stk. 2, og § 20 i lov om afgift af  

 lønsum m.v., jf. lovbekendtgørelse nr. 674 af 15. september 1998,  

 fastsættes:
Kapitel 1 Afgiftsfritagelser § 1. Trossamfund anerkendt i henhold  

 til kongelig resolution er fritaget for at betale afgift.
Det samme gælder  

 trossamfund, som Kirkeministeriet har meddelt vielsesbemyndigelse, samt  

 folke- og frikirkelige organisationer og missionsselskaber, frie kirkelige  

 organisationer, private og selvejende kirkelige institutioner,  

 frimenigheder og frikirker.
 Stk. 2. Institutioner, hvis  

 driftsudgifter dækkes af offentlige tilskud med mindst 50 pct., er  

 fritaget for at betale afgift.
Stk. 3. Såfremt institutionen har forskellige  

 aktiviteter, og der alene ydes offentlige tilskud til en eller flere af  

 disse aktiviteter, kan institutionen vælge at opgøre tilskudsprocenten  

 efter stk. 2 for den eller de tilskudsberettigede aktiviteter.  

 Institutionen skal i så fald føre et særskilt regnskab for de  

 tilskudsberettigede aktiviteter, der kan danne grundlag for opgørelsen af  

 tilskudsprocenten og kontrollen hermed.
Institutioner, der ønsker at  

 benytte sig af adgangen til at opgøre tilskudsprocenten alene for  

 tilskudsberettigede aktiviteter, skal give de statslige told- og  

 skattemyndigheder meddelelse herom senest i forbindelse med  

 regnskabsaflæggelsen for det pågældende regnskabsår.
Fritagelsen for at  

 betale afgift omfatter kun de aktiviteter, hvis driftsudgifter dækkes af  

 offentlige tilskud med mindst 50 pct.
For de ikke tilskudsberettigede  

 aktiviteter skal der svares afgift på grundlag af en fordeling efter  

 retningslinierne i § 4.
Kapitel 2 Registrering § 2. Virksomheder, der har samme  

 ejer, registreres under et.
Såfremt der føres særskilt regnskab for de  

 enkelte virksomheder, kan virksomhederne dog efter anmodning registreres  

 hver for sig.
Stk. 2. Virksomheder, der er fælles  

 registreret efter momslovens § 47, stk. 4, 2. pkt., og som  

 udøver afgiftspligtige aktiviteter, skal registreres under et.  

 Virksomheder, der alene udøver afgiftspligtige aktiviteter, og som ikke  

 har samme ejer, kan efter anmodning registreres under et.
Virksomheder,  

 der er registreret under et, betragtes som en virksomhed.
 Stk. 3. Ændringer, der indebærer, at  

 en virksomheds afregningsform ændres, skal anmeldes overfor de statslige  

 told- og skattemyndigheder senest 8 dage efter, at ændringen er sket.
Kapitel 3 Afgiftsgrundlag og sektoropdeling § 3. Til virksomhedens lønsum  

 medregnes enhver form for løn, som virksomhedens ansatte har erhvervet  

 inkl. alle tillæg, uanset om de indgår i lønnen eller ydes særskilt, jf.  

 dog lønsumsafgiftslovens § 4, stk. 3. Løn til ansatte, der er  

 beskæftiget i filialer m.v. i udlandet, og for hvilke virksomheden betaler  

 ATP-bidrag, skal medregnes i lønsummen.
 Stk. 2. Lønnen medregnes på det  

 tidspunkt, hvor virksomheden skal udgiftsføre lønudgiften.
 § 4. Afgiftsgrundlaget for  

 virksomheder, der er omfattet af lønsumsafgiftslovens § 4,  

 stk. 4, opgøres efter reglerne nedenfor i stk. 2-5.
Stk. 2. Afgiftsgrundlaget efter  

 stk. 1 for virksomheder, der skal opgøre afgiftsgrundlaget efter  

 lønsumsafgiftslovens § 4, stk. 2, beregnes af den del af  

 virksomhedens lønsum, der vedrører den afgiftspligtige del af  

 virksomheden.
Har virksomheden ansatte, der både udøver aktiviteter i den  

 afgiftspligtige del af virksomheden og andre aktiviteter, skal der ske en  

 fordeling af den ansattes lønsum på grundlag af det faktisk anvendte  

 tidsforbrug i henholdsvis den afgiftspligtige del af virksomheden og den  

 øvrige del af virksomheden.
Kan virksomheden ikke foretage en faktisk  

 opgørelse af tidsforbruget, skal virksomheden til afgiftsgrundlaget  

 medregne den del af lønsummen, der skønsmæssigt vedrører den  

 afgiftspligtige del af virksomheden.
Stk. 3. Afgiftsgrundlaget efter  

 stk. 1 for virksomheder, der skal opgøre afgiftsgrundlaget efter  

 lønsumsafgiftslovens § 4, stk. 1, er den del af virksomhedens  

 lønsum med tillæg af virksomhedens overskud eller fradrag af virksomhedens  

 underskud, der vedrører den afgiftspligtige del af virksomheden.  

 Virksomhedens lønsum opgøres efter reglerne i stk. 2. Den del af  

 virksomhedens overskud eller underskud, der skal medregnes til  

 afgiftsgrundlaget, opgøres på grundlag af virksomhedens regnskaber.
Fører  

 virksomheden ikke et særskilt sektorregnskab for den afgiftspligtige del  

 af virksomheden eller kan virksomhedens regnskaber i øvrigt ikke  

 tilrettelægges på en sådan måde, at fordelingen af virksomhedens overskud  

 eller underskud fremgår af regnskabet, skal virksomheden til  

 afgiftsgrundlaget medregne den del af overskuddet eller underskuddet, der  

 skønsmæssigt vedrører den afgiftspligtige del af virksomheden.
Stk. 4. Ved de statslige told- og  

 skattemyndigheders vurdering af, om den skønsmæssige fordeling af  

 virksomhedens lønsum og overskud eller underskud efter stk. 2 og 3 er  

 foretaget på rimelig måde, vil en fordeling, der svarer til forholdet  

 mellem omsætningen i den afgiftspligtige del af virksomheden og  

 virksomhedens samlede omsætning i det pågældende indkomstår, som  

 udgangspunkt blive lagt til grund.
Afviger virksomhedens skøn fra denne  

 fordeling efter omsætning og kan virksomheden ikke på anden måde  

 sandsynliggøre den foretagne fordeling, kan de statslige told- og  

 skattemyndigheder pålægge virksomheden at føre et særskilt sektorregnskab  

 for den afgiftspligtige del af virksomheden.
 Stk. 5. Afgiftsgrundlaget efter  

 stk. 1 for virksomheder, der både skal opgøre afgiftsgrundlaget efter  

 lønsumsafgiftslovens § 4, stk. 1 og 2, opgøres på grundlag af en  

 tilsvarende fordeling som ovenfor efter stk. 2-4.
Kapitel 4 Angivelse § 5. Virksomhedens angivelser efter  

 lønsumsafgiftslovens § 6, § 6 a eller § 6 b skal indgives  

 på en blanket udsendt af de statslige told- og skattemyndigheder.
Stk. 2. Virksomheden anfører afgift  

 til indbetaling i de rubrikker, der fremgår af angivelsen.
Beløbet skal  

 angives i hele kroner.
Kapitel 5 Regulering af afgiftsgrundlag § 6. For virksomheder, hvor der efter  

 indgivelse af endelig angivelse af afgift efter lønsumsafgiftslovens  

 § 6 b sker ændringer i virksomhedens opgørelse af overskud eller  

 underskud f.eks. i forbindelse med den skattemæssige ligning, skal den  

 indbetalte afgift reguleres i overensstemmelse hermed.
Kapitel 6 Regnskabsføring § 7. Virksomheder, der er registreret  

 efter lønsumsafgiftsloven, skal føre et regnskab, således at de beløb, der  

 lægges til grund for beregningen af afgiften for hver opgørelsesperiode,  

 fremgår af regnskabet.
 Stk. 2. Regnskabet, der skal føres i  

 det almindelige forretningsregnskab, skal føres på en klar og overskuelig  

 måde, og det skal indeholde sådanne specifikationer, at det kan danne  

 grundlag for de statslige told- og skattemyndigheders kontrol med  

 beregningen af afgiften.
Stk. 3. Virksomhederne skal føre et  

 regnskab over den samlede lønsum.
Dele af lønsummen, som ikke skal  

 medregnes til afgiftsgrundlaget, skal fremgå særskilt af regnskabet eller  

 af en opgørelse for den enkelte periode.
 Stk. 4. Bogføringen for en  

 opgørelsesperiode skal omfatte beløb, som skal medregnes til lønsummen i  

 den pågældende periode.
 § 8. Virksomhedens regnskab efter  

 § 7 for en opgørelsesperiode skal være ført, inden angivelsen  

 indsendes.
 Stk. 2. De statslige told- og  

 skattemyndigheder kan kræve, at virksomhedens bogføring efter en frist på  

 mindst 14 dage skal være ajourført for opgørelsesperioder, for hvilke  

 fristen for indsendelse af angivelse er overskredet.
 § 9. Virksomhederne skal opbevare  

 regnskabet, regnskabsbilag og andet regnskabsmateriale i 5 år efter  

 udløbet af det pågældende regnskabsår.
 Stk. 2. Anvendes edb ved lønanvisning,  

 kan samlelister med oplysning om indholdet af hver enkelt lønbilag træde i  

 stedet for kopier af de nævnte bilag.
Kapitel 7 Straffe- og ikrafttrædelsesbestemmelser m.v.
 § 10. Den, der forsætligt eller groft  

 uagtsomt overtræder § 2, stk. 3, § 3, stk. 1, 2. pkt.,  

 § 7, § 8, stk. 1, eller § 9, stk. 1, undlader at  

 give de statslige told- og skattemyndigheder den i § 1, stk. 3, 3. pkt.,  

 nævnte meddelelse, eller undlader at efterkomme et pålæg meddelt efter  

 § 4, stk. 4, 2. pkt., eller § 8, stk. 2, straffes med  

 bøde, medmindre højere straf er forskyldt efter lønsumsafgiftslovens  

 § 18, stk. 3. Bestemmelserne i lønsumsafgiftslovens § 18,  

 stk. 4, og § 19 finder tilsvarende anvendelse.
 § 11. Bekendtgørelsen træder i kraft  

 den 19. juni 1999. Samtidig ophæves bekendtgørelse nr. 742 af 18. december  

 1997 om afgift af lønsum m.v.
 Stk. 2. § 1, stk. 3, har virkning fra 1.  

 januar 1999.
