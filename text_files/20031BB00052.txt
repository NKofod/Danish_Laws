Fremsat den 18. november 2003 af  

 Keld Albrechtsen (EL) og Pernille Rosenkrantz  

 -Theil (EL) Forslag til folketingsbeslutning om et grønt regnskab for landbrugsbedrifter Folketinget opfordrer regeringen til at indføre et grønt  

 regnskab for landbrugsbedrifter.
Hver landbrugsbedrift skal således mindst en  

 gang om året udarbejde et offentligt tilgængeligt grønt regnskab med følgende  

 indhold:
  

 	  

    

 modtaget  

 landbrugsstøtte, herunder modtaget hektarstøtte, miljøstøtte, dyretilskud  

 m.v.,   

 	  

    

 forbrug af pesticider,   

 	  

    

 forbrug af  

 antibiotika,   

 	  

    

 gødningsregnskab,   

 	  

    

 antal dyreenheder,  

 herunder antallet af levende dyr, som sendes ud af landet, og   

 	  

    

 kvælstoftab pr.  

 hektar.
Bemærkninger til forslaget Landbruget ejer og forvalter 2/3 af Danmarks areal.
Det er  

 et meget stort ansvar, og det betyder, at befolkningen har krav på fuld  

 indsigt  

 i landbrugsbedrifternes aktiviteter for så vidt angår forurening,  

 dyrevelfærd,  

 og hvor meget økonomisk støtte samfundet bidrager med til landbrugene.
Betydelige dele af befolkningen tvivler på, at den  

 uforholdsmæssigt store husdyrproduktion, der bygger på en enorm import af  

 foder  

 fra andre verdensdele, er i samfundets interesse, når omkostningerne for  

 samfundet i form af gødningstab og medicinforbrug tages i betragtning.
Også  

 pesticidsprøjtning på markerne forholder store dele af befolkningen sig  

 skeptisk til.
Samtidig har det vist sig, at de offentlige myndigheder har  

 svært  

 ved at kontrollere forbruget af gødning, sprøjtemidler og antibiotika, blandt  

 andet på grund af ulovlig import fra udlandet.
Med offentlighedens adgang til oplysninger om  

 landbrugsbedrifters miljødata og offentlig økonomisk støtte bliver det ikke  

 længere en privat sag, hvor store veksler landmænd kan tillade sig at trække  

 på  

 naturen og dyrenes velfærd.
Det er klart, at udsigten til økonomisk vinding  

 kan  

 drive nogle landmænd til meget, mens andre har en høj moral, og  

 forslagsstillerne synes ikke, det bør være en hemmelighed for offentligheden,  

 hvem der opfører sig hvordan.
Det er ikke privatøkonomiske forhold, befolkningen skal  

 have indsigt i.
Det drejer sig derimod om indsigt i oplysninger på linje med  

 de  

 oplysninger, som virksomhedsregnskaber for aktieselskaber skal give adgang  

 til,  

 for så vidt angår industrien.
 CHR-registret (Centralt HusdyrbrugsRegister), hvor al dansk  

 kvæg er registreret via deres øremærker, er i dag offentligt tilgængeligt og  

 anvendes f.eks. til at tjekke, at økologer ikke eksporterer deres kalve,  

 hvilket ville være mod de økologiske regler.
Det har vist sig at være svært at få oplysninger om  

 hektarstøtte på bedriftsniveau fra de offentlige registre, når der er anmodet  

 om aktindsigt.
Det er en af grundene til, at forslagstillerne finder, at der  

 er  

 behov for at hente oplysninger ved kilden.
Sager om brug af ulovlige  

 sprøjtemidler eller udførsel af sprøjtede produkter, når der er modtaget  

 offentlig støtte til ikke at sprøjte, samt sager om ulovlig import af  

 sprøjtemidler og gødning har vist, at det er meget vanskeligt for  

 Plantedirektoratet at afsløre disse forhold.
For disse få brodne kar vil det  

 have en præventiv virkning, at de ved, at lokalbefolkningen har mulighed for  

 at  

 sammenholde de markaktiviteter, lokalbefolkningen altid har kunnet følge med  

 i,  

 med, hvad landmanden opgiver af oplysninger.
De oplysninger, interesserede borgere og journalister har  

 brug for adgang til, er sprøjtejournaler, medicinlogbog, for så vidt angår  

 antibiotikadoser, størrelsen af økonomiske tilskud som hektarstøtte,  

 dyretilskud og miljøstøtte, antallet af dyreenheder, gødningsforbrug, indkøb  

 af  

 foder og indholdet af kvælstof i avlede produkter til udregning af  

 kvælstoftabet.
Ejendommens kvælstoftab i forhold til arealet skal udregnes.
 Oplysningerne skal være offentligt tilgængelige på  

 internettet, hvis landmanden har adgang hertil.
Med vedtagelsen af lovforslag nr.
L 110 om landbrugets brug  

 af gødning sidste forår, jf. folketingsåret 2002-03, er det allerede  

 planlagt,  

 at ansøgning om hektarstøtte, indgivelse af markplaner og gødningsregnskab  

 skal  

 kunne anmeldes i samme skema.
Landbrugets Rådgivningscenter har indrettet  

 sine  

 bedriftsløsningsskemaer, så de kan overføres direkte til Plantedirektoratets  

 skemaer for gødningsregnskaber, og forslagsstillerne forventer, at det også  

 bliver sådan med hektarstøtteansøgningerne.
Sidste år benyttede halvdelen af  

 landmændene sig af muligheden for elektronisk overførsel af gødningsregnskab  

 fra bedriftsløsningsskema til Plantedirektoratets hjemmeside.
Der skal  

 arbejdes  

 for, at sprøjtejournaler løbende bliver offentligt tilgængelige med samme  

 tidsfrist, som der i dag gælder for, at journalen skal føres på papir.
De meget diffuse forhold omkring gødningstab fra landbruget  

 gør, at der er et stærkt behov for at få opgjort tabet af kvælstof og gerne  

 også tabet af fosfor på de enkelte bedrifter.
Det vil først og fremmest  

 indebære, at landmanden selv får syn for sagen.
Landbrugene har ret til at  

 bruge store mængder gødning, for at de kan opnå noget nær de optimale  

 udbytter,  

 men gødningstabet er stort, når udbyttet topper.
Tabet af kvælstof (og  

 fosfor)  

 kan bestemmes ved at opgøre forskellen mellem kvælstofmængden, der købes ind  

 i  

 form af foder og gødning, og så kvælstofmængden i afgrøder og husdyrgødning.  

 Landbrugets Rådgivningscenter skal have midler til at udvikle det  

 edb-program,  

 som landmanden skal taste sine produktionstal og gødnings- og foderindkøb ind  

 i.
Programmet vil så kombinere de indtastede oplysninger med landmandens  

 lovpligtige gødningsregnskab og udregne kvælstoftabet pr. hektar.
Oplysninger  

 om brug af antibiotika og pesticider på årsbasis skal ligeledes fremgå, og  

 herefter kan det samlede grønne regnskab præsenteres på internettet.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et grønt regnskab for landbrugsbedrifter.
(Beslutningsforslag nr.
B 52).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
