Beretning afgivet af Europaudvalget den 2. maj 2007 Beretning om Berlinerklæringens  

 behandling i Europaudvalget (Ministres fremmøde i Europaudvalget) I anledning af 50-års-dagen for oprettelsen af EU har  

 Ministerrådet, Kommissionen og Europa-Parlamentet vedtaget at udsende en  

 erklæring i forbindelse med festligholdelse af jubilæet i Berlin den 24. og  

 den  

 25. marts.
Berlinerklæringen opregner baggrunden for samarbejdet, de opnåede  

 resultater  

 og de fælles værdier.
Indholdet af erklæringen har været drøftet ved Europaudvalgets  

 samråd med statsministeren den 7. og den 13. marts, før og efter mødet i Det  

 Europæiske Råd.
Ved begge lejligheder blev der fremsat ønske om en grundig  

 drøftelse i udvalget inden afgivelse af erklæringen.
Desværre har det tyske  

 formandskab tilrettelagt en lukket procedure, hvor teksten først er kommet  

 til  

 medlemsstaterne sent den 22 marts.
Dette har vanskeliggjort Europaudvalgets  

 arbejde med erklæringen.
Ved mødet den 23. marts i Europaudvalget meddelte den fungerende  

 formand, at statsministeren trods udtrykkelige ønsker fra udvalget ikke  

 agtede  

 at deltage i samrådet om Berlinerklæringen.
Han var optaget af et møde i  

 regeringen.
I stedet mødte finansministeren, til trods for at  

 Berlin-erklæringen ligger fjernt fra hans ressort.
Et  

  

 flertal  

  

 i udvalget  

 (S, DF, RV, SF og EL) mener, at denne fremgangsmåde ikke er acceptabel.  

 Statsministeren burde have prioriteret hensynet til Folketinget.  

 Europaudvalget  

 har en berettiget forventning om, at ministrene giver møde i udvalget   

 når de  

 har mulighed for det  inden de skal repræsentere Danmark.
Kun sygdom,  

 bortrejse eller tvingende officielle pligter bør afholde ministre fra at give  

 møde.
Til gengæld er Europaudvalget rede til at give møde med kort varsel.  

 Denne gensidige hensyntagen er betingelsen for, at Europaudvalget kan fungere  

 tilfredsstillende.
Et  

  

 mindretal  

  

 i  

 udvalget (V og KF) finder kritikken af statsministeren grundløs og derfor  

 ganske urimelig.
Tværtimod finder vi, at Europaudvalget er blevet særdeles  

 godt  

 betjent i sagen om Berlin-erklæringen, som har været drøftet i udvalget i tre  

 omgange, to gange med statsministeren og én gang med finansministeren.
Vi finder det således uberettiget at kritisere den danske  

 regering for den lukkede proces, der var omkring tilblivelsen af  

 Berlinerklæringen.
Det er således alene det tyske formandskab, der bestemmer,  

 hvilken proces man agter at benytte for at vedtage en erklæring.
Det har  

 Danmark ingen indflydelse haft på.
Europaudvalget har drøftet Berlinerklæringen med statsministeren  

 tidligt i processen ved to lejligheder, dels den 7. marts og dels den 13.  

 marts.
Dermed fik udvalget lejlighed til en drøftelse i god tid, før  

 beslutning  

 herom blev truffet.
Den efterfølgende underskrivelse af Berlinerklæringen, der fandt  

 sted ved en mellemstatslig højtideligholdelse i Berlin den 24. marts var  

 alene  

 en symbolsk og ikke juridisk bindende erklæring i anledning af 50 året for  

 Romtraktatens underskrivelse, hvor formanden for Rådet, formanden for  

 Kommissionen og formanden for Europa-Parlamentet underskrev papiret.
Der var  

 altså ingen mulighed for at ændre på erklæringens indhold ved den lejlighed.
Berlinmødet var desuden ikke et formelt topmøde, hvorfor  

 regeringen ikke er forpligtet til at møde i Europaudvalget forud for  

 begivenheden.
På den baggrund finder Venstres og De Konservatives medlemmer  

 af  

 udvalget det særdeles hensynsfuldt, at regeringen  ved finansministeren  

  alligevel  

 valgte at redegøre for sagen igen, for tredje gang, på mødet i Europaudvalget  

 den  

 23. marts.
At Folketinget er blevet særdeles velvilligt behandlet, fremgik  

 på mødet den 23. marts, hvor finansministeren redegjorde for, at  

 statsministeren telefonisk forud for mødet i Europaudvalget telefonisk havde  

 haft kontakt med partilederne  bortset fra Enhedslisten  som var  

 indforståede  

 med indholdet af erklæringen.
Partilederne var også indforståede med, at  

 finansministeren præsenterede erklæringen i Europaudvalget, da  

 statsministeren  

 selv ikke havde mulighed for at være til stede.
