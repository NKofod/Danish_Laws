U.1 Klageadgang - § 78 U.2 Momsnævnet - § 79 U.3 Opsættende virkning, "overspringsreglen"  

 samt domstolsprøvelse - § 80 §§ 78 - 80 Bestemmelserne om klageadgang, klagefrister, opsættende virkning samt  

 Momsnævnets kompetence mv. findes i §§ 78 - 80.
U.1 Klageadgang - § 78 § 78 er en bemyndigelsesbestemmelse til skatteministeren, der kan  

 fastsætte bestemmelser om adgangen til at klage over afgørelser efter  

 momsloven.
U.1.1 Udlægningsbekendtgørelsen De nærmere klagebestemmelser fremgår således af bek.nr. 514 af 16. juni  

 1994 om "henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen  

 m.fl." (udlægningsbekendtgørelsen).
1. instans Efter § 2, stk. 1, i udlægningsbekendtgørelsen træffer de lokale told- og  

 skatteregioner afgørelse som 1. instans på momsområdet.
 Told- og Skattedirektøren kan dog bestemme, at en enkelt told- og  

 skatteregion skal træffe afgørelse som 1. instans i alle sager på et bestemt  

 område, jf. § 2, stk. 3.
 Told- og skatteregionen i Sønderborg er således bemyndiget til at behandle  

 sager om godtgørelse af moms til udenlandske virksomheder, sager vedrørende  

 visse udenlandsrelaterede henvendelser, som ikke vedrører en bestemt region,  

 samt fritagelse for importmoms for videnskabelige og medicinske instrumenter.
 Told- og Skatteregion København 1 (City) er bemyndiget til at behandle  

 sager om momsfrihed for varer til internationale organisationer og ambassader  

 m.fl.
 Told- og Skatteregion Viborg er bemyndiget til at behandle sager om  

 momsfrihed for varer til NATO-styrker og udenlandske officerer på udveksling.
Klageinstans De enkelte regioners afgørelser kan påklages til Told- og Skattestyrelsen,  

 jf. § 11 i udlægningsbekendtgørelsen.
Styrelsen træffer den endelige  

 administrative afgørelse, medmindre der er adgang til at klage til Momsnævnet  

 efter reglerne i lovens § 79.
Klagefrist på 3 måneder Hvis en klager ønsker at påklage en told- og skatteregions afgørelse til  

 styrelsen, skal det ske inden 3 måneder, jf. § 10 i  

 udlægningsbekendtgørelsen.
 Klagen skal af praktiske grunde sendes til regionen, der udarbejder en  

 samlet redegørelse for sagen og sender denne redegørelse samt klagen videre  

 til styrelsen.
U.2 Momsnævnet - § 79 Skatteministeren har med hjemmel i § 79 nedsat et nævn - Momsnævnet.
U.2.1 Momsnævnets sammensætning - § 79, stk. 1 Momsnævnet består af 6 medlemmer, der skal repræsentere et alsidigt  

 kendskab til administrations- og erhvervsforhold.
 Momsnævnets forretningsorden er fastsat ved bek. nr. 530 af 20. juni 1994.
 2 af medlemmerne repræsenterer Skatteministeriet, 1 medlem udpeges inden  

 for detail- og engroshandel, 1 medlem inden for håndværk og industri, 1  

 medlem inden for landbruget og 1 medlem inden for det område, der dækkes af  

 Arbejderbevægelsens Erhvervsråd.
 Nævnets formand udpeges af skatteministeren blandt de 2 medlemmer fra  

 Skatteministeriet.
U.2.2 Sager om offentlige forsyningsvirksomheder - § 79, stk. 2 Når Momsnævnet skal behandle en sag om offentlig forsyningsvirksomhed,  

 udvides nævnet med 3 medlemmer.
Den ene skal være sagkyndig vedrørende  

 erhvervsforhold, og de to andre skal være sagkyndige vedrørende amtskommunale  

 og kommunale forhold, jf. § 79, stk. 2.
U.2.3 Sagkyndige rådgivere - § 79, stk. 3 I sager, hvor Momsnævnet skønner, at der kræves særlig branchemæssig,  

 teknisk eller handelsmæssig viden, kan nævnet tilkalde sagkyndige rådgivere,  

 jf. § 79, stk. 3. Rådgiverne har ikke stemmeret.
U.2.4 Momsnævnets kompetence - § 79, stk. 4 Momsnævnet har den endelige administrative afgørelse af sager inden for  

 følgende områder:
-spørgsmål om omfanget af de varer og ydelser, der er fritaget for moms  

 efter § 13 -spørgsmål om momsgrundlaget efter § 27, stk. 1 - 4, og §§ 28 - 31 (dvs.  

 momsgrundlaget vedr. leverancer, dog ikke returvarer og tab på debitorer,  

 samt momsgrundlaget vedr. erhvervelser) -spørgsmål om omfanget af momsfritagelser efter § 34, stk. 1, nr. 8, og §  

 36, stk. 1, nr. 4 (dvs. momsfritagelse vedr. salg og udlejning af fly og  

 skibe på 5 BRT og derover, dog ikke sportsfly og lystfartøjer, samt  

 momsfritagelse vedr. indførsel af varer - fra steder uden for EU - der ved  

 leverance her i landet ville være momsfri) -spørgsmål om momsfritagelse for salg af aviser efter § 34, stk. 1, nr.  

 14.
Momsnævnet er enekompetent til at træffe afgørelse om, hvilke aviser, der  

 er momsfritaget.
Hverken de lokale told- og skatteregioner eller Told- og  

 Skattestyrelsen kan træffe afgørelse på området.
Sådanne sager skal derfor  

 indbringes direkte for Momsnævnet.
 -spørgsmål om omfanget af fradragsretten for købsmoms efter § 37, § 38,  

 stk. 1 - 3, § 39, § 40, § 41 og § 42, stk. 1 og 2 ( fra 1. september 1995 §  

 42, stk. 1 - 3).
 -spørgsmål om, hvad der er offentlig forsyningsvirksomhed efter § 3, stk.  

 2, nr. 2.
-klager over de skønsmæssige ansættelser, som Told-Skat har foretaget, jf.  

 § 77, stk.2 Bestemmelsen i § 79, stk. 4, gælder for klager, der indbringes for nævnet  

 efter lovens ikrafttræden den 1. juli 1994.
U.2.5 Henskydningsnævn - § 79, stk. 5 Bestemmelsen i § 79, stk. 5, åbner mulighed for at indbringe sager direkte  

 for Momsnævnet, som således også fungerer som såkaldt henskydningsnævn.
Denne henskydningsadgang gælder kun inden for de områder, hvor nævnet i  

 forvejen er klageinstans.
Klager over spørgsmål om momsfritagelse for aviser,  

 hvor nævnet allerede er enekompetent, og skønsmæssige ansættelser, er dog  

 ikke omfattet af henskydningsadgangen.
U.2.5.1 Kun principielle spørgsmål Det er en betingelse, at der er tale om spørgsmål af principiel karakter,  

 og at der desuden er behov for en særlig hurtig afklaring af retningslinierne  

 for administrationen af det pågældende principielle spørgsmål.
Det vil f.eks.  

 være tilfældet i forbindelse med ny lovgivning.
 Nævnet kan selv afgøre, om det vil behandle en sag som henskydningssag, og  

 har benyttet bemyndigelsen i forretningsordenens § 2, stk. 2, til at delegere  

 denne kompetence til formanden.
 Afgørelser om henskydning skal ikke begrundes.
Både virksomheder og Told-Skat kan benytte henskydningsadgangen Adgangen til at henskyde en sag til Momsnævnet kan benyttes både af  

 virksomhederne, af told- og skatteregionerne, samt af Told- og  

 Skattestyrelsen.
Henskydningsadgangen kan også bruges efter, at den lokale  

 told- og skatteregion har truffet afgørelse i en sag.
Nævnssekretariatets kommentar Nævnssekretariatet har i TfS 1994.745 kommenteret henskydningsadgangen i §  

 79, stk. 5. Det fremgår bl.a. heraf, at nævnet må forventes at være meget  

 tilbageholdende med at anse en sag for principiel, og at det i den  

 forbindelse ikke er afgørende, at nævnet ikke tidligere har fået forelagt et  

 lignende spørgsmål.
Det er heller ikke afgørende, om afgørelsen er særlig  

 vigtig for klageren.
 Det må således som udgangspunkt være et krav, at afgørelsen har interesse  

 for en større kreds af virksomheder.
Når en sag indbringes direkte for Momsnævnet, skal der redegøres for de  

 faktiske omstændigheder, sagens principielle karakter og behovet for en  

 særlig hurtig afgørelse.
Nævnet vil herefter vurdere, om betingelserne for at  

 behandle sagen om henskydningssag er opfyldt.
U.2.5.2 Konkrete eksempler I en sag var der rejst spørgsmål, om et kortvarigt undervisningsforløb her  

 i landet, der indgår i en udenlandsk erhvervsuddannelse, var momspligtigt som  

 kursusvirksomhed efter § 13, stk. 1, nr. 3. Nævnet afviste at behandle sagen  

 som henskydningssag, TfS 1994.745.
 I TfS 1995.94 tog nævnet derimod stilling til en række spørgsmål, som  

 socialministeriet havde stillet om moms af plejehjemsydelser.
U.2.6 Klagefrister - § 79, stk. 6 Klager over afgørelser, som er truffet af Told-Skat, skal indbringes for  

 Momsnævnet senest 3 måneder efter, at afgørelsen er truffet, jf. § 79, stk.  

 6.
 Denne 3-måneders frist gælder dog ikke ved klager over skønsmæssige  

 ansættelser, hvor en eventuel klage skal være fremsat over Momsnævnet senest  

 4 uger efter, at afgørelsen er truffet.
 Momsnævnet kan se bort fra disse frister, hvis særlige forhold taler for  

 det.
 Klagen skal indsendes direkte til Momsnævnet, Slotsholmsgade 12, 1216  

 København K.
 Bestemmelsen i § 79, stk. 6, gælder for de afgørelser, som Told-Skat har  

 truffet efter lovens ikrafttræden den 1. juli 1994.
U.2.7 Mundtlig forelæggelse - § 79, stk. 7 Den, der klager til Momsnævnet, har efter anmodning mulighed for mundtligt  

 at fremstille sagen for nævnet, jf. § 79, stk. 7.
Den mundtlige forhandling er uformel.
Nævnets formand giver som regel  

 først en kort redegørelse om problemstillingen, hvorefter den mødende  

 (klageren, revisor, advokat eller andre) har adgang til at fremsætte sine  

 bemærkninger.
Når Told- og Skattestyrelsen ligeledes møder, har  

 repræsentanten herefter adgang til at redegøre for styrelsens synspunkter.  

 Der bliver derefter lejlighed til at kommentere modpartens indlæg og komme  

 med supplerende indlæg eller bemærkninger.
Momsnævnets medlemmer kan stille  

 spørgsmål til parterne, eller der kan eventuelt gives orienterende vejledning  

 eller forklaring til klageren.
Momsnævnets afgørelse bliver meddelt skriftligt til den, der har klaget  

 til nævnet.
Afgørelser af mere almen interesse bliver efter Momsnævnets  

 vurdering - i anonymiseret form - offentliggjort i Tidsskrift for Skatter og  

 Afgifter (TfS).
U.3 Opsættende virkning, "overspringsreglen" samt  

 domstolsprøvelse - § 80 U.3.1 Henstand med betaling af moms - § 80, stk. 1 I forbindelse med klager over Told-Skat's afgørelser er der mulighed for  

 at få henstand med betalingen af den moms, som klagen vedrører, dvs. klagen  

 har opsættende virkning.
I medfør af bemyndigelsesbestemmelsen i § 80, stk. 1, har skatteministeren  

 således fastsat regler om henstand med betalingen af moms i forbindelse med  

 klager.
Reglerne findes i bek.nr. 516 af 16. juni 1994.
Der gives ikke automatisk henstand - det sker kun efter anmodning.  

 Henstand gives kun med betalingen af den moms, som klagen vedrører, samt med  

 eventuelle morarenter.
Der er således ikke mulighed for henstand med den  

 normale afregning af momsbeløb.
Her gælder de almindelige regler i §§ 57 -  

 65.
 Henstand gives for det tidsrum, hvor klagesagen behandles, dog max. 4 år.  

 Told-Skat kan dog efter fornyet ansøgning forlænge henstanden.
Der kan i henstandsbevillingen tages forbehold om modregning af udbetaling  

 af overskydende skat, negativ moms mv.
Der kan også som betingelse for  

 henstanden stilles krav om sikkerhedsstillelse.
 Afgørelse om henstand træffes af told- og skatteregionerne som 1. instans  

 og kan selvstændigt påklages til Told- og Skattestyrelsen.
U.3.2 "Overspringsregel" - § 80, stk. 2 Hvis en underordnet instans ikke har truffet en afgørelse i en verserende  

 sag inden for 3 måneder, kan sagen indbringes for den overordnede instans,  

 jf. § 80, stk. 2.
 Denne bestemmelse gælder de klager, der indbringes efter lovens  

 ikrafttræden.
U.3.3 Domstolsprøvelse - § 80, stk. 3, 4 og 5 Sager på momsområdet kan først indbringes for domstolene, når der ikke er  

 flere klagemuligheder inden for det administrative klagesystem, jf. § 80,  

 stk. 3 U.3.3.1 "Overspringsregel" - § 80, stk. 3 Hvis den endelige administrative instans (Told- og Skattestyrelsen eller  

 Momsnævnet) ikke har truffet afgørelse i sagen senest 6 måneder efter, at den  

 har fået sagen, kan sagen dog indbringes for domstolene, jf. § 80, stk. 3.
 Bestemmelsen i § 80, stk. 3 gælder klager, der indbringes efter lovens  

 ikrafttræden.
U.3.3.2 3-måneders frist - § 80, stk. 4 Den endelige administrative afgørelse skal indbringes for domstolene  

 senest 3 måneder efter, at afgørelsen er truffet, eller sagen eventuelt er  

 afvist, jf. § 80, stk. 4.
 Dette gælder administrative afgørelser, der træffes efter lovens  

 ikrafttræden.
U.3.3.3 Værnetingsregler - § 80, stk. 5 Retssagen skal anlægges ved en af de to landsretter som 1. instans.  

 Klagerens hjemting er afgørende for, om sagen skal anlægges ved Østre  

 Landsret eller Vestre Landsret.
 Sager vedrørende momsloven kan ankes til Højesteret som 2. instans.
