En kaptajn (A)  

 klagede over, at Forsvarsministeriet (FM) uden ansøgning havde afskediget ham  

 fra sin stilling som tjenestemand.
Afgørelsen var truffet af ministeriet men  

 stilet til Forsvarskommandoen, som underrettede A.
FM's afgørelse, som var  

 underskrevet af FM's departementschef, var baseret på en helhedsvurdering,  

 hvis  

 væsentligste elementer var, at A pga. alkoholproblemer var frataget  

 flyverstatus og ikke kunne anses for egnet til officersfunktioner uden for  

 pilotfunktionsområdet.
A klagede bl.a. over, at han var blevet hørt over den  

 påtænkte afskedigelse, uden at have fået en redegørelse for grundlaget  

 herfor,  

 at der ikke var blevet afholdt tjenstligt forhør, at afskedigelsen ikke var  

 sagligt begrundet, og at den ikke som foreskrevet i tjenestemandslovens § 26,  

 stk. 2, var foretaget af forsvarsministeren selv.
De fremsatte klager  

 gav ikke ombudsmanden anledning til at kritisere FM's afgørelse og  

 sagsbehandling.  

 Det lagdes herved til grund, at der var tale om en diskretionær afskedigelse  

 omfattet af tjenestemandslovens § 28, og at FM ikke havde truffet afgørelse i  

 sagen, uden forinden at have givet A fornøden adgang til at udtale sig om  

 grundlaget for den påtænkte afgørelse.
Ombudsmanden fandt dog anledning til  

 at  

 bemærke, at afgørelsen efter almindelige regler om god forvaltningsskik burde  

 have været meddelt A af FM, som havde truffet afgørelsen og ikke "ad  

 tjenstlig vej". Herved kunne undgås misforståelser med hensyn til,  

 hvilken  

 myndighed afgørelsen hidrørte fra, ligesom der kunne opnås en hurtigere og  

 mere  

 smidig betjening af borgerne.
Ombudsmanden henstillede til FM at ændre sin  

 hidtidige praksis, hvorefter den indstillende myndighed tilskrives om  

 ministeriets  

 afgørelse med anmodning om underretning af den pågældende medarbejder. (J.  

 nr.  

 1991-1967-40).
Uansøgt afsked af  

 kaptajn i Flyvevåbnet.
Partshøring og afgørelsens adressat.
 A klagede i skrivelse af 21. oktober 1991 over, at  

 Forsvarsministeriet ved skrivelse af 20.september 1991 uden ansøgning havde  

 afskediget A fra sin stilling som tjenestemand i forsvaret fra udgangen af  

 december 1991, hvilket blev meddelt A ved Forsvarskommandoens skrivelse af  

 25.  

 september 1991.
 I anledning af A's henvendelse indhentede jeg en udtalelse  

 af 16. december 1991 fra Forsvarsministeriet, som A kommenterede i skrivelse  

 af  

 17. januar 1992. Jeg modtog endvidere sagens akter.
Det fremgik af oplysningerne i sagen, at A i 1979 overgik  

 fra at være kontraktansat militær pilot til at være tjenestemandsansat  

 linieofficer med tjeneste i flyvevåbnet, og at A i 1987 blev udnævnt til  

 kaptajn.
Fra maj 1988 blev A efter ansøgning udstationeret som  

 tjenestegørende  

 ved B, hvor A forrettede flyvetjeneste.
Den 31. juli 1990 blev A i Tyskland taget for  

 spirituskørsel, idet A havde ført et civilt motorkøretøj med en promille på  

 2,44. A blev i den anledning straks meddelt midlertidigt flyveforbud som  

 fartøjschef under sagens videre forløb, hvilket indebar, at A herefter alene  

 kunne flyve som 2. pilot.
I relation til myndighederne i Tyskland førte sagen  

 til, at A vedtog en bøde og blev frakendt retten til at føre motorkøretøj i  

 Tyskland i 6 måneder.
Episoden gav anledning til, at spørgsmålet om bevarelse  

 eller frakendelse af A's flyverstatus blev taget op til bedømmelse i  

 Kommissionen til Vurdering af Sager vedrørende Piloters Spiritus- og  

 Promillekørsel, som behandlede sagen på et kommissionsmøde den 5. december  

 1990, hvortil A var indkaldt for at afgive forklaring.
A blev efterfølgende  

 af  

 kommissionen gjort bekendt med, at kommissionen ville indstille til  

 Forsvarsministeriet,  

 at A - efter en kraftig påtale - blev meddelt tilladelse til genoptagelse af  

 flyvning.
Forinden Forsvarsministeriet havde truffet afgørelse i  

 sagen, foretog A's eskadrillechef i marts 1991 indberetning om nogle  

 episoder,  

 som havde fundet sted på en base i Grækenland, hvorunder A havde optrådt  

 spirituspåvirket og havde udvist en adfærd, som gjorde, at A ikke længere var  

 ønsket i eskadrillen.
Indberetningen medførte, at A blev hjemkommanderet til  

 anden tjeneste i Danmark.
Ved skrivelse af 5. april 1991 meddelte Forsvarskommandoen  

 A, at Forsvarsministeriet ved skrivelse af 25. marts 1991 havde truffet  

 afgørelse om at inddrage A's tilladelse til flyvning indtil videre på grund  

 af  

 den høje promille og sagens omstændigheder i øvrigt.
A blev samtidig  

 orienteret  

 om, at Ældste Danske Officer ved NATO Airborne Early Warning Force var blevet  

 anmodet om at meddele A en mundtlig misbilligelse, idet A ikke havde levet op  

 til de krav om ansvarlighed, der må stilles til en officer og luftfartøjschef  

 såvel i som uden for tjenesten.
I skrivelsen var afslutningsvis anført  

 følgende:
 "Nærværende skrivelse er at betragte som en mundtlig  

 misbilligelse, der foreligger bekræftet i skriftlig form og vil som sådan  

 indgå  

 i den samlede vurdering af Deres forhold, såfremt der inden for de nærmeste  

 to  

 år regnet fra den 31. JUL 1990 måtte blive tale om at tildele Dem en advarsel  

 som følge af, at De igen forser Dem i eller uden for tjenesten.
 6. FMN har som følge af ÆDO/NAEWF indberetninger af  

 henholdsvis 13. og 14. MAR 1991 vedrørende Deres optræden under  

 udstationering  

 til ... i perioden 12.-26. FEB 1991 anmodet FKO om senest den 31. MAJ 1991 at  

 fremkomme med en fornyet samlet indstilling om, hvorvidt der vurderes at være  

 grundlag for eventuel generhvervelse af flyverstatus - og i givet fald  

 hvornår.  

 I tilknytning hertil ønskes en vurdering af, om der fortsat findes grundlag  

 for  

 at opretholde Deres tjenesteforhold.
 FMN vil herefter bl.a. vurdere, hvorvidt der skønnes  

 anledning til at søge færdselsforseelsen indbragt for en dansk domstol.
7. Foranlediget heraf, har FKO anmodet Chefen for  

 Flyvertaktisk Kommando om at foranledige Dem fremstillet for  

 Statuskommissionen  

 for piloter, navigatører og flyveledere m.fl." Statuskommissionen behandlede sagen på et møde den 8. maj  

 1991. Af referatet herfra fremgår, at kommissionen gennemgik A's samlede  

 tjenesteforløb og A's adfærd såvel i som uden for tjenesten.
Efter en lang  

 drøftelse konkluderedes, at A ikke levede op til den standard, som forventes  

 af  

 en pilot og officer i flyvevåbnet, og at A heller ikke kunne forventes at  

 honorere  

 dette krav i fremtiden.
Efter en drøftelse af, om A ville kunne placeres i en  

 ikke statusbetinget stilling, blev A tilkaldt og præsenteret for sagen og for  

 kommissionens bemærkninger i sammenfattet form.
Af referatet fremgik bl.a.,  

 at  

 A's specielle personlighed og temperament i forbindelse med omgang med  

 spiritus  

 blev omtalt i den sammenhæng.
Efter at A havde besvaret kommissionens  

 spørgsmål, foretog kommissionen en afsluttende vurdering af sagen.
A blev  

 herefter orienteret om, at der i kommissionen var enighed om at indstille A  

 til  

 fortsat fratagelse af flyverstatus, samt at et flertal af  

 kommissionsmedlemmerne  

 anbefalede, at A blev indstillet til afsked, idet man ikke kunne anbefale A  

 overført til andre tjenesteområder, mens et mindretal mente, at A burde have  

 endnu en chance.
 Ved skrivelse af 21. maj 1991 til Forsvarschefen meddelte  

 chefen for Flyvertaktisk Kommando, at han kunne tiltræde kommissionens  

 anbefaling af, at A indstilledes til afsked.
 Ved skrivelse af 29. maj 1991 til Forsvarsministeriet blev A  

 af Forsvarskommandoen indstillet til afskedigelse uden ansøgning i medfør af  

 kundgørelse for forsvaret B. 21-1979.
 Den 6. juni 1991 afholdtes et uformelt møde mellem  

 repræsentanter for Forsvarets Pilotforening og Forsvarsministeriet, og den 1.  

 juli 1991 fremsendtes til Forsvarsministeriet et notat udarbejdet af  

 Forsvarets  

 Pilotforenings advokat vedrørende sagen.
Efter at have indhentet en udtalelse fra Finansministeriet  

 vedrørende A's pensionsforhold anmodede Forsvarsministeriet i skrivelse af 1.  

 august 1991 Forsvarskommandoen om at meddele A, at Forsvarsministeriet havde  

 til hensigt at afskedige A som følge af utilfredsstillende tjeneste med  

 sædvanligt  

 varsel i medfør af tjenestemandslovens § 28, idet Forsvarskommandoen samtidig  

 blev anmodet om at foranledige, at der blev givet A lejlighed til at  

 fremkomme  

 med en skriftlig udtalelse i sagen.
Forsvarsministeriet orienterede samtidig  

 Statstjenestemændenes Centralorganisation II herom, idet der blev givet  

 organisationen en frist på 3 uger til at fremkomme med en eventuel udtalelse  

 i  

 sagen.
 Ved Forsvarskommandoens skrivelse af 8. august 1991 blev A  

 orienteret om Forsvarsministeriets skrivelse af 1. august 1991, idet A,  

 såfremt  

 han ønskede at afgive en skriftlig udtalelse i sagen, blev anmodet om at  

 sørge  

 for, at den var Forsvarskommandoen i hænde senest den 16. august 1991.
Ved skrivelse af 15. august 1991 stilet til  

 Forsvarskommandoen protesterede A imod, at hans tjenstlige forhold skulle  

 kunne  

 begrunde en afskedigelse af ham, idet A, hvis han fortsat ikke kunne meddeles  

 flyvetilladelse, var interesseret i at blive beordret til anden tjeneste.
A  

 vedlagde endvidere en personalebedømmelse fra sit seneste tjenestested.
Ved skrivelse af 19. august 1991 fremkom Statstjenestemændenes  

 Centralorganisation II med en udtalelse i sagen, hvori det konkluderedes, at  

 man ikke var enig i, at der forelå grundlag for afskedigelse.
Organisationen  

 anmodede samtidig i medfør af tjenestemandslovens § 48, stk. 2, om en  

 forhandling  

 i sagen.
 Der blev herefter den 30. august 1991 afholdt et møde til  

 drøftelse af sagen mellem repræsentanter for de involverede faglige  

 organisationer, Forsvarskommandoen og Forsvarsministeriet.
 Ved skrivelse af 20. september 1991 traf Forsvarsministeriet  

 afgørelse om at afskedige A uden ansøgning fra flyvevåbnets linie fra  

 udgangen  

 af december 1991. Afgørelsen var bl.a. begrundet således:
 "...
Den af CO II ønskede forhandling fandt sted den 30. august  

 1991. På CO II('s) anmodning gav Forsvarsministeriet en uddybende begrundelse  

 for den påtænkte afsked.
Det blev herunder anført, at ministeriets afgørelse  

 er  

 baseret på en helhedsvurdering, hvis væsentligste elementer er, at  

 vedkommende ·  

  

 	  

 på grund af alkoholproblemer er frataget  

 flyvestatus, og derfor ikke kan bestride sin primære  

 funktion, ·  

  

 	  

 har udvist en adfærd og haft et  

 tjenesteforløb, der på en række områder har været stærkt kritisabelt, ·  

  

 	  

 ikke anses for egnet til officersfunktioner  

 uden for pilotfunktionsområdet, ·  

  

 	  

 ikke vurderes i stand til at ændre adfærd, og ·  

  

 	  

 af såvel Flyvertaktisk Kommando som  

 Forsvarskommandoen er indstillet til afsked.
 De anførte forhold er dokumenteret gennem referat af  

 Statuskommissionens møde samt foreliggende personelbedømmelser,  

 indberetninger  

 m.v.
 Der blev fra organisationsside fremsat et kompromisforslag  

 omfattende en nærmere afgrænset prøveperiode i en stilling uden for  

 pilotfunktionsområdet kombineret med en kontrolleret behandling for  

 alkoholproblemet.
 Efter en fornyet vurdering finder Forsvarsministeriet  

 fortsat, at de forhold, der danner grundlag for statuskommissionens  

 konklusioner og for Forsvarskommandoens indstilling om afsked, er så  

 tungtvejende  

 og velunderbyggede, at der ikke findes grundlag for at opretholde  

 ansættelsesforholdet.
..." Forsvarsministeriets afgørelse af 20. september 1991 var  

 stilet til Forsvarskommandoen, som blev anmodet om at underrette A om  

 ministeriets afgørelse, hvilket skete ved Forsvarskommandoens skrivelse af  

 25.  

 september 1991 til A.
 Jeg forstod A's henvendelse af 21. oktober 1991 til mig  

 således, at A's klage vedrørte følgende forhold:
at afskedigelsen efter A's opfattelse i  

 realiteten var en samlet straf for forseelserne i Tyskland  

 og Grækenland, men at disse episoder allerede  

 havde resulteret i en mundtlig misbilligelse,  

 hvorfor Forsvarsministeriet ikke var berettiget til at skride til  

 afskedigelse af A på samme grundlag, at tjenestemandslovens § 24 ikke var  

 overholdt, idet der ikke havde været afholdt tjenstligt  

 forhør i sagen, at Forsvarskommandoens skrivelse af 8.  

 august 1991 til A, ved hvilken A blev givet lejlighed til at fremkomme med en  

 skriftlig udtalelse i sagen, ikke indeholdt en fornøden redegørelse for  

 grundlaget for den påtænkte afskedigelse, idet der i skrivelsen alene var  

 henvist til  

 utilfredsstillende  

 tjeneste, at  

 afskedigelsen ikke var sagligt begrundet, og at den var i strid med gældende  

 praksis, idet  

 Forsvarsministeriet A  

 bekendt aldrig tidligere havde afskediget tjenestemænd på et tilsvarende  

 grundlag, og at afskedigelsen ikke i overensstemmelse med  

 tjenestemandslovens § 26, stk. 2, var foretaget af forsvarsministeren.
 Efter min gennemgang af sagen udtalte jeg følgende i en  

 skrivelse til A:
 "  

  

 Ad punkt 1:
 Det fremgår af luftfartslovens § 150, stk. 8, at en pilot,  

 som bliver frakendt retten til at føre motordrevet køretøj ubetinget i medfør  

 af færdselsloven, af luftfartsvæsenet kan blive frataget retten til at gøre  

 tjeneste på et luftfartøj i et tilsvarende tidsrum, såfremt det strafbare  

 forhold, for hvilket vedkommende er dømt, begrunder en nærliggende fare for  

 misbrug af denne ret.
 Hvad angår flyvning med militære luftfartøjer bestemmer  

 luftfartslovens § 154, stk. 1, at forsvarsministeren træffer bestemmelse om,  

 i  

 hvilken udstrækning og eventuelt med hvilke ændringer og tilføjelser  

 luftfartslovens bestemmelser om civil luftfart skal finde anvendelse.
 I FLVBST FSB 3 152-2 fra august 1978 om bl.a. kommissoriet  

 for Kommissionen til Vurdering af Sager vedrørende Piloters Spiritus- og  

 Promillekørsel er bestemt, at kommissionen bl.a. har til opgave at foretage  

 en  

 helhedsvurdering af sager, hvori en pilot i forsvaret er dømt for  

 spirituskørsel, og på grundlag heraf indstille til Forsvarsministeriet,  

 hvilke  

 konsekvenser sagen bør få for den pågældende, herunder med hensyn til  

 spørgsmålet om bevarelse eller frakendelse af flyverstatus, idet den endelige  

 afgørelse herom træffes af Forsvarsministeriet.
 I kundgørelse for forsvaret B. 21-1979 er fastsat nærmere  

 regler for personel med pilotuddannelse i flyvevåbnet, hæren og søværnet, der  

 i  

 overensstemmelse med pilotuddannelsen anvendes i stillinger, hvor  

 pilotuddannelsen er nødvendig, og som normalt forudsætter opretholdelse af  

 flyverstatus (pilotfunktionsområdet). I kundgørelsens kap. 1, pkt. 1, om  

 flyvevåbnet er bl.a. bestemt følgende:
 "...
Overførsel til en stilling uden for pilotfunktionsområdet  

 sker efter ansøgning eller på grund af forhold, der skyldes den pågældende  

 selv, og medfører, at den pågældende, for så vidt angår grad og løn m.v.,  

 placeres som om den hidtidige tjeneste var forrettet uden for  

 pilotfunktionsområdet,  

 forudsat ansættelsesforholdet ikke straks bringes til ophør." Det fremgår endelig af FLVBST FSB 3 152.5 fra juli 1981, at  

 spørgsmålet om bl.a. piloters fortsatte deltagelse i flyvetjeneste eller  

 anden  

 operativ tjeneste behandles i den såkaldte Statuskommission, som bl.a. har  

 følgende kommissorium:
 "3. Statuskommissionen har til opgave i sådanne sager,  

 som måtte blive den forelagt af Chefen for Flyvevåbnet, at foretage endelig  

 behandling af og stille forslag til afgørelse af, hvorvidt:
a.
Personel til  

 flyvetjeneste  

  

 , der af  

 lægelige, tjenstlige eller af andre årsager er meddelt eller indstillet til  

 flyveforbud, skal - forrette fortsat flyvetjeneste, eventuelt på andre  

 flytyper eller i begrænset form eller - have mulighed for på et senere tidspunkt på ny at forrette  

 flyvetjeneste eller - fortabe status og i forbindelse hermed have mulighed for  

 eventuel overførsel til anden tjeneste.
 ...
5. Når kommissionen skønner, at grundlaget for en  

 persons/fremstillet persons fortsatte tjeneste i flyvevåbnet ikke er til  

 stede,  

 kan kommissionen foreslå, at den pågældendes ansættelsesforhold bringes til  

 ophør." Det forhold, at De ved Forsvarsministeriets afgørelse af 25.  

 marts 1991 blev frataget flyverstatus indtil videre, bevirkede i  

 overensstemmelse med de oven for citerede bestemmelser, at spørgsmålet om  

 Deres  

 fremtidige ansættelsesforhold, herunder om det burde bringes til ophør, blev  

 taget op til vurdering i Statuskommissionen, hvilket De blev underrettet om  

 ved  

 Forsvarskommandoens skrivelse af 5. april 1991.
 At De ved samme skrivelse blev meddelt en påtale for  

 tjenesteforseelse, finder jeg ikke kan afskære Forsvarsministeriet fra at  

 foranledige iværksat en vurdering af Deres fremtidige ansættelsesmuligheder  

 som  

 en konsekvens af, at De var blevet frataget Deres flyverstatus.
 Ad punkt 2  

  

 :
 Hvorvidt Forsvarsministeriet forinden afskedigelsen burde  

 have ladet afholde tjenstligt forhør, må bedømmes på baggrund af  

 tjenestemandslovens regler om afskedigelse af tjenestemænd.
Ifølge lovens § 24 kan som disciplinær straf for tjenstlig  

 forseelse bl.a. anvendes afskedigelse.
Afsked som straf for tjenesteforseelse  

 kan, når forholdet ikke er fastslået ved dom, aldrig finde sted uden efter  

 afholdelse af tjenstligt forhør, jf. § 24, stk. 1, 2. pkt.
 Herudover kan tjenestemænd ifølge lovens § 28  

 "afskediges uden ansøgning med 3 måneders varsel til udgangen af en  

 måned".
 Den sidste bestemmelse omhandler den såkaldte  

 "diskretionære" afskedigelse, det vil sige en afskedigelse, der  

 anvendes som et led i ansættelsesmyndighedens arbejdsgiverbeføjelser - og  

 ikke  

 som en disciplinær foranstaltning.
 Om der burde have været afholdt tjenstligt forhør, beror  

 derfor på, om Forsvarsministeriet ved beslutningen om at meddele Dem uansøgt  

 afsked har lagt vægt på forhold, som er blevet tilskrevet Dem som  

 tjenesteforseelser.
Efter min gennemgang af sagen er det imidlertid min  

 opfattelse, at Forsvarsministeriet har foretaget en selvstændig vurdering af,  

 hvorvidt De, efter at De var blevet frataget flyverstatus, fortsat kunne  

 anses  

 for egnet til at være ansat i forsvaret, og at afskedigelsen er begrundet i  

 denne vurdering, og ikke i forhold, som kan karakteriseres som  

 afskedsbegrundende tjenesteforseelser.
Afskedigelsen er i overensstemmelse  

 hermed blevet meddelt med det i § 28 foreskrevne varsel, ligesom der er  

 blevet  

 tillagt Dem pension.
 Jeg har på denne baggrund ikke grundlag for at kritisere, at  

 ministeriets beslutning er blevet truffet uden afholdelse af tjenstligt  

 forhør.
 Ad punkt 3  

  

 :
Det er fast antaget, at der i sager om uansøgt afsked på  

 grund af påstået uegnethed, samarbejdsvanskeligheder m.v., inden  

 afskedigelsen  

 sker, i almindelighed bør gives den ansatte en redegørelse - der efter  

 omstændighederne bør være skriftlig - for grundlaget for den påtænkte  

 afgørelse.
Der sigtes herved til en redegørelse, der angiver de forhold fra  

 den  

 ansattes side, der lægges vægt på, og som - for så vidt der foreligger  

 bevismæssige spørgsmål - angiver det bevismæssige grundlag for, at de  

 pågældende forhold antages at foreligge.
Det er endvidere min opfattelse, at  

 der herefter bør gives den ansatte lejlighed til at fremkomme med en  

 udtalelse,  

 der kan indgå i grundlaget for afskedigelsesmyndighedens endelige  

 stillingtagen, jf. herved også tjenestemandslovens § 31, stk. 1. (Se f.eks.  

 Jørgen Mathiasen, Forvaltningspersonellet s. 121 med henvisninger og  

 Folketingets Ombudsmands beretning for 1990 s. 363).
 Jeg er enig i, at Forsvarskommandoens skrivelse af 8. august  

 1991 - ved hvilken der blev givet Dem lejlighed til at fremkomme med en  

 udtalelse i anledning af, at Forsvarsministeriet havde til hensigt at  

 afskedige  

 Dem efter tjenestemandslovens § 28 - ikke indeholdt en tilstrækkelig  

 redegørelse  

 for afskedigelsesgrundlaget.
 Det fremgår imidlertid af oplysningerne i sagen, at  

 Statuskommissionen i forbindelse med sit møde den 8. maj 1991 orienterede Dem  

 om kommissionens overvejelser og indstilling, ligesom De efter det for mig  

 oplyste havde kendskab til referatet af kommissionens møde samt til  

 foreliggende personelbedømmelser og sagens øvrige akter gennem aktindsigt.  

 Jeg  

 må således lægge til grund, at De, da De modtog Forsvarskommandoens skrivelse  

 af 8. august 1991, allerede var bekendt med grundlaget for den påtænkte  

 afskedigelse.
 Såvel De som Deres faglige organisation har endvidere  

 benyttet adgangen til at fremsætte udtalelser i sagen, ligesom  

 afskedigelsesgrundlaget  

 herefter, forinden afgørelsen blev truffet, har været drøftet udførligt på et  

 møde med Deres faglige organisation.
 Under de således foreliggende omstændigheder har jeg ikke  

 grundlag for at kritisere Forsvarsministeriet for at have truffet afgørelse i  

 sagen uden forinden at have givet Dem fornøden lejlighed til at udtale Dem om  

 den påtænkte afgørelse og grundlaget herfor.
 Ad punkt 4  

  

 :
 Tjenestemandslovens § 28 giver mulighed for at afskedige  

 tjenestemænd efter et frit skøn, der dog er undergivet de for diskretionære  

 forvaltningsakter almindeligt gældende grundsætninger, herunder at der skal  

 foreligge et sagligt grundlag for afskedigelsen.
 Hvorvidt en afskedigelse kan anses for sagligt begrundet,  

 beror til en vis grad på en skønsmæssigt præget vurdering, som jeg efter de  

 regler, der gælder for min virksomhed, ikke kan kritisere, medmindre der  

 foreligger særlige omstændigheder.
 Efter min gennemgang af sagen har jeg ikke fundet, at der  

 foreligger sådanne særlige omstændigheder, at jeg har grundlag for at  

 kritisere  

 Forsvarsministeriets afgørelse om at afskedige Dem i medfør af  

 tjenestemandslovens § 28.
 Ad punkt 5  

  

 :
 Tjenestemandslovens § 26, stk. 2, er sålydende:
"Andre tjenestemænd afskediges af den minister, under  

 hvem De hører, eller af den, ministeren bemyndiger dertil.
Dog kan uansøgt  

 afsked kun foretages af ministeren." Bestemmelsen i § 26, stk. 2, 2. pkt., udelukker dog ikke  

 intern delegation fra ministeren til departementets embedsmænd.
Afgørelsen om at afskedige Dem blev truffet ved  

 Forsvarsministeriets skrivelse af 20. september 1991, underskrevet af  

 ministeriets departementschef.
Afgørelsen var stilet til Forsvarskommandoen,  

 som herefter har underrettet Dem om afgørelsen ved skrivelse af 25. september  

 1991.
 Jeg har på denne baggrund ikke grundlag for at kritisere  

 Forsvarsministeriet for ikke at have overholdt tjenestemandslovens § 26, stk.  

 2.
Almindelige regler om god forvaltningsskik tilsiger dog  

 efter min opfattelse, at afgørelsen i en sag normalt bør meddeles direkte til  

 parten af den myndighed, som har truffet afgørelse i sagen, og ikke "ad  

 tjenstlig vej", jf. herved allerede Statsministeriets cirkulære nr. 245  

 af  

 23. november 1923 (pkt. 5), Folketingets Ombudsmands beretning for 1990, s.  

 366 f. (med yderligere henvisninger), s.  

 386 f. og s.  

 421 f.
Herved undgås misforståelser med hensyn  

 til, hvilken myndighed afgørelsen hidrører fra, ligesom der opnås en  

 hurtigere  

 og mere smidig og serviceorienteret betjening af borgerne.
Jeg har på denne baggrund henstillet til Forsvarsministeriet  

 at ændre ministeriets hidtidige praksis, hvorefter indstillende myndighed  

 tilskrives om ministeriets afgørelse m.v. med anmodning om, at myndigheden  

 underretter den pågældende medarbejder." I  

 skrivelse af 5. februar 1993 meddelte Forsvarsministeriet mig, at ministeriet  

 har ændret praksis i afskedssager, således at ministeriets afgørelse nu  

 meddeles direkte til den pågældende medarbejder.
 Jeg tog det oplyste til efterretning og foretog ikke videre  

 i sagen.
 NOTER: (*1) Jf.  

 FOB 1990, s. 339  

 (s.  

 366 f,  

 386 f  

 og  

 421 f  

 ) og  

 FOB 1991, s. 207  

 (  

 248 f  

 ).
