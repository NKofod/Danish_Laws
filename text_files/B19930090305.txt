 I medfør af lov om social pension, jf. lovbekendtgørelse nr. 411 af 26.  

 maj 1992, som senest ændret ved lov nr. 497 af 30. juni 1993, fastsættes:
 Ansøgning mv.
§ 1.  Ansøgning om pension indgives til  

 kommunalbestyrelsen i bopælskommunen eller for personer med bopæl i udlandet  

 til seneste bopælskommune.
Hvis den pågældende ikke har haft bopæl i Danmark  

 indgives ansøgningen til Direktoratet for Social Sikring og Bistand.
 Stk. 2.  For søfolk uden fast bopæl her i landet  

 indgives ansøgningen til kommunalbestyrelsen i den kommune, i hvilken det  

 pågældende skib hører hjemme.
 § 2.  En ansøger om førtidspension eller  

 invaliditetsydelse kan kræve, at kommunalbestyrelsen opretter pensionssag og  

 afgør eller fremmer sagen til forelæggelse for revaliderings- og  

 pensionsnævnet.
 Stk. 2.  Ansøgeren har ikke pligt til at underkaste sig  

 undersøgelse eller behandling, der kan medføre fare for liv eller førlighed.
 § 3.  Ansøgere og andre, der har kendskab til  

 forholdene, skal give kommunalbestyrelsen oplysninger og dokumentation, som  

 anses for nødvendig for at afgøre, om betingelserne for pension er opfyldt  

 samt for at beregne og udbetale pension.
Udbetaling § 4.  Forskud på pension skal normalt udbetales med de  

 beløb, som vil gælde for den forventede pension, dvs. under hensyn til  

 forventet pensionstype, tillæg, indtægtsreguleringsregler mv.
Stk. 2.  Der kan udbetales forskud på bistands- og  

 plejetillæg, men ikke på invaliditetsydelse.
Hvis der på samme tid søges  

 invaliditetsydelse og bistands- eller plejetillæg, kan der heller ikke  

 udbetales forskud på tillæg.
 § 5.  Der er ikke ret til at få udbetalt en afdød  

 ægtefælles pension efter pensionslovens § 48, hvis dødsfaldet er sket, mens  

 en af ægtefællerne havde ophold på institution på et tidspunkt, hvor  

 pensionerne er omregnet som til enlige pensionister efter § 12, stk. 3.
 § 6.  Ved opgørelse af minimumsbeløb for udbetaling af  

 pension efter lovens § 31, stk. 4, medregnes alle pensionsydelser bortset fra  

 tillæg efter lovens § 17.
Stk. 2.  Et beregnet personligt tillæg til  

 medicinudgifter udbetales ikke, hvis udbetalingen pr. lægeordineret  

 lægemiddel er mindre end 3 kr.
Et beregnet personligt tillæg til  

 medicinudgifter på 3 kr. eller derover forhøjes med pensionistens egen  

 udgift, hvis denne er mindre end 3 kr. pr. lægeordineret lægemiddel.
 § 7.  Bistands- eller plejetillæg udbetales, uanset om  

 pensionstillæg og evt. grundbeløb er bortreguleret.
 Udbetaling af pension under  

 institutionsophold mv.
 § 8.  Personer, der har ophold på de institutioner  

 mv., der er nævnt i lovens § 46, kan tilkendes pension efter loven.
 Stk. 2.  Pensionen nedsættes eller inddrages efter  

 forløbet af de opholdsperioder, der er nævnt i lovens § 46. For personer, der  

 er indlagt på en institution under sygehusvæsenet, er det dog en betingelse,  

 at der er truffet afgørelse som nævnt i lovens § 46, stk. 1 eller 2, jf. dog  

 lovens § 46, stk. 3, om bistands- og plejetillæg.
 § 9.  Afgørelse, som nævnt i lovens § 46, stk. 1, kan  

 først træffes, når indlæggelsen træder i stedet for plejehjemsophold.  

 Afgørelse efter lovens § 46, stk. 2, kan først træffes, når den pågældendes  

 ophold hovedsagelig er af plejemæssig karakter, eller når den pågældende i  

 øvrigt som følge af sit behandlingsbehov skønnes uegnet til mere varig  

 udskrivning til eget hjem.
 Stk. 2.  Hvis der træffes afgørelse efter lovens § 46,  

 stk. 2, inddrages pensionen fra udgangen af måneden efter den måned, hvor  

 afgørelsen er truffet, dog tidligst efter den samlede indlæggelsestid, der er  

 fastsat i loven.
 § 10.  De opholdsperioder mv., der er fastsat i loven  

 eller denne bekendtgørelse, omfatter også perioder, hvori der ikke er  

 udbetalt pension.
 § 11.  Pension kan først inddrages efter lovens § 46,  

 stk. 5, når der er afsagt endelig dom, men med virkning fra det i loven  

 fastsatte tidspunkt.
§ 12.  Hvis pensionen er nedsat eller inddraget efter  

 lovens § 46, gælder nedsættelsen eller inddragelsen alle pensionens  

 bestanddele.
Pensionen anses dog ikke for bortfaldet, og der kan ydes  

 personligt tillæg, hvis betingelserne herfor er opfyldt.
 Stk. 2.  Pensionen eller den del heraf, der ikke  

 udbetales, anvendes ikke til betaling for opholdet, jf. dog § 19.
 Stk. 3.  Fra tidspunktet, hvor pensionen til en  

 pensionist, hvis ægtefælle modtager pension, nedsættes eller inddrages,  

 omregnes begge pensioner som til enlige pensionister for resten af  

 opholdstiden.
 § 13.  Beløb til dækning af udgifter til husleje og  

 lignende efter lovens § 46, stk. 1, 4 og 5, udbetales af pensionen og kan  

 ikke overstige denne, jf. dog § 12, stk. 1, 2. pkt.
 Stk. 2.  Udgifter til husleje omfatter også udgifter til  

 ejerbolig, herunder ejendomsskatter og ejendomsforsikringer.
 Stk. 3.  Herudover ydes beløb til dækning af andre faste  

 udgifter, der har betydning for opretholdelse af boligen, fx udgifter til  

 varme, indboforsikring samt gas-, elektricitets- og telefonabonnement.
 Stk. 4.  Der kan i almindelighed ikke ydes beløb til  

 betaling af afdrag på indbo.
§ 14.  Amtsrådet eller den myndighed, som amtsrådet  

 bemyndiger til det, skal underrette kommunalbestyrelsen i patientens  

 bopælskommune, når betingelserne for inddragelse af pensionen efter lovens §  

 46, stk. 2, anses for opfyldt eller for at blive opfyldt inden for en kortere  

 tid.
Det gælder, uanset om patienten har haft en samlet indlæggelsestid som  

 fastsat i loven.
Stk. 2.  Redegørelsen til kommunalbestyrelsen skal i  

 nødvendigt omfang omfatte en beskrivelse af pensionistens fysiske og psykiske  

 funktioner samt en medicinsk og social vurdering af pensionistens muligheder  

 for at klare sig i eget hjem eller ved ophold andetsteds.
Endvidere skal  

 redegørelsen indeholde oplysninger om indlæggelsesperioder inden for det  

 sidste 11/2 år forud for indlæggelsen.
 Stk. 3.  Hvis kommunalbestyrelsen anmoder om det, skal  

 amtsrådet eller den myndighed, som amtsrådet bemyndiger dertil, afgive en  

 redegørelse som nævnt i stk. 2, til kommunalbestyrelsen.
 § 15.  Hvis den pågældende tager ophold i eget hjem  

 eller lignende, ophører nedsættelsen eller inddragelsen af pensionen med  

 virkning fra udskrivningen, medmindre denne sker med henblik på kortvarigt  

 ophold uden for institutionen mv. og senere genindlæggelse.
 Stk. 2.  Hvis personer, der er omfattet af lovens § 46,  

 stk. 1, 4 og 5, får fornyet ophold på de nævnte institutioner mv., nedsættes  

 eller inddrages pensionen på ny med virkning fra udgangen af måneden efter  

 optagelsesmåneden.
 Stk. 3.  Hvis personer, der er omfattet af lovens § 46,  

 stk. 2, genindlægges, kan inddragelse først ske, efter der er truffet fornyet  

 afgørelse herom.
 § 16.  Hvis en pensionist med henblik på mere varigt  

 ophold flytter mellem institutioner mv., for hvilke der gælder regler om  

 nedsættelse eller inddragelse af pension, udbetales en nedsat eller inddraget  

 pension ikke på ny, men nedsættelsen eller inddragelsen sker fra  

 overflytningstidspunktet på den måde, der gælder for  

 tilflytningsinstitutionen.
 Stk. 2.  Hvis pensionen endnu ikke er nedsat eller  

 inddraget, anvendes de regler, der gælder for tilflytningsinstitutionen, dog  

 således at pensionen nedsættes eller inddrages senest fra det tidspunkt, der  

 ville have været gældende ved fortsat ophold på fraflytningsinstitutionen.
§ 17.  Hvis en person får ophold på en institution,  

 der er anerkendt efter § 96 i lov om social bistand, udbetales pensionen  

 indtil udgangen af den måned, der følger efter optagelsesmåneden.
Er der  

 rimelig udsigt til, at den pågældende vil kunne udskrives inden for et  

 tidsrum af omkring 3 måneder efter optagelsen, kan den pågældende dog beholde  

 et beløb til dækning af udgifter til husleje og lignende.
 Stk. 2.  Reglerne i §§ 8, 10, §§ 12-13 samt §§ 15-16  

 finder tilsvarende anvendelse under opholdet på institutionen.
 § 18.  Hvis en pensionist får ophold i en institution,  

 der er nævnt i lovens § 46, stk. 4 og 5, eller er anerkendt efter § 96 i lov  

 om social bistand, og opholdet må påregnes at have en varighed ud over  

 måneden, der følger efter optagelsesmåneden, skal institutionen underrette  

 kommunalbestyrelsen i pensionistens bopælskommune om optagelsen.
 Stk. 2.  Hvis der er rimelig udsigt til, at pensionisten  

 vil kunne forlade institutionen inden for et tidsrum af omkring 3 måneder  

 efter optagelsen, skal underretningen til kommunalbestyrelsen indeholder  

 oplysninger herom.
§ 19.  Udenlandsk pension, der i kraft af en  

 konvention fortsat udbetales her i landet i stedet for dansk pension under  

 institutionsophold mv., anvendes til betaling for opholdet efter de regler,  

 der gælder om dansk pension for den pågældende institution.
Udenlandsk  

 pension efter EF-forordning nr. 1408/71 samt udenlandsk pension i øvrigt  

 nedsættes eller inddrages ikke, men anvendes til betaling efter de regler,  

 der gælder ved betaling af indtægter ud over dansk pension.
Indtægtsforhold og tidsbegrænsning ved  

 tilkendelse af § 20.  Tilkendelse af førtidspension efter lovens §  

 14, stk. 3, nr. 2 og 3, er betinget af, at ansøgerens forsørgelsesgrundlag  

 ikke overstiger de indtægtsgrænser, der er fastsat i § 21.
 Stk. 2.  Ved opgørelse af forsørgelsesgrundlaget indgår  

 ansøgerens og en eventuel ægtefælles samlede indtægter.
 Stk. 3.  Ved opgørelsen anvendes endvidere reglerne om  

 bortgivelse i §§ 27-29 både for ansøgeren og dennes ægtefælle.
Stk. 4.  Ved opgørelsen bortses fra sådanne ydelser  

 eller indtægter, der ikke udgør et aktuelt forsørgelsesgrundlag for ansøgeren  

 og dennes ægtefælle.
For selvstændige, der er omfattet af  

 virksomhedsordningen, indgår hele virksomhedens nettooverskud i opgørelsen.
 Stk. 5.  Når forsørgelsesgrundlaget ikke overstiger  

 indtægtsgrænserne efter § 21, tilkendes der førtidspension efter lovens § 14,  

 stk. 3, nr. 2, hvis erhvervsevnen er nedsat med mindst halvdelen og efter §  

 14, stk. 3, nr. 3, hvis sociale og helbredsmæssige forhold taler for det.
 § 21.  For en gift ansøger er indtægtsgrænsen for  

 forsørgelsesgrundlaget, som det opgøres efter § 20, det beløb, der årligt  

 højst kan udbetales i dagpenge efter lov om dagpenge ved sygdom eller fødsel.
 Stk. 2.  For en enlig ansøger er den tilsvarende grænse  

 2/3 af beløbet i stk. 1.
 Stk. 3.  For hvert barn, som ansøgeren eller dennes  

 ægtefælle har forsørgelsespligt over for, forhøjes indtægtsgrænserne, der er  

 nævnt i stk. 1 og 2, med et beløb svarende til særligt børnetilskud efter §  

 4, stk. 3, i børnetilskudsloven.
Tidsbegrænsning § 22.  Hvis førtidspension efter lovens § 14, stk. 3,  

 nr. 2, tilkendes før det fyldte 50. år, skal sagen genoptages af  

 kommunalbestyrelsen ved udløbet af en periode på 5 år efter tilkendelsen  

 eller, hvis pensionisten forinden fylder 50 år, på dette tidspunkt.
 Stk. 2.  Kommunalbestyrelsen skal ved genoptagelse af  

 sagen efter stk. 1, undersøge pensionistens mulighed for erhvervsmæssig  

 placering.
 Stk. 3.  Finder kommunalbestyrelsen, at pensionistens  

 mulighed for erhvervsmæssig placering er uforandret, ydes pension fortsat, og  

 sagen genoptages efter en ny 5-års periode, jf. dog § 23.
 Stk. 4.  Viser kommunalbestyrelsens undersøgelse, at  

 pensionisten har mulighed for erhvervsmæssig placering, træffer  

 kommunalbestyrelsen afgørelse, om pensionen skal inddrages.
 § 23.  Ved pensionistens fyldte 50. år skal  

 kommunalbestyrelsen træffe afgørelse om pensionistens ret til pension uden  

 tidsbegrænsning efter § 22.
Opgørelse af indtægten ved personligt  

 arbejde og ved udenlandske § 24.  Indtægter ved personligt arbejde efter lovens §  

 27, stk. 1, omfatter lønindtægt eller indtægt, der midlertidigt træder i  

 stedet herfor samt indtægt fra egen virksomhed, i hvis drift den pågældende  

 tager aktivt del, hvis disse indtægter indgår i den personlige indkomst efter  

 personskattelovens § 3, stk. 1.
 Stk. 2.  Ved opgørelsen af indtægten ved personligt  

 arbejde fra egen virksomhed efter stk. 1, fratrækkes for personer uden for  

 virksomhedsordningen de udgifter, der er anvendt til at erhverve, sikre og  

 vedligeholde indtægten mv., som nævnt i personskattelovens § 3, stk. 2,  

 bortset fra udgifterne efter denne bestemmelses nr. 3.
 § 25.  Indtægter ved personligt arbejde, der ikke er  

 skattepligtige her i landet, opgøres på samme måde som indtægterne og  

 fradragene i § 24.
 § 26.  For indtægter, der ikke er skattepligtige her i  

 landet, jf. lovens § 28, stk. 2, opdeles og beregnes indtægtsgrundlaget på  

 samme måde som i lovens § 28, stk. 1.
 Stk. 2.  Er pensionerne, som nævnt i lovens § 28, stk.  

 3, nr. 1, ikke skattepligtige her i landet, jf. lovens § 28, stk. 3, nr. 2,  

 fratrækkes de i det opgjorte indtægtsgrundlag efter stk. 1, hvis de indgår  

 heri.
Forhøjelse af indtægtsgrundlaget ved  

 bortgivelse § 27.  Bortgivelse efter lovens § 28 foreligger:
§ 28.  Indtægtsgrundlaget forhøjes i de tilfælde, der  

 er omfattet af § 27, nr. 1, med 8 pct. af det beløb, hvoraf Told- og  

 Skatteregionen beregner gaveafgift.
Hvis et ægtepar har ydet gaver fra både  

 fælleseje og særeje eller fra deres særeje, forhøjes det afgiftspligtige  

 beløb med det eller de fradrag på 8.000 kr., der er foretaget udover eet.
 Stk. 2.  Indtægtsgrundlaget forhøjes i de tilfælde, der  

 er omfattet af § 27, nr. 2, med 8 pct. af gavens værdi, bortset fra 8.000 kr.
 Stk. 3.  Indtægtsgrundlaget forhøjes i de tilfælde, der  

 er omfattet af § 27, nr. 3, med den årlige ydelse, der er givet afkald på,  

 bortset fra 8.000 kr.
 Stk. 4.  Indtægtsgrundlaget forhøjes i de tilfælde, der  

 er omfattet af § 27, nr. 4, med 8 pct. af det udskiftede beløb eller af det  

 beløb, der er faldet i arv, bortset fra 8.000 kr.
 § 29.  Forhøjelsen af indtægtsgrundlaget vedvarer i  

 indtil 10 år fra det tidspunkt, hvor dispositionen er foretaget.
Personligt tillæg til varmeudgifter § 30.  Personligt tillæg til varmeudgifter  

 (varmetillæg) efter lovens § 17, stk. 2, fastsættes efter et  

 beregningsgrundlag, jf. § 31.
 Stk. 2.  For gifte pensionister i samme husstand  

 fastsættes eet varmetillæg.
§ 31.  Varmetillæg kan alene udbetales til  

 varmeudgifter til en benyttet helårsbolig.
Beregningsgrundlaget for et  

 varmetillæg fastsættes på grundlag af gennemsnittet af udgifterne ifølge de  

 sidste 3 års dokumenterede udgifter til varme.
Foreligger der ikke  

 oplysninger for de sidste 3 års forbrug, fastsættes beregningsgrundlaget på  

 grundlag af gennemsnittet af de seneste dokumenterede årlige udgifter til  

 varme eller på grundlag af den forventede årlige udgift.
 Stk. 2.  Beregningsgrundlaget efter stk. 1, nedsættes  

 med tillæg efter lovens § 17, stk. 4.
Stk. 3.  I beregningsgrundlaget kan højst indgå  

 varmeudgifter, jf. stk. 1 og 2, på 12.100 kr.
Hvis husstanden består af mere  

 end 2 personer over 18 år, skal beløbsgrænsen efter 1. pkt. på 12.100 kr.  

 forhøjes med 4.000 kr. pr. person.
 Stk. 4.  Hvis der i husstanden udover pensionisten og  

 dennes eventuelle ægtefælle er flere personer over 18 år, deles  

 beregningsgrundlaget efter stk. 1-3 forholdsmæssigt.
Stk. 5.  Petroleumstillæg efter lovens § 17, stk. 4,  

 fastsættes på grundlag af det gennemsnitlige dokumenterede forbrug af  

 petroleum de sidste 3 år.
Foreligger dette ikke, fastsættes  

 petroleumstillægget efter gennemsnittet af de seneste årlige dokumenterede  

 forbrug eller efter det forventede forbrug.
§ 32.  Ydelse af varmetillæg forudsætter, at  

 beregningsgrundlaget overstiger en egenbetaling på 2.900 kr. for enlige  

 pensionister.
For gifte pensionister, jf. § 30, stk. 2, udgør egenbetalingen  

 11/2 gange egenbetalingen for enlige.
 § 33.  Af beregningsgrundlaget efter § 31 udgør  

 varmetillægget 3/4 af forskellen mellem egenbetalingen efter § 32 og op til  

 7.300 kr., 1/2 fra 7.300 kr. og op til 9.700 kr., samt 1/4 fra 9.700 kr. og  

 op til 12.100 kr.
 § 34.  Varmetillæg efter § 33 ydes fuldt ud til  

 pensionister, hvis indtægter ikke overstiger indtægtsgrundlaget efter lovens  

 § 29.
 Stk. 2.  Hvis indtægten overstiger indtægtsgrundlaget  

 efter lovens § 29, ydes varmetillæg med den personlige tillægsprocent, der er  

 fastsat for den enkelte pensionist, jf. lovens § 31, stk. 3.
 Stk. 2.  Varmetillæg afrundes til nærmeste kronebeløb,  

 der kan deles med 12.
 § 35.  Varmetillæg og petroleumstillæg udbetales  

 månedsvis forud sammen med de øvrige pensionsydelser, jf. lovens § 33.
 Stk. 2.  Hvis særlige forhold gør sig gældende, kan  

 varmetillæg og petroleumstillæg udbetales på andre tidspunkter.
§ 36.  Varmetillæg og petroleumstillæg udbetales med  

 det fastsatte beløb, indtil der sker væsentlige ændringer i varmeudgiften,  

 jf. dog stk. 3, eller ændringer i husstandens størrelse, i pensionistens  

 ægteskabelige status eller ved flytning.
Ved væsentlige ændringer i  

 varmeudgiften forstås, at gennemsnittet af den aktuelle udgift til varme på  

 årsbasis og de 2 foregående års varmeudgifter afviger med 10 pct. eller mere  

 fra beregningsgrundlaget jf. § 31.
 Stk. 2.  Varmetillæg og petroleumstillæg, der udbetales  

 på grundlag af beregningsgrundlaget efter henholdsvis § 31, stk. 1, 3. pkt.  

 og § 31, stk. 5, 2. pkt., fastsættes på ny, når der foreligger en ny årlig  

 dokumenteret udgift.
 Stk. 3.  Hvis der ikke foreligger en væsentlig ændring  

 jf. stk. 1, og den aktuelle årlige varmeudgift overstiger  

 beregningsgrundlaget, jf. § 31, med 10 pct. eller mere, omregnes  

 varmetillægget, jf. §§ 32-34, for det pågældende år på grundlag af den  

 aktuelle årlige varmeudgift.
Stk. 4.  Ændret beregningsgrundlag for varme- og  

 petroleumstillæg har virkning fra den 1. i måneden efter meddelelse om  

 ændring.
Der foretages ikke efterregulering, jf. dog stk. 3. Har pensionisten  

 tilsidesat sin oplysningspligt jf. lovens § 41, eller mod bedre vidende  

 modtaget varme- eller petroleumstillæg, tilbagebetales det beløb, der er  

 modtaget med urette, jf. lovens § 42.
 § 37.  De beløb, der er nævnt i § 31, stk. 3, og §§ 32  

 og 33, reguleres efter lovens § 49, stk. 5. Beløbene afrundes efter  

 regulering til nærmeste kronebeløb, der kan deles med 100.
 § 38.  Pensionister, der ved udgangen af 1987 modtog  

 varmetillæg, skal, ved bopæl i samme kommune, have beregnet varmetillæg efter  

 de hidtidige regler, hvis varmetillæg efter disse regler giver et højere  

 beløb end efter §§ 30-37.
 Pension til diplomater mfl.
 § 39.  Ret til ydelser efter loven tilkommer ikke  

 diplomatiske eller konsulære repræsentanter eller tjenestemænd eller dermed  

 ligestillede personer, der gør tjeneste ved herværende diplomatiske eller  

 konsulære repræsentationer, og som ikke er fuldt skattepligtige her i landet,  

 jf. kildeskattelovens § 3, stk. 2 og 3, og Wienerkonventionerne om  

 diplomatiske og konsulære forbindelser, jf. lov nr. 252 af 18. juni 1968 og  

 lov nr. 67 af 8. marts 1972. Det samme gælder sådanne personers  

 familiemedlemmer.
 Stk. 2.  Ret til ydelser efter loven tilkommer ikke  

 udenlandske statsborgere, som er beskæftiget for en fremmed stat eller  

 herværende internationale organisationer, og som ikke er fuldt skattepligtige  

 her i landet.
 § 40.  Udlændinge med fast bopæl her i landet, der er  

 ansat i privat tjeneste ved fremmede staters diplomatiske eller konsulære  

 repræsentationer, og som er fuldt skattepligtige her i landet, har adgang til  

 ydelser efter loven.
 § 41.  §§ 39 og 40 fraviges, hvor dette er nødvendigt  

 i medfør af andre internationale regler, herunder De Europæiske Fællesskabers  

 forordninger.
Fravigelse af bestemmelser om dansk  

 indfødsret og bopæl i Danmark § 42.  Kravet om dansk indfødsret efter lovens § 2,  

 stk. 1, og § 68, jf. § 5 i lov nr. 447 af 11. oktober 1972 om Danmarks  

 tiltrædelse af De Europæiske Fællesskaber og § 2 i lov nr. 963 af 9. december  

 1992 om Danmarks tiltrædelse af aftale om Det Europæiske Økonomiske  

 Samarbejdsområde samt lovens § 11, stk. 2, ophæves for følgende personer:
 Stk. 2.  Det er en betingelse, at de pågældende har ret  

 til dansk pension efter EF-forordning nr. 1408/71 om anvendelse af de sociale  

 sikringsordninger på arbejdstagere og selvstændige erhvervsdrivende og deres  

 familiemedlemmer, der flytter inden for Fællesskabet.
 Stk. 3.  Kravet om dansk indfødsret efter lovens § 2,  

 stk. 1, og § 68, jf. lovens § 11, stk. 1, ophæves, hvor dette følger af  

 overenskomster med andre lande.
 § 43.  For de personer, der er nævnt i § 42, stk. 1 og  

 2, ophæves kravet om dansk indfødsret efter § 4 i lov nr. 257 af 7. juni 1972  

 om ændring af lov om folkepension.
 § 44.  Kravet om bopæl i Danmark efter lovens § 3,  

 stk. 1, ophæves jf. lovens § 11, for personer, der er berettiget til social  

 pension efter EF-forordning nr. 1408/71 om anvendelse af de sociale  

 sikringsordninger på arbejdstagere og selvstændige erhvervsdrivende og deres  

 familiemedlemmer, der flytter inden for Fællesskabet og for personer, der er  

 berettiget til at få social pension udbetalt i et andet land efter  

 overenskomster.
Overgang fra færøsk pension til dansk  

 pension § 45.  Personer, der modtager folkepension efter § 2,  

 stk. 1, nr. 1, i lov for Færøerne om folkepension, overgår ved flytning til  

 Danmark til folkepension efter lovens § 12.
 Stk. 2.  Personer, der modtager førtidig folkepension  

 efter § 2, stk. 1, nr. 4, i lov for Færøerne om folkepension overgår ved  

 flytning til Danmark til almindelig førtidspension efter lovens § 13, nr. 4.
 § 46.  Personer, der modtager (højeste)  

 invalidepension efter § 3, stk. 2, i lov for Færøerne om invalidepension  

 m.v., overgår ved flytning til Danmark til højeste førtidspension efter  

 lovens § 13, nr. 1.
 Stk. 2.  Personer, der modtager (mellemste)  

 invalidepension efter § 3, stk. 3, i lov for Færøerne om invalidepension m.v.  

 og er fyldt 18 år, overgår ved flytning til Danmark til mellemste  

 førtidspension efter lovens § 13, nr. 2.
 Stk. 3.  Personer, der modtager (laveste)  

 invalidepension efter § 3, stk. 4, i lov for Færøerne om invalidepension m.v.  

 og er fyldt 18 år, overgår ved flytning til Danmark til forhøjet almindelig  

 førtidspension efter lovens § 13, nr. 3, jf. § 14, stk. 3, nr. 1, hvis  

 pensionen er tilkendt før det fyldte 60. år, og den pågældende ikke var fyldt  

 60 år den 1. januar 1984. I andre tilfælde overgår de til almindelig  

 førtidspension efter lovens § 13, nr. 4, jf. § 14, stk. 3, nr. 1.
 § 47.  Personer, der modtager invaliditetsydelse efter  

 § 16 i lov for Færøerne om invalidepension m.v., overgår ved flytning til  

 Danmark til invaliditetsydelse efter lovens § 18.
 § 48.  Personer, der efter de færøske pensionslove  

 modtager ægteskabstillæg, som de har fået tillagt før den 1. januar 1984,  

 alderstillæg, ventetillæg, bistands- eller plejetillæg, overgår ved flytning  

 til Danmark til de tilsvarende danske ydelser.
§ 49.  Personer, der modtager enkepension efter de  

 færøske bestemmelser herom, overgår ved flytning til Danmark til § 50.  Overgang til dansk pension efter reglerne i §§  

 45-49 er betinget af, at pågældende ved flytningen opfylder de almindelige  

 betingelser for pension i lovens kapitel 1.
 Stk. 2.  Bopælstid på Færøerne medregnes ikke ved  

 anvendelse af lovens § 3, stk. 2 og 3.
Behandling af sager om pension, hvor der  

 tillige er spørgsmål om § 51.  De beføjelser, som kommunerne har efter loven,  

 overføres til chefen for Direktoratet for Social Sikring og Bistand, når de  

 angår pensioner til personer med bopæl uden for Danmark, der skal fastsættes  

 efter afsnit III, kapitel 3, i forordning 1408/71 om anvendelse af de sociale  

 sikringsordninger på arbejdstagere og selvstændige erhvervsdrivende og deres  

 familiemedlemmer, der flytter inden for Fællesskabet.
 Stk. 2.  Chefen for Direktoratet for Social Sikring og  

 Bistand udøver de beføjelser, som kommunerne har efter loven, når de angår  

 pensioner, der skal samordnes med udenlandsk pension efter regler i en  

 overenskomst med en anden stat, når det fremgår af en administrativ aftale om  

 gennemførelse af overenskomsten.
Stk. 3.  For personer, med bopæl i Danmark skal  

 ansøgning om pension, der fastsættes efter reglerne i stk. 1 og 2, indgives  

 til kommunalbestyrelsen i bopælskommunen.
Kommunalbestyrelsen skal sende en  

 kopi af ansøgningen til Direktoratet for Social Sikring og Bistand, hvis det  

 fremgår af ansøgningen, at der kan være ret til pension fra et andet  

 EØS-land.
For personer med bopæl i udlandet, skal ansøgning indgives til  

 pensionsmyndigheden i udlandet.
 Stk. 4.  Ansøgning om dansk pension gælder tillige som  

 ansøgning om den udenlandske pension, medmindre andet fremgår af en af  

 Danmark indgået konvention, eller der er ønsket udsættelse med den  

 udenlandske pension.
Administrative forskrifter, udstedt efter  

 de tidligere love, der § 52.  De administrative forskrifter om overenskomster  

 med andre stater, der er udstedt med hjemmel i § 1, stk. 6, i lov om  

 folkepension og § 1, stk. 6, i lov om invalidepension og førtidspension m.v.  

 forbliver i kraft efter den 1. oktober 1984, jf. lovenes § 11, stk. 1. Regler  

 om refusion, regnskabsaflæggelse og revision, der er udstedt i medfør af  

 tidligere lovgivning, forbliver ligeledes i kraft, jf. lovens § 52.
Ikrafttrædelses- og overgangsbestemmelser § 53.  Bekendtgørelsen træder i kraft den 1. januar  

 1994. Kommunalbestyrelsen kan dog vælge at lade bekendtgørelsens kap. 7,  

 bortset fra beløbene, træde i kraft, når der i løbet af og senest ved  

 udgangen af 1994 foreligger en ny årlig dokumenteret udgift til varme.
Stk. 2.  Samtidig ophæves Socialministeriets  

 bekendtgørelse nr. 511 af 4. juli 1990 om social pension og Socialstyrelsens  

 bekendtgørelse nr. 558 af 30. juli 1990 om ansøgning og udbetaling mv. af  

 social pension.
Kap. 4 i Socialministeriets bekendtgørelse nr. 511 af 4. juli  

 1990, bortset fra beløbene, ophæves dog samtidig med ikrafttrædelse af denne  

 bekendtgørelses kap. 7, jf. § 53, stk. 1, 2. pkt.
 Stk. 3.  De beløb, der er nævnt i §§ 33-35, reguleres  

 første gang den 1. januar 1995.
