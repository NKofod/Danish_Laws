 Forsvarsministeriet og Forsvarsarbejdernes Landsorganisation, Kvindeligt  

 Arbejderforbund i Danmark, Dansk El-Forbund, Dansk Metalarbejderforbund,  

 Blik- og Rørarbejderforbundet i Danmark, Malerforbundet i Danmark og Snedker-  

 og Tømrerforbundet i Danmark har den 11. maj 1994 i tilknytning til  

 Statsansattes Kartels fællesoverenskomst indgået organisationsaftale for  

 faglærte samt kvindelige arbejdere under Forsvarsministeriet.
 Organisationsaftalen vedlægges som bilag 1.
 § 1.  Bestemmelserne i denne kundgørelse omfatter  

 faglærte samt kvindelige arbejdere under Forsvarsministeriet.
 Stk. 2.  Faglærte arbejdere ansat i Farvandsvæsenet og  

 på Christiansø er med virkning fra 1. november 1993 omfattet af  

 organisationsaftalen for faglærte og kvindelige arbejdere i forsvaret, dog  

 således at de fortsat ikke er omfattet af civilarbejderloven.
 De pågældende er i pensionsmæssig henseende omfattet af StK: Pension i  

 Kommunernes Penisonsforsikring.
 Det forhold, at de faglærte arbejdere, der er ansat i Farvandsvæsenet og  

 på Christiansø, bliver omfattet af organisationsaftalen for faglærte og  

 kvindelige arbejdere i forsvaret, medfører ikke, at de skal betragtes som  

 nyansatte.
 § 2.  I tilslutning til ovennævnte organisationsaftale  

 bemærkes følgende:
Generelle bemærkninger Organisationsaftalen har virkning fra den 1. august 1993.
 Ændringerne vedrørende arbejdsbestemte tillæg m.fl. træder i kraft med  

 virkning fra 1. maj 1994.
 Ændring af pensionsforholdene træder i kraft med virkning fra 1. august  

 1993.
 Ændring af lønforløbet for faglærte arbejdere i provinsen (OMR III) træder  

 i kraft med virkning fra 1. april 1994, jf. ad § 4. Løn i  

 organisationsaftalen.
 Trin 1 for kvindelige arbejdere ved Ammunitionsarsenalet er fremover  

 et-årigt.
Faglærte og kvindelige arbejdere i forsvaret ansættes som hovedregel som  

 månedslønnede ikke-funktionærer, jf.
StK's fællesoverenskomst.
 Kun i de tilfælde, hvor ansættelsesperioden er under 7 måneder, finder  

 ansættelse sted på timeløn, jf. organisationsaftalens ad § 27.
 Vedrørende frihed til bestemte formål bemærkes, at dette, såfremt  

 tjenesten tillader det, som hovedregel kan gives i form af anvendelse af  

 feriedage, eller eventuelt ved anvendelse af optjent afspadsering mv.
 Frihed til tillidsrepræsentantarbejde bør dog gives i den udstrækning, det  

 er nødvendigt for tillidsrepræsentantarbejdets forsvarlige udførelse, jf.  

 Tillidsrepræsentantaftalens § 6 og vedrørende tillidsrepræsentantens løn  

 under varetagelse af tillidsrepræsentantarbejdet, Tillidsrepræsentantaftalens  

 §§ 7 og 9. Der kan herudover efter aftale med institutionen gives  

 tillidsrepræsentanten frihed til i passende omfang at deltage i faglige  

 kurser mv. jf. lønnings- og pensionsministeriets cirkulæreskrivelse af 23.  

 juni 1971.
 Ansatte, som af en læge er henvist til at søge specialbehandling, kan  

 meddeles frihed uden afkortning i lønnen 8 gange i løbet af 12 på hinanden  

 følgende måneder.
 Der kan dog uden begrænsning gives frihed uden lønafkortning til  

 specialbehandling som følge af tilskadekomst i tjenesten.
 Om reglerne for tjenestefrihed i øvrigt henvises til  

 StK-fællesoverenskomstens § 15, samt til side 14-15 i Personaleadministrativ  

 Vejledning (bilag 2).
Vedrørende opsigelse og afskedigelsesprocedure bemærkes, at de ansatte er  

 omfattet af en generel aftale, indgået mellem Finansministeriet og  

 centralorganisationerne, jf.
StK-fællesoverenskomstens § 19.
Vedrørende tillidsrepræsentantreglerne bemærkes, at der foreligger en  

 generel bindende aftale, indgået mellem Finansministeriet og  

 Centralorganisationernes Fællesudvalg.
Aftalen medfører bl.a., at valg af  

 tillidsrepræsentant samt suppleant ikke længere skal meddeles til  

 Forsvarsministeriet, men til den ansættende myndighed.
 Vedrørende lønanciennitet er de ansatte omfattet af en særlig aftale, jf.  

 StK-fællesoverenskomsten, § 5. Bestemmelserne gælder dog alene ved  

 nyansættelse.
Ad organisationsaftalens § 4 Med virkning fra 1. april 1994 ændres skalatrinsforløbet for faglærte  

 arbejdere i provinsen (OMR III) således:
Hidtidigt forløb SKTR. 23 24 25 26 27 28 Nyt forløb SKTR. 23 24 26 27 28 (alle skalatrin er 2-årige).
 Ændringen medfører, at faglærte arbejdere efter 2 år på SKTR 24 rykkes til  

 SKTR 26. Faglærte arbejdere, der er indplaceret på SKTR 25 rykker straks til  

 SKTR 26. Hidtidig oprykningsdato bibeholdes.
Ad organisationsaftalens § 5. Lønanciennitet Med virkning fra 1. april 1994 sættes lønanciennitetsbestemmelserne  

 delvist ud af kraft for faglærte arbejdere i provinsen (OMR III), således at  

 medarbejdere ansat efter 1. april 1994 højest kan indplaceres på det  

 skalatrin, faglærte arbejdere i provinsen ansat inden 1. april 1990 er  

 indplaceret på.
Ad organisationsaftalens § 10 II.
Overarbejde Såfremt overarbejdet på grund af helt særlige omstændigheder  

 undtagelsesvist ikke vil kunne afspadseres, kan aftale om kompensation for  

 det ikke afviklede overarbejde indgås mellem den relevante faglige  

 organisation og Forsvarskommandoen.
I stedet for honorering af overarbejde med tillæg på 50 pct. af den  

 normale timeløn udover afspadsering time for time, jf.
II.
Overarbejde, stk.  

 2 og 5, kan der lokalt indgås aftale om, at alt tilgodehavende overarbejde,  

 inkl. tillæg på 50 pct. afspadseres med 11/2 time pr. overarbejdstime.  

 Aftalen indgås mellem den stedlige tillidsrepræsentant, den involverede  

 arbejdsgiver samt den pågældende værkstedsleder (sektionschef), jf. stk. 6.
 § 3.  Cirkulære om Statsansattes Kartels  

 fællesoverenskomst, cirkulære om Hovedaftale mellem Finansministeriet og  

 Statsansattes Kartel, cirkulære om rådighedsvagtaftale for håndværkere mv.  

 samt cirkulære om tillidsrepræsentanter for overenskomstansatte i staten er  

 udsendt i Forsvarsministeriets Kundgørelsessamling, bind 2, faneblad 2.
 § 4.  Kundgørelse for Forsvaret B.5-36 af 30. april  

 1992 ophæves.
 P.M.V.
 E.B.
H.
Lange Bilag 1 ORGANISATIONSAFTALE for faglærte samt kvindelige arbejdere under Forsvarsministeriet Bilag 2 »Udsnit af PAV, kapitel 28, side 14-15.
