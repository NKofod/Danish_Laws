Sag nr. 8: Forlaget Edito mod billedhuggeren Bode Willumsen.
Vederlag  

 for gengivelse af 3 malerier i en alment oplysende fremstilling fastsat til  

 900 kr.
 I sagen:
Forlaget Edito mod Billedhuggeren Bode Willumsen blev af nævnet angående vederlag for benyttelse af litterære og  

 kunstneriske værker samt fotografier den 17. december 1975 afsagt sålydende kendelse:
Mellem klagerne, forlaget Edito, og den indklagede, billedhuggeren Bode  

  Willumsen, er opstået tvist om størrelsen af det vederlag, som i henhold til  

 § 14 i lov nr. 158 af 31. maj 1961 om ophavsretten til litterære og  

 kunstneriske værker skal ydes for gengivelsen af 3 af den indklagedes fader,  

 maleren J.
F.
Willumsens malerier i nr. 14 af ugemagasinet »SKET«.
I sagens behandling har deltaget nævnets formand, højesteretsdommer Henrik  

 Tamm, landsretssagfører H.
Fischer-Hansen og kontorchef i ministeriet for  

 kulturelle anliggender W.
Weincke.
Klagerne har påstået frifindelse mod betaling af det allerede erlagte  

 beløb på 400 kr. fordelt med 300 kr. til arvingerne efter J.
F.
Willumsen og  

 100 kr. til fotografen, som har kopieret malerierne.
 Den indklagede har nedlagt påstand om, at der for gengivelsen af de  

 pågældende 3 malerier betales ham 3 x 500 kr., ialt 1.500 kr.
 Sagen har været behandlet skriftligt.
 Sagens nærmere omstændigheder er følgende:
Klagerne, forlaget Edito, udgiver ugemagasinet »SKET - VORT  

 ÅRHUNDREDES HISTORIE«, der er en dansk udgave af en tilsvarende engelsk  

 publikation: History of the 20th Century.
Ugemagasinet, der bl.a. udsendes i  

 pædagogisk og oplysningsmæssigt øjemed, indeholder illustrerede artikler om  

 politiske, samfundsmæssige og kulturelle emner fra dette århundrede.
For  

 brugen af reproduktioner betaler klagerne et vederlag til pressebureauerne på  

 56 kr. pr. billede, ligesom der svares en licens til det engelske forlag, som  

 udgiver History of the 20th Century, på 27 øre for hvert eksemplar, der  

 sælges af »SKET« fra kiosker og 42 øre for salg i abonnement Nummer 14 af ugemagasinet, der udkom i juni 1974, omhandlede bl.a. emner  

 indenfor litteratur, arkitektur og bildende kunst, herunder en artikel om  

 maleren J.
F.
Willumsen.
I tilknytning til denne artikel har man i farve på  

 side 382 gengivet to af J.
F.
Willumsens malerier, ligesom man på forsiden af  

 dette nummer har gengivet en farveradering af samme kunstner, ligeledes i  

 farve.
Nettosalget for nr. 14 af ugeskriftet androg ca. 4000 eksemplarer i  

 løssalg og ca. 9000 eksemplarer i abonnement.
Prisen pr. eksemplar var 4,85  

 kr. og i vederlag for benyttelse af billeder og takst betaltes for det  

 omhandlede nr. ialt 4.860 kr.
Forud for benyttelsen af de omhandlede billedværker havde klagerne været i  

 kontakt med direktøren for Willumsen-Museet i Frederikssund Leila Krogh, som  

 ydede bistand ved udvælgelsen af værkerne.
I forbindelse hermed anviste  

 klagerne ved skrivelse af 7. juni 1974 400 kr. til museumsdirektør Leila  

  Krogh til dækning af vederlag til dels arvingerne efter J.
F.
Willumsen,  

 dels fotografen, som havde fotograferet de pågældende billedværker.
 Indklagede har bestridt, at der ved klagernes henvendelse til  

 museumsdirektør Leila Krogh er meddelt samtykke til den skete benyttelse og  

 henviser bl.a. til, at denne i et brev af 19. januar 1975 til indklagedes  

 advokat har meddelt denne, at hun overfor klagerne havde henledt  

 opmærksomheden på spørgsmålet om ophavsret.
 For så vidt angår størrelsen af det vederlag, indklagede påstår betalt for  

 den skete benyttelse af de pågældende billedværker, har denne henvist til  

 kollegers skøn.
Det er oplyst, at indklagede er en af tre arvinger efter J.
F.
Willumsen.
 Nævnet skal udtale, at klagerne, uanset spørgsmålet om hvorvidt der måtte  

 være givet samtykke til den skete benyttelse, har været berettiget til at  

 gengive de omhandlede billedværker, jfr. ophavsretslovens § 14, stk. 2,  

 hvorefter det i kritiske og videnskabelige eller alment oplysende  

 fremstillinger i tilslutning til teksten er tilladt at gengive tidligere  

 offentliggjorte kunstværker eller værker som de i § 1, stk. 2, angivne.  

 Gengives i en alment oplysende fremstilling to eller flere værker af samme  

 ophavsmand, har denne krav på vederlag.
 Nævnet finder efter et skøn over samtlige sagens omstændigheder, at det  

 for den skete benyttelse af de pågældende billeder vil være rimeligt at  

 fastsætte et samlet vederlag på 900 kr. til arvingerne.
 Thi bestemmes:
