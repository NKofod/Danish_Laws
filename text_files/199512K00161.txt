Nr LSF 161 Forslag til Lov om ændring af lov om folkekirkens økonomi  

 (Budgetprocedurer, kirkebladsudgifter mv.) Fremsat af kirkeministeren (Birte Weiss) den 17. januar 1996 § 1 I lov om folkekirkens økonomi, jf. lovbekendtgørelse nr. 627 af 4. juli  

 1994, foretages følgende ændringer:
 1. I § 2, stk. 1, indsættes efter nr. 10 som nyt nr.  

 11:
 »11) Trykning og distribution mv. af kirkeblad i sognet,  

 kirkedistriktet eller pastoratet.«.
 Nr. 11)-14) bliver herefter 12)-15).
 2. § 4, stk. 3, affattes således:
 »Kirkeministeren fastsætter nærmere regler om udarbejdelse af  

 budgetter for kirke- og præstegårdskasserne.«.
3. I § 5, stk. 1, udgår », der afholdes senest 15.  

 juni«.
Endvidere ændres i § 5, stk. 2, »budgetsamrådet«  

 til: »budgetsamråd« og »Budgetsamrådet« til:  

 »Budgetsamråd« og i § 5, stk. 3 , »budgetsamrådet«  

 til: »budgetsamråd«.
 4. I § 5 indsættes efter stk. 3 som stk. 4:
 » Stk. 4. Kirkeministeren fastsætter nærmere regler om  

 afholdelse af budgetsamråd.«.
 5. I § 7, 1 punktum, udgår »senest 1. august«.
 6. § 9, stk. 1, 1. punktum, affattes således:
»Menighedsrådet aflægger årligt regnskab for kirkekassen.
Er der  

 oprettet en præstegårdskasse, aflægger menighedsrådene på et fællesmøde  

 årligt regnskab for denne.« 7. § 9, stk. 3, 1. punktum, ophæves.
 8. I § 15, stk. 1 , ændres »1. marts« til:  

 »en af kirkeministeren fastsat frist« og »budget« til:  

 »forslag til budget«.
§ 2 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne med de afvigelser, som Færøernes særlige forhold  

 tilsiger.
§ 3 Loven træder i kraft dagen efter bekendtgørelsen i Lovtidende, § 1, nr.  

 2-7, dog først den 1. januar 1997.
Bemærkninger til lovforslaget Almindelige bemærkninger 1. Baggrunden for lovforslaget Lov om folkekirkens økonomi har, siden den trådte i kraft den 1. januar  

 1986, været genstand for flere ændringer.
Loven blev senest ændret i 1994,  

 hvor blandt andet den nugældende ordning om folkekirkens deltagelse i  

 mellemkirkeligt arbejde blev gjort permanent og stiftsøvrighederne fik de  

 samme reaktionsmuligheder som tilsynsmyndighed i forhold til provstiudvalg og  

 deres medlemmer, som de har i forhold til menighedsråd og deres medlemmer.
Med brede flertal i Folketinget er der siden 1984 gennemført en række  

 reformer af den folkekirkelige lovgivning i relation til menighedsrådene og  

 deres arbejdsområder.
Det væsentlige element i reformerne har været  

 decentralisering med hensyn til opgaverne som kirke- og kirkegårdsbestyrelse  

 mv., således at det primære ansvar for økonomiske dispositioner og  

 konsekvenserne heraf i højere grad end tidligere ligger hos menighedsrådene  

 og provstiudvalget.
I de seneste år har folkekirkens økonomi været til debat.
I offentligheden  

 har interessen især været rettet mod de folkekirkelige indtægter og udgifter.  

 Blandt andet på den baggrund tilkendegav Regeringens økonomiudvalg i juni  

 1994, at det var ønskeligt at få undersøgt finansieringen af folkekirkens  

 udgifter og kortlagt folkekirkens økonomi mv.
Det resulterede i, at der blev  

 nedsat en analysegruppe med repræsentanter fra Finansministeriet,  

 Kirkeministeriet, Landsforeningen af Menighedsrådsmedlemmer, Danmarks  

 Provsteforening, stiftsadministrationerne og Kommunernes Landsforening.
 Analysegruppen afgav sin rapport: Folkekirkens økonomi, i maj 1995. I  

 denne, jf. nærmere side 8ff og 163ff, blev det blandt andet anbefalet, at det  

 blev overvejet at mindske de formelle bindinger i den folkekirkelige  

 lovgivning, samt at visse dele af procedurerne i forbindelse med  

 fastlæggelsen af kirkeskatten blev formaliseret og justeret.
 Til dels med baggrund i denne anbefaling og konstaterede behov i øvrigt,  

 samt drøftelser med Landsforeningen af Menighedsrådsmedlemmer foreslås  

 forskellige ændringer i lov om folkekirkens økonomi.
 Formålet med lovforslaget er at styrke menighedsrådenes og  

 provstiudvalgenes mulighed for sikker og nøjagtig budgettering af kirke- og  

 præstegårdskassernes indtægter og udgifter og i øvrigt at tilpasse  

 regelgrundlaget med henblik på en fremtidig smidiggørelse og forenkling af  

 retningslinierne for budgetlægning og regnskabsaflæggelse inden for  

 folkekirken, samt at give menighedsrådene adgang til at finansiere udgifter  

 vedrørende udgivelse af kirkeblad som en almindelig driftsudgift på  

 kirkekassens budget.
2. Lovforslagets indhold a) Adgang til finansiering af kirkebladsudgifter mv.
 Det foreslås at medtage udgivelse af kirkeblad i nummeropregningen i § 2,  

 stk. 1, over områder eller aktiviteter, hvor udgifterne kan afholdes over  

 kirkekassen., jf. nærmere bemærkningerne til § 1, nr. 1.
b) Nye regler med henblik på smidiggørelse og tilpasning af budget-,  

 regnskabs- og revsionssystemerne i folkekirken Lovforslaget indebærer en bemyndigelse for kirkeministeren til  

 administrativt at fastsætte ændrede bestemmelser om frister for  

 menighedsrådenes aflevering af budgetter for kirke- og præstegårdskasserne,  

 regnskabsaflæggelse og revision, afholdelse af budgetsamråd og frister for  

 provstiudvalgenes godkendelse af budgetterne.
 Desuden indebærer lovforslaget en bemyndigelse for ministeren til at ændre  

 tidspunktet for stiftsøvrighedernes aflevering af budgetter for fællesfondens  

 indtægter og udgifter i stiftet, jf. nærmere bemærkningerne nedenfor til § 1,  

 nr. 8.
 Forslagene går derfor teknisk ud på at fjerne alle fristbestemmelser  

 vedrørende aflevering af budgetter, regnskabsaflæggelse og revision,  

 afholdelse af budgetsamråd og godkendelse af budgetter fra selve lovteksten  

 og samtidig at indsætte de fornødne bemyndigelser for ministeren. Ændringerne  

 for så vidt angår kirke- og præstegårdskasserne foreslås sat i kraft den 1.  

 januar 1997, således at menighedsrådene i 1997, når budgetterne for 1998 skal  

 laves, kan disponere ud fra nye frister.
 Det er tanken, at lovændringen følges op med en bekendtgørelse, hvori de  

 fornødne bestemmelser vedrørende frister mv. fastsættes.
Efter den gældende retstilstand udarbejder menighedsrådene årligt  

 budgetter over kirke- og præstegårdskassernes indtægter og udgifter.
Efter  

 den nugældende bestemmelse i § 4, stk. 3, i lov om folkekirkens økonomi  

 indsender menighedsrådene budgetterne for kirke- og præstegårdskasserne til  

 provstiudvalget inden den 1. april.
 Regnskabsåret for kirke- og præstegårdskasserne er kalenderåret og ifølge  

 § 9, stk. 1, i lov om folkekirkens økonomi aflægges regnskaberne for kirke-  

 og præstegårdskasserne inden den 1. april efter regnskabsårets udløb.  

 Regnskabet revideres af en provstirevisor og forudsættes godkendt af  

 provstiudvalget inden 1. november efter regnskabsårets udløb, jf. § 9, stk.  

 3, hvorefter revisionen skal være tilendebragt inden 1. november, medmindre  

 særlige forhold gør sig gældende.
Med henblik på budgetlægning og prioritering af udgiftskrævende  

 foranstaltninger m.m. i provstiet eller de enkelte ligningsområder deltager  

 menighedsrådene hvert år i en drøftelse med provstiudvalget om de enkelte  

 budgetforslag og deres prioritering.
Det bestemmes således i § 5 i lov om  

 folkekirkens økonomi, at provstiudvalget efter modtagelsen af overslag for  

 kirke- og præstegårdskasserne indkalder en eller to repræsentanter for hvert  

 menighedsråd til et budgetsamråd, der afholdes senest 15. juni.  

 Budgetsamrådet har ikke besluttende myndighed.
 Efter at budgetsamråd har været afholdt, træffer provstiudvalget, jf. den  

 nugældende bestemmelse i § 7 i lov om folkekirkens økonomi, senest den 1.  

 august afgørelse om godkendelse af kirke- og præstegårdskassernes budget for  

 det kommende år.
Sideløbende med, at menighedsrådene begynder arbejdet med budgetterne, har  

 Kirkeministeriet hidtil udsendt vejledende fremskrivningsprocenter vedrørende  

 forskellige udgiftskategorier mv. til menighedsråd og provstiudvalg i marts  

 måned i budgetteringsperioden.
Det er fortsat hensigten, men grundlaget for  

 de vejledende oplysninger skal forbedres.
 Gennemførelse af lovforslaget og i forbindelse hermed en hensigtsmæssig  

 tilpasning af fristerne for menighedsrådenes aflevering af budgetter mv. må  

 derfor også ses i sammenhæng med en påtænkt forbedring af Kirkeministeriets  

 procedure vedrørende udsendelse af fremskrivningsprocenter og andre  

 oplysninger af betydning for budgetlægningen vedrørende kirke- og  

 præstegårdskassernes økonomi til menighedsrådene og provstiudvalgene.
 Samlet set vil gennemførelsen af lovændringerne og de ændrede  

 administrative bestemmelser sammen med udførligere oplysninger fra  

 Kirkeministeriet give menighedsrådene og provstiudvalgene større sikkerhed i  

 budgetplanlægningen.
 Det er således hensigten, at oplysninger om følgende forhold skal være  

 tilgængelige for menighedsråd og provstiudvalg i selve budgetteringsfasen:
- Beskatningsgrundlaget for kommunen, dvs. ligningsområdet, i budgetåret  

 som vurderet af Indenrigsministeriet, - Landskirkeskattens størrelse, - Nøjagtige og endelige fremskrivningsprocenter, - Udmøntning af overenskomster, som er kendte på dette tidspunkt.
- Størrelsen af de beløb, som tilgår kirkekasserne som hjemfaldne  

 gravstedskapitaler, samt - Størrelsen af de ordinære udligningstilskud til vanskeligt stillede  

 kommuner, jf. herved § 13 i lov om folkekirkens økonomi.
Flere menighedsråd har efterlyst en egentlig adgang til at kunne foretage  

 omdisponeringer på kirke- og præstegårdskassernes budgetter, når disse er  

 godkendt.
Efter den nugældende ordning kræves principielt provstiudvalgets  

 godkendelse af hver disposition, men efter praksis har mange provstiudvalg  

 bemyndiget menighedsråd til at foretage omdisponeringer indenfor visse  

 udgiftskategorier mv.
En sådan adgang tilsigtes gennemført sammen med den  

 tilsigtede justering af budget- og regnskabsproceduren for kirke- og  

 præstegårdskasserne.
 3. Lovforslagets økonomiske og administrative konsekvenser, hørte  

 myndigheder mv.
Forslaget vedrørende finansiering af kirkebladsudgifter kan medføre en  

 mindre stigning i de lokale kirkelige udgifter, medmindre der foretages  

 kompenserende besparelser på andre udgiftstyper.
Lovforslaget har ingen  

 økonomiske virkninger for stat og kommuner.
Det har ingen EU-retlige  

 aspekter, ligesom det heller ikke har erhvervsøkonomiske eller miljømæssige  

 konsekvenser.
 Lovforslaget har været forelagt samtlige biskopper og stiftsøvrigheder,  

 Landsforeningen af Menighedsrådsmedlemmer, Danmarks Provsteforening,  

 Københavns Kommune, Kommunernes Landsforening og Indenrigsministeriet.
Bemærkninger til lovforslagets enkelte bestemmelser I bilag til lovforslaget er de foreslåede bestemmelser sammenholdt med de  

 gældende regler.
Til § 1 Til nr. 1 Den nugældende ordning om menighedsrådets rådighedsbeløb, jf. § 2 a i lov  

 om folkekirkens økonomi, foreslås justeret på et enkelt punkt.
Menighedsrådet  

 har hidtil været henvist til over rådighedsbeløbet at finansiere de såkaldte  

 kirkebladsudgifter dvs. udgifter til trykning og distribution mv. af et  

 periodisk udgivet skrift i et eller flere sogne eller pastorater.
 En del menighedsråd har derfor efterlyst mulighed for at kunne finansiere  

 udgivelsen af kirkeblade over kirkekassen, dvs. som en almindelig udgift, der  

 er omfattet af opregningen i § 2, stk. 1, i lov om folkekirkens økonomi.
Hensigten med dette forslag er at imødekomme dette ønske.
Gennemføres  

 forslaget, får menighedsråd, der hvor de budgetmæssige forudsætninger er til  

 stede, mulighed for at anvende rådighedsbeløbet til andre formål.
Der  

 henvises i øvrigt til bemærkningerne nedenfor til lovforslagets § 3 om  

 ikrafttrædelsesbestemmelser.
Til nr. 2 For at smidiggøre fremtidig tilpasning til blandt andet kommunernes  

 budgetteringsfrist skønnes det hensigtsmæssigt at udelade den nugældende  

 fristangivelse i loven, samtidig med at ministeren bemyndiges til at  

 fastsætte nærmere regler om afleveringsfristen.
Der henvises i øvrigt til  

 punkt 2 i de almindelige bemærkninger.
Til nr. 3 Af samme grund som anført ovenfor i bemærkningerne til § 1 nr. 2 foreslås  

 den nugældende fristangivelse for afholdelse af budgetsamråd udeladt i loven.  

 Der henvises i øvrigt til punkt 2 i de almindelige bemærkninger.
Til nr. 4 Det foreslås, at kirkeministeren bemyndiges til at fastsætte nærmere  

 bestemmelser om afholdelse af budgetsamråd.
 Til nr. 5, 6 og 7.
 Af samme grund som anført ovenfor i bemærkningerne til § 1 nr. 2 foreslås  

 de nugældende fristangivelser for henholdsvis provstiudvalgets godkendelse af  

 budgetterne, menighedsrådenes aflevering af regnskaber for kirke- og  

 præstegårdskasserne, samt provstiudvalgets godkendelse af regnskaberne  

 udeladt i loven.
 Kirkeministeren kan i medfør af § 24, stk. 6, fastsætte nærmere regler om  

 tidspunktet for provstiudvalgets godkendelse af kirke- og  

 præstegårdskassernes budget for det kommende år.
Efter § 9, stk. 1, 2. punktum fastsætter kirkeministeren nærmere regler om  

 regnskabernes aflæggelse, om revision og om provstiudvalgets godkendelse af  

 regnskaberne.
Bestemmelser herom er fastsat i Kirkeministeriets cirkulære af  

 22. juli 1992 om kirkeligekassers budget, regnskab og revision m.v.
Der  

 henvises i øvrigt til punkt 2 i de almindelige bemærkninger.
Til nr. 8 Fællesfonden har status som folkekirkens hovedkasse, idet fællesfonden  

 efter § 11, stk. 1, afholder den del af folkekirkens udgifter, som ikke  

 udredes af kirke- og præstegårdskasserne eller statskassen, og den bestyres  

 af stiftsøvrighederne.
Nærmere retningslinier om forvaltningen af  

 fællesfonden er fastsat af kirkeministeren ved bekendtgørelse.
 Stiftsøvrighederne aflægger årligt regnskab for fællesfonden og  

 regnskaberne revideres af Rigsrevisionen.
For at tilvejebringe grundlag for en eventuel fremtidig tilpasning af  

 budgetteringen foreslås det, at den nugældende fristangivelse i bestemmelsen  

 ændres til en af kirkeministeren fastsat frist.
Den anden ændring af  

 bestemmelsen er af redaktionel karakter.
Der er ikke aktuelle planer om at  

 flytte tidspunktet for stiftsøvrighedernes aflevering af budgetforslaget.
Til § 2 Med bestemmelsen sikres det, at loven ved kongelig anordning kan sættes i  

 kraft på Færøerne.
Til § 3 Den foreslåede ikrafttrædelsesbestemmelse indebærer, at den ændrede  

 finansiering af kirkebladsudgifter kan indgå i budgetteringen af  

 kirkekasserne for 1997.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om folkekirkens økonomi, jf. lovbekendtgørelse nr. 627 af 4. juli  

 1994, foretages følgende ændringer:
 1. I § 2, stk. 1 , indsættes efter nr. 10 som nyt nr. 11:
 »11) Trykning og distribution mv. af kirkeblad i sognet,  

 kirkedistriktet eller pastoratet.«.
 Nr. 11)-14) bliver herefter 12)-15).
 § 2. Af kirkekassen afholdes udgifter vedrørende:
 1) Vedligeholdelse og drift samt opførelse ombygning og nedbrydning af  

 kirker, gudstjenestelokaler og bygninger til brug for kirker eller  

 kirkegårde.
 2) Vedligeholdelse og drift samt anlæg, udvidelse, regulering og  

 nedlæggelse af kirkegårde.
 3) Erhvervelse af arealer eller bygninger til brug for kirker eller  

 kirkegårde samt efter kirkeministerens bestemmelse andre udgifter vedrørende  

 kirker og kirkegårde.
 4) Vedligeholdelse og drift samt opførelse, ombygning og nedbrydning af  

 præsteboliger, bygninger til brug for præsteembedet og præstegårdsbrug.
 5) Erhvervelse af arealer eller bygninger til brug for præsteembeder.
 6) Huslejetilskud, telefongodtgørelser m.v. til præster, en del af  

 udgifterne til opvarmning af præsteboliger samt efter kirkeministerens  

 bestemmelse andre udgifter vedrørende præsteembederne.
 7) Konfirmationsforberedelse og afholdelse af konfirmation.
 8) Løn og andre udgifter til kirke- og kirkegårdsfunktionærer.
 9) Valg til menighedsråd og udgifter i forbindelse med rådets virksomhed  

 efter reglerne herom i lov om menighedsråd, herunder diæter i særlige  

 tilfælde efter kirkeministerens bestemmelse.
 10) Menighedsrådsmedlemmers deltagelse i kurser m.v., der må anses af  

 betydning for udøvelsen af hvervet som menighedsrådsmedlem.
 11) Rådighedsbeløbet, jf. § 2 a.
 12) Bidrag til lokalt mellemkirkeligt arbejde, jf. §12.
13) Registrering af gravminder, jf.
Lov om folkekirkens kirkebygninger og  

 kirkegårde § 21, stk. 1.
 14) Provstesyns og menighedsråds deltagelse i synsforretninger.
 Stk. 2. Udgifter vedrørende ikke-selvejende kirker afholdes af  

 den, der ejer kirken, eller den, der ejer afløsningssummen for kirketienden.  

 Ved ikke-selvejende kirker kan der af kirkekassen dog afholdes udgifter til:
1) Anskaffelse af orgel eller harmonium 2) Installation af elektrisk belysning 3) Anskaffelse af lysekroner og andre mere bekostelige belysningslegemer 4) Anskaffelse af høreanlæg 5) Opvarmning af kirken 6) Tilskud til kirkegårdens drift efter kirkeministerens bestemmelse.
 Stk. 3. De udgifter, der er nævnt i stk. 1, nr. 4-7, afholdes af  

 præstegårdskassen, hvor en sådan oprettes, jf. § 1, stk. 3. Oprettes der ikke  

 en præstegårdskasse i et pastorat med flere menighedsråd, træffer  

 provstiudvalget beslutning om, af hvilken kirkekasse de nævnte udgifter skal  

 afholdes.
 2. § 4, stk. 3 , affattes således: »Kirkeministeren  

 fastsætter nærmere regler om udarbejdelse af budgetter for kirke- og  

 præstegårdskasserne.«.
 § 4. Menighedsrådet udarbejder årligt budget over kirkekassens  

 indtægter og udgifter for det kommende regnskabsår.
 Stk. 2. For præstegårdskassen udarbejder menighedsrådene på et  

 fællesmøde ved almindelig stemmeflerhed budget efter indhentet udtalelse fra  

 præstegårdsudvalget.
 Stk. 3. Budgetterne indsendes til provstiudvalget inden 1. april.
3. I § 5, stk. 1 , udgår », der afholdes senest 15.  

 juni«.
Endvidere ændres i § 5, stk. 2 ,  

 »budgetsamrådet« til: »budgetsamråd« og  

 »Budgetsamrådet« til: »Budgetsamråd« og i § 5, stk.  

 3 , »budgetsamrådet« til: »budgetsamråd«.
 4. I § 5 indsættes efter stk. 3 som stk. 4:
 »Stk. 4. Kirkeministeren fastsætter nærmere regler om afholdelse af  

 budgetsamråd.«.
 § 5. Efter modtagelsen af budget for kirke- og præstegårdskasserne  

 indkalder provstiudvalget en eller to repræsentanter for hvert menighedsråd  

 til budgetsamråd, der afholdes senest 15. juni.
Stk. 2. I budgetsamrådet forhandles de enkelte bevillingsforslag  

 og deres prioritering.
Budgetsamrådet har ikke besluttende myndighed.
 Stk. 3. Menighedsrådene har pligt til at lade sig repræsentere  

 under budgetsamrådet.
 5. I § 7, 1. punktum, udgår »senest 1. august«.
 § 7. Provstiudvalget træffer senest 1. august afgørelse om  

 godkendelse af kirke- og præstegårdskassernes budget for det kommende  

 regnskabsår.
 6. § 9, stk. 1, 1. punktum , affattes således:
»Menighedsrådet aflægger årligt regnskab for kirkekassen.
Er der  

 oprettet en præstegårdskasse, aflægger menighedsrådene på et fællesmøde  

 årligt regnskab for denne.« 7. § 9, stk. 3, 1. punktum ophæves.
§ 9. Inden den 1. april efter regnskabsårets udløb aflægger  

 menighedsrådet regnskab for kirkekassen og menighedsrådene på et fællesmøde  

 for præstegårdskassen.
Kirkeministeren fastsætter nærmere regler om  

 regnskabernes aflæggelse, om revision og om provstiudvalgets godkendelse af  

 regnskaberne.
 Stk. 2. Provstiudvalget kan tillade og under særlige  

 omstændigheder bestemme, at der skal benyttes regnskabskyndig bistand til  

 tilrettelæggelse og aflæggelse af kirke- og præstegårdskassens regnskab samt  

 til foretagelse af kasseeftersyn.
Stk. 3. Revisionen skal være tilendebragt inden 1. november,  

 medmindre særlige forhold foreligger.
Provstiudvalgets afgørelser vedrørende  

 regnskabet kan indbringes for stiftsøvrigheden.
 8. I § 15, stk. 1 , ændres »1. marts« til:  

 »en af kirkeministeren fastsat frist« og »budget« til:  

 »forslag til budget«.
 § 15. Stk. 1. Hvert år inden 1. marts indsender  

 stiftsøvrighederne hver for sit stifts vedkommende et budget over  

 fællesfondens indtægter og udgifter i det følgende regnskabsår til  

 kirkeministeren.
