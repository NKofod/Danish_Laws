 Efter at folketingets finansudvalg har tiltrådt, at de ved  

 finansministeriets cirkulære nr. 90 af 2. juni 1956 om jubilæumsgratiale m.v.  

 til personale i statens tjeneste fastsatte gratialer på 250 kr., 400 kr. og  

 500 kr. ved opnåelse af henholdsvis 25 års, 40 års og 50 års jubilæum  

 forhøjes til henholdsvis 500 kr., 800 kr. og 1.000 kr. må ministeriet finde  

 det rimeligt, at jubilæumsgratialer, som bevilges præster i folkekirken og  

 kirkefunktionærer - såvel tjenestemandsansatte som honorarlønnede - i medfør  

 af kirkeministeriets cirkulærer nr. 147 af 27. august 1956 og 16. april 1957,  

 forhøjes tilsvarende.
 Da forhøjelsen for statens vedkommende er trådt i kraft den 1. april 1964,  

 må man anse det for rigtigst, at de forhøjede beløb også kommer til  

 udbetaling til præster og kirkefunktionærer, der har haft jubilæum i tiden  

 mellem 1. april d. å. og nærværende cirkulæres udsendelse.
 Det fornødne antal eksemplarer af nærværende cirkulære vedlægges til  

 omdeling blandt menighedsråd og provstiudvalg.
 Kirkeministeriet, den 29. april 1964.
 Bodil Koch.
/J.
Bengtsson.
