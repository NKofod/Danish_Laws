(Til samtlige ministerier mv.) § 1.  De hidtidige statsaftaler om levering af  

 rejsebureauydelser i forbindelse med tjenesterejser er ophørt, og Statens og  

 Kommunernes Indkøbs Service A/S har i stedet med virkning fra 1. juli 1996  

 indgået rammekontrakter om rejsebureauydelser, der bl.a. omfatter anvisning  

 mv. af hoteller.
Stk. 2.  Rammekontrakterne kan alene anvendes af de  

 institutioner, som er abonnenter hos Indkøbs Service, jf. dog § 3. Indkøbs  

 Service har sendt meddelelse om de nye rammekontrakter til sine abonnenter  

 m.fl.
Med nærværende cirkulære ændres i Finansministeriets cirkulære om  

 bestilling mv. af EF-rejser.
 § 2 .  De enkelte statsinstitutioner forestår selv  

 både tilrettelæggelse og bestilling af medarbejderes tjenesterejser.  

 Institutionerne afgør selv, om der i den forbindelse ønskes anvendt  

 rejsebureau mv., og hvilket rejsebureau der i givet fald ønskes anvendt.
Stk. 2.  Institutionen skal sørge for, at eventuel  

 refusion af rejseudgifter finder sted.
Medarbejdere skal i fornødent omfang  

 have oplysninger til brug herfor inden afrejsen.
Hvis tjenesterejsen er  

 omfattet af EU's regler om refusion af rejseomkostninger, skal medarbejderen  

 således udfylde en blanket i forbindelse med mødet i den pågældende  

 EU-institution.
Blanketten skal bl.a. udfyldes med oplysning om  

 institutionens pengeinstitut og kontonummer, hvortil refusionen skal  

 indbetales.
 Stk. 3.  Efter hjemkomsten skal medarbejderen snarest  

 udarbejde rejseregnskab i overensstemmelse med gældende cirkulærer vedrørende  

 tjenesterejser.
 § 3 .  Cirkulæret træder i kraft den 1. juli 1996.  

 Samtidig ophæves Finansministeriets cirkulære nr. 125 af 8. juli 1993 om  

 bestilling mv. af EF-rejser (APD nr. 51/93) (* 3), idet dog §§ 4 og 5  

 forbliver i kraft indtil den 31. december 1996 for så vidt angår  

 hotelreservationer.
Finansministeriet, Økonomistyrelsen Den 19. juni 1996 P.M.V.
 E.B.
