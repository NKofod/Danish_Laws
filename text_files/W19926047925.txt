 Patentankenævnet stadfæstede Patentdirektoratets afgørelse, hvorefter  

 mærkerne AFTER DINNER SWEET og AFTER EIGHT ikke er forvekslelige.
AFTER DINNER SWEET fandtes som udgangspunkt uden det til registrering  

 fornødne særpræg, men fandtes indarbejdet for en konfekturevare År 1992, den 27. juli afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 19. juli 1988 indleverede A/S Anton Berg, Ballerup, en ansøgning om  

 registrering af varemærket AFTER DINNER SWEET (ordmærke) for alle varer i  

 klasse 30.
 I skrivelse af 24. august 1989 udtalte Patentdirektoratet, at det ansøgte  

 varemærke var fundet uegnet til registrering, da det ikke var anset for at  

 være i besiddelse af det til registrering som varemærke fornødne særpræg, jf.  

 varemærkelovens § 13. Begrundelsen herfor var, at mærket kan angive varens  

 art og tidspunktet for dens anvendelse, nemlig at der er tale om søde sager,  

 der skal nydes efter middagen.
 Med skrivelse af 1. august 1989 fremsendte ansøger erklæring fra  

 Chokolade- og Konfektureindustriens Brancheforening vedrørende det ansøgte  

 mærkes indarbejdelse samt dokumentation for 15 års brug.
 I skrivelse af 9. februar 1990 oplyste ansøger på opfordring, at mærket  

 har været i brug for et stykke konfekture bestående af marcipan overdækket  

 med chokolade og nødder.
 Efter begrænsning af ansøgningen til at omfatte klasse 30: Chokoladevarer  

 og marcipan blev ansøgningen den 18. juli 1990 bekendtgjort i Dansk  

 Varemærketidende.
Ved skrivelse af 18. september 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Indsigelsen støttes på indsigernes varemærkeregistreringer VR 1279  

 1966 AFTER EIGHT ordmærke og VR 2328 1966 AFTER EIGHT figurmærke.
 Endvidere støttes indsigelsen på indsigernes mangeårige brug af  

 betegnelsen AFTER EIGHT for varer i klasse 30.
Indsigernes registreringer omhandler varearter i klasse 30. Der foreligger  

 med andre ord fuldstændig vareidentitet med ovennævnte anmeldelse VA 5014  

 1988 AFTER DINNER SWEET, og der skal således stilles større krav til de  

 adskillende elementer i mærkerne.« I skrivelse af 13. november 1990 anførte ansøgeren følgende:
 »Under henvisning til indsigelse af 18. september 1990 skal vi hermed  

 gøre gældende, at det modholdte mærke AFTER EIGHT ikke er forveksleligt med  

 det anmeldte mærke AFTER DINNER SWEET.
Hvor det anmeldte mærke består af tre ord, er der alene to ord i indsigers  

 mærke.
Det anmeldte mærke er væsentlig længere end det modholdte mærke, og  

 alene det første ord i de to mærker er identiske.
 Identiteten imellem ordene AFTER bør ikke vær nogen hindring, da der alene  

 er tale om en mindre betydningsfuld og ikke særlig sigende del af mærkerne.
De to mærker, set i helhed over for hinanden, er ikke forvekslelige, og  

 begge mærkers indarbejdelse gennem mange år har da heller ikke på noget  

 tidspunkt givet anledning til forveksling.« Patentdirektoratet traf afgørelse i sagen den 8. april 1991 og afviste  

 indsigelsen med følgende begrundelse:
»Det skal indledningsvis oplyses, at ordene AFTER DINNER SWEET ved  

 ansøgningens behandling blev fundet uegnet til registrering på grund af  

 manglende særpræg, jf. § 13 i varemærkeloven.
A/S Anton Berg indsendte  

 imidlertid materiale, der viste, at ordene AFTER DINNER SWEET var indarbejdet  

 for virksomheden og havde været anvendt i hvert fald siden midt i 70'erne.  

 Iøvrigt er der registreret et varemærke under VR 1018 1979, der består af et  

 figurmærke, indeholdende ordene AFTER DINNER SWEET.
Der blev ikke nedlagt  

 indsigelse mod dette mærkes registrering.
Da der foreligger varesammenfald, er det afgørende for, om mærkerne kan  

 anses for forvekslelige, om der er mærkelighed.
Dette mener direktoratet ikke  

 er tilfældet.
Der er ved afgørelsen lagt vægt på, at det ansøgte mærke består af tre ord  

 og de registrerede mærker af to ord, og at det alene er ordet AFTER, der er  

 fælles.
Ordet AFTER er et almindeligt engelsk ord, der i det ansøgte mærke  

 knytter sig til ordet DINNER og i de registrerede mærker til ordet EIGHT.
Det  

 bliver derfor ordene EIGHT og DINNER, der virker som de dominerende ord i  

 mærkerne.
Disse ord er hverken visuelt, auditivt eller begrebsmæssigt  

 forvekslelige.
Hertil kommer, at mærkerne AFTER EIGHT og AFTER DINNER SWEET  

 har eksisteret sammen på mæarkedes i mange år og begge må anses for  

 indarbejdede mærker.
Det fremgår af ansøgers skrivelse, at mærkernes brug  

 ikke på noget tidspunkt har givet anledning til forveksling.
Da der efter direktoratets opfattelse ikke er mærkelighed, kan mærkerne  

 ikke anses for forvekslelige, og indsigelsen kan ikke tages til følge.« Denne afgørelse har klageren ved skrivelse af 8. juni 1991 indbragt for  

 Patentankenævnet.
Som klagebegrundelse anføres følgende:
»Det er indsigernes opfattelse, at betegnelserne AFTER EIGHT og AFTER  

 DINNER SWEET er forvekslelige, al den stund, betegnelsen AFTER er langt det  

 dominerende element i de respektive mærker.
Der er vel tale om et almindeligt  

 engelsk ord, men her bruges det engelske ord som et distinktivt element,  

 hvortil kommer, at betegnelsen AFTER EIGHT formentlig må anses for at være en  

 af de kendteste betegnelser i Danmark netop for chokoladevarer.
Dokumentation  

 for denne indarbejdelse behøves næppe, produktet er almindeligt kendt.
 Det bør ikke kunne tolereres, at andre erhvervsdrivende kan benytte samme  

 begreb inden for varemærker og dermed imitere således notoriske betegnelser.
 På denne baggrund finder vi fortsat, at der består mærkelighed, og at  

 mærket AFTER DINNER SWEET, hvor bestanddelen DINNER SWEET er ganske  

 beskrivende for konfekturevarer og derfor ikke bør tillægges særlig vægt,  

 afslås fra varemærkeregistrering.
Det erkendes vel, at betegnelsen AFTER DINNER SWEET har været anvendt på  

 det danske marked i en årrække.
I Patentdirektoratets afgørelse af 8. april  

 1991 hævdes det, at der foreligger indarbejdelse foreligger i nærværende sag.  

 At mærket har været anvendt, erkendes, som nævnt, men kun for  

 chokoladeovertrukket marcipan med madeira og hasselnødder, og derfor bør  

 anmeldelsen subsidiært begrænses til alene at angå sådanne varearter, som det  

 er anvendt for, da der ikke synes at være nogen rimelighed i, at betegnelsen  

 skulle kunne dække et bredere område end netop det, produktet, som anført,  

 har været anvendt for.
 Der henvises til vedlagte brochuremateriale, hvoraf fremgår betegnelsens  

 anvendelse.
Afsluttende skal vi derfor henstille, at betegnelsen AFTER DINNER SWEET  

 afslås fra varemærkeregistrering på grund af den fornødne mærkelighed med  

 indsigernes mærke AFTER EIGHT, og at det er et væsentligt element ved sådanne  

 bedømmelser, når der foreligger vareartslighed, at der stilles betydeligt  

 større krav til de adskillende elementer i de respektive varemærker ved  

 bedømmelsen af den foreliggende mærkelighed, end hvor der ikke umiddelbart  

 foreligger klar identitet for varerne, subsidiært af betegnelsen AFTER DINNER  

 SWEET registreres alene for den konkrete vare, som betegnelsen er anvendt  

 for.« Ansøgeren har i skrivelse af 15. august 1991 anført:
 »Under henvisning til Varemærkelovens § 44 må vi anmode ankenævnet om  

 at afvise klagen som for sent indbragt.
Patentdirektoratet fremkom med sin afgørelse i sagen ved brev af 8. april  

 1991 med ankefrist 2 måneder fra afgørelsens dato.
Ved brev dateret 8. juni  

 1991 indbragte indsiger afgørelsen for ankenævnet.
Det fremgår, at  

 Patentdirektoratet har modtaget anken den 10. juni 1991 og Patentankenævnet  

 den 12. juni 1991. Anken er således tilsyneladende indbragt mindst 2 dage for  

 sent.
 Såfremt anken måtte blive realitetsbehandlet, skal det herfra gøres  

 gældende, at ankenævnets afgørelse bør være en stadfæstelse af direktoratets  

 afgørelse i henhold til de grunde, der er nævnt i afgørelsen af 8. april  

 1991, herunder særligt at der ikke er forvekslelighed mellem de to mærker.
Det bestrides, at der på nogen måde er tale om imitation af indsigers  

 mærke, i hvilken sammenhæng der kan henvises til den langvarige paralelle  

 eksistens uden forekomst af kendte forvekslingstilfælde.
Der kan i denne  

 sammenhæng yderligere henvises til vort registrerede varemærke nr. 683 1966  

 figurmærket »AFTER DINNER MINT«.
Ved behandlingen af denne  

 anmeldelse foretog indsiger i nærværende sag også indsigelse, hvilket i  

 direktoratets afgørelse af 1. december 1965 ikke blev taget til følge, idet  

 der dog blev gjort en bemærkning om, at der ikke er eneret til betegnelsen  

 »AFTER DINNER MINT«.
Det må således allerede dengang have ligget  

 fast, at ordet »AFTER« ikke kan betragtes som et distinktivt  

 element.
Det nævnte varemærke er registreret for alle varer i klasserne 29 og  

 30.
Endvidere kan henvises til vort registrerede varemærke nr. 1018 1979  

 »AFTER DINNER SWEET« figurmærke visende emballage til vort produkt.  

 Dette mærke's anmeldelse gav ikke indsiger i nærværende sag anledning til  

 nogen form for reaktion.' Ankenævnet har behandlet sagen på sit møde den 4. juni 1992.
 Ankenævnet skal udtale:
Hvis en indleveringsfrist udløber på en dag, hvor patentmyndighederne er  

 lukket, anses indlevering på den første dag herefter for rettidig  

 indlevering.
Klagen til Patentankenævnet må således anses for rettidigt  

 indleveret.
Patentdirektoratets afgørelse i sagen er i øvrigt baseret på den  

 grundlæggende antagelse, at der ved vurderingen såvel af indsigerens  

 varemærke AFTER EIGHT som af det ansøgte varemærke AFTER DINNER SWEET bør  

 lægges vægt på ordenes betydning på engelsk.
Ankenævnet kan tilslutte sig  

 denne antagelse.
Af de grunde som er anført af Patentdirektoratet, kan  

 herefter tiltrædes, at mærkerne hverken visuelt eller auditivt kan anses for  

 forvekslelige, idet ordet AFTER har karakter af et svagt mærkeelement.
 Uagtet varemærket AFTER EIGHT for så vidt angår forestillingsbilledet  

 findes at have en vis referencezone fælles med mærket AFTER DINNER SWEET, kan  

 det efter en helhedsvurdering tiltrædes, at mærkerne ikke anses for  

 forvekslelige.
Ankenævnet kan endelig tiltræde Patentdirektoratets vurdering af, at  

 ordene AFTER DINNER SWEET som udgangspunkt findes uegnede til registrering på  

 grund af manglende særpræg.
Det ansøgte varemærke bør derfor og efter den  

 konkrete indsigelse i sagen samt omstændighederne i øvrigt kun kunne  

 registreres for den nærmere angivne vare, for hvilken det har været anvendt,  

 nemlig konfekture af marcipan dækket med chokolade.
Herefter bestemmes:
 Den påklagede afgørelse stadfæstes, dog således, at det ansøgte varemærke  

 kun bør kunne registreres for den nærmere angivne vare, for hvilken det har  

 været anvendt.
Grønning-Nielsen.
Hans Chr.
Thomsen.
J.C.
Warnich-Hansen.
