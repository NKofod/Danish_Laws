 Cirkulære om ændring af cirkulære om våben og ammunition m.v.
§ 1 I cirkulære nr. 10222 af 1. december 2016 om våben og ammunition m.v., som ændret ved cirkulære nr. 9429 af 12. juni 2018, cirkulære nr. 9703 af 21. august 2018 og cirkulære nr. 10113 af 20. december 2018, foretages følgende ændringer:
 1. I § 7 indsættes som stk. 2:
»Stk. 2. Jagttegnsindehavere, der meddeles tilladelse til et riflet våben til jagtbrug, meddeles samtidig tilladelse til at erhverve, besidde, bære og anvende lyddæmpere, der passer til det riflede våben.« 2. § 9 affattes således:
 »§ 9. Tilladelse til blyhaglpatroner kan kun gives til personer, der godtgør at skulle anvende blyhaglpatroner til skydediscipliner i foreninger under Dansk Skytte Union, herunder flugtskydning samt westernskydning, og som har dispensation fra Miljøstyrelsen til at anvende blyhaglpatroner på foreningens skydebaneanlæg.
Stk. 2. Tilladelse til blyhaglpatroner efter stk. 1 kan ikke gives til brug i udlandet.« 3. I § 13, stk. 2, efter »stk. 1, nr. 4« indsættes: », herunder de våbentyper, der er omfattet af § 19 a.« 4. I § 13, stk. 6, ændres »stk. 4« til: »stk. 3«.
 5. I § 15, 2. pkt., ændres »Forsvarsministeriet« til: »Nationalmuseet«.
 6. I § 15 indsættes som 3. pkt.:
»Oplyser Nationalmuseet, at der er tale om et ikke almindeligt forekommende våben, forelægges sagen endvidere for Forsvarsministeriets Materiel- og Indkøbsstyrelse.« 7. § 18 ophæves.
 8. § 19 affattes således:
 »§ 19. Våbentilladelse kan kun under ganske særlige omstændigheder gives til:
1) glatløbede haglgeværer med en pibelængde på under 55 cm, 2) pistoler, herunder enkeltskudspistoler, halvautomatiske pistoler og revolvere, og 3) andre lignende særligt farlige skydevåben.
 Stk. 2. Tilladelse efter stk. 1 kan kun gives, hvis ansøgeren er fyldt 20 år og er kendt som en absolut pålidelig person.
 Stk. 3. Det skal fremgå af en tilladelse efter stk. 1, at våbnet alene må anvendes til de aktiviteter, som DGI, Dansk Skytte Union eller Dansk Firmaidrætsforbund har godkendt for det pågældende våben.
Stk. 4. § 20, stk. 4, nr. 2 og 3, finder tilsvarende anvendelse på våben, der er omfattet af stk. 1, nr. 2.« 9. Efter § 19 indsættes:
»§ 19 a.
Indehavere af jagttegn kan meddeles tilladelse til én centraltændt halvautomatisk riffel, der anvender ammunition, som opfylder betingelserne for at kunne anvendes til jagt på kronvildt, dåvildt og vildsvin i bekendtgørelse om våben og ammunition, der må anvendes til jagt m.v.
 Stk. 2. Indehavere af jagttegn kan meddeles tilladelse til to halvautomatiske rifler, der er konstrueret til at anvende ammunition med randtænding, og som har en kaliber på højst 5,6 mm.
Stk. 3. Tilladelse efter stk. 1 og stk. 2 kan kun gives til jagt og regulering.
Det skal fremgå af en tilladelse til en halvautomatisk riffel, der er konstrueret til at indeholde mere end tre patroner, at riflen kun må anvendes til jagt i Danmark, hvis riflens magasin er forsynet med en permanent anordning, der sikrer, at våbnet højst kan indeholde tre patroner.
Det skal fremgå af en tilladelse efter stk. 2, at riflen alene må anvendes til regulering med et magasin, der ikke er forsynet med en permanent anordning, der sikrer, at våbnet højst kan indeholde tre patroner, hvis der kan fremvises tilladelse hertil fra Naturstyrelsen.
Stk. 4. Tilladelse efter stk. 1 og stk. 2 kan kun gives, hvis ansøgeren er fyldt 20 år og er kendt som en absolut pålidelig person.« 10. Efter § 25 indsættes:
»§ 25 a.
For tilladelser efter våbenbekendtgørelsens § 26 a skal det fastsættes som vilkår:
1) at udstillede skydevåben skal være forsvarligt fastlåst med en snoet stålwire, der har en tykkelse på mindst 2 mm, og som for hvert enkelt våben ikke må overstige 150 cm i længde, til bord eller lignende, 2) at udstillede skydevåben skal være gjort funktionsudygtige, eksempelvis ved udtagelse af bundstykke, montering af kammerlås eller indsættelse af konisk prop, 3) at der ikke må medbringes funktionsdygtig ammunition på våbenmessen, og at der alene må medbringes små mængder ammunition som skal være tydeligt funktionsudygtiggjort, ved udboring af hylster med 4 mm hul, således at hullet er lige over patronhylstrets indvendige bund, 4) at de våben og genstande, der er omfattet af tilladelsen, ikke må overdrages på messen eller i nærheden heraf, herunder i forbindelse med indgåelse af salgsaftaler, 5) at skydevåben og genstande, der er omfattet af tilladelsen, og som indgår i messen, uden for messens åbningstid skal være under konstant tilsyn eller skal opbevares forsvarligt i et sikkert, aflåst gemme eller fastlåst til mur eller lignende og på et sted, der er utilgængeligt for uvedkommende, 6) at messen skal afholdes i lokaler eller på steder, der er godkendt hertil af politiet.
Stk. 2. Der kan under henvisning til sikkerhedsmæssige forhold, herunder mængden og typen af udstillede våben og genstande, der er omfattet af tilladelsen, bygningsmæssige forhold, tilkørselsforhold og udrykningsafstand, fastsættes yderligere vilkår for tilladelsen, herunder at et nødvendigt antal godkendte vagter efter lov om vagtvirksomhed skal være til stede og overvåge de udstillede våben og indgangen til messen.
De kan endvidere fastsættes yderligere vilkår om forsvarlig fastgørelse af genstande, der er omfattet af våbenlovens § 1, stk. 1, nr. 2-3 og 7-10.« 11. § 28, stk. 2, affattes således:
»Stk. 2. Det skal af tilladelsen fremgå, at tilladelsen til enhver tid kan tilbagekaldes.« § 2 Cirkulæret træder i kraft den 1. juli 2020.
§ 3 Eksisterende tilladelser til halvautomatiske rifler er gyldige, indtil tilladelsen udløber.
