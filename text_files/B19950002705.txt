 I medfør af § 52 i lov om folkeskolen, jf. lovbekendtgørelse nr. 311 af  

 25. april 1994, fastsættes:
 § 1.  Skolens regler for orden og samvær skal bidrage  

 til opfyldelsen af folkeskolens formål.
 § 2.  Eleverne og lærerne skal i samarbejde medvirke  

 til et godt arbejdsklima i skolen og i de enkelte klasser og til, at eleverne  

 får forståelse for skolens regler for orden og samvær.
 Stk. 2.  Hvis en elev ikke overholder skolens regler for  

 orden og samvær, skal lærerne gennem samtaler med eleven og hjemmet søge  

 afklaret årsagen hertil med henblik på at bibringe eleven forståelse for  

 ordensreglernes betydning.
 § 3.  Bekendtgørelsen fastsætter de øvre rammer for  

 foranstaltninger, der kan iværksættes over for elever, der overtræder skolens  

 ordensregler.
 Stk. 2.  Skolebestyrelsen fastsætter ordensregler for  

 skolen og kan tillige fastsætte principper for anvendelse af foranstaltninger  

 over for elever, der ikke overholder ordensreglerne.
 Stk. 3.  Beslutning om iværksættelse af foranstaltninger  

 over for en elev træffes af skolens leder, jf. dog § 8, stk. 2 og 3.
 § 4.  Hvis hensynet til undervisningen af resten af  

 klassen eller holdet gør det nødvendigt, kan en elev overføres til anden  

 undervisning på skolen i enkelte timer eller resten af dagen.
 § 5.  Over for en elev, der trods forudgående  

 samtaler, påtaler eller advarsler ikke overholder skolens ordensregler, kan  

 følgende foranstaltninger tages i anvendelse:
§ 6.  Eftersidning i medfør af § 5, nr. 1, er betinget  

 af forudgående meddelelse til hjemmet og af, at eleven er under fornødent  

 tilsyn.
Eftersidning må ikke hindre eller væsentligt forsinke en elevs  

 hjemtransport.
 Stk. 2.  Udelukkelse af en elev fra den almindelige  

 undervisning i medfør af § 5, nr. 2, er betinget af forudgående meddelelse  

 til hjemmet og af, at eleven i udelukkelsestiden er under fornødent tilsyn.  

 Udelukkelse kan kun i særlige tilfælde finde sted to gange inden for samme  

 skoleår.
 Stk. 3.  Varig overflytning af en elev til en  

 parallelklasse ved samme skole i medfør af § 5, nr. 3, er betinget af, at  

 forældrene forudgående har haft lejlighed til at udtale sig.
 Stk. 4.  Skolelederen kan iværksætte overflytning til en  

 anden skole i kommunen i medfør af § 5, stk. 4, hvis eleven, dennes forældre  

 og skolelederen ved den nye skole kan tilslutte sig overflytningen, og hvis  

 overflytningen ikke vil medføre merudgifter for kommunen.
 Stk. 5.  Hvis overflytning ikke kan gennemføres efter  

 stk. 4, træffer kommunalbestyrelsen på grundlag af indstilling fra  

 skolelederen og efter hensyntagen til forældrenes ønske om, til hvilken anden  

 skole eleven skal overføres, beslutning om overflytning skal finde sted, og i  

 bekræftende fald til hvilken skole, overflytning skal ske.
§ 7.  Udskrivning af folkeskolen af en elev på 10.  

 klassetrin, jf. § 5, nr. 5, besluttes af kommunalbestyrelsen efter  

 indstilling fra skolelederen, jf. dog stk. 3. Før indstilling afgives, skal  

 eleven have haft lejlighed til at udtale sig.
Er eleven undergivet  

 forældremyndighed, skal tillige forældrene have haft lejlighed til at udtale  

 sig.
 Stk. 2.  Kommunalbestyrelsen skal sikre, at en elev, der  

 i medfør af § 5, nr. 5, udskrives af folkeskolen, overflyttes til en anden  

 uddannelses- eller beskæftigelsesforanstaltning.
 Stk. 3.  Hvis eleven kan tilslutte sig udskrivningen,  

 kræves der ikke tilslutning fra kommunalbestyrelsen.
 § 8.  Legemlig straf må ikke anvendes.
 Stk. 2.  For at afværge, at elever øver vold mod andre  

 eller ødelægger eller beskadiger ting, kan der anvendes magt i nødvendigt  

 omfang.
 Stk. 3.  En elev, over for hvem der anvendes magt af den  

 i stk. 2 nævnte karakter, kan af læreren omgående udelukkes fra klassen,  

 hvorefter skolelederen træffer beslutning om de nødvendige videre  

 foranstaltninger.
 § 9.  I de tilfælde, hvor der er grund til at antage,  

 at en elevs uhensigtsmæssige opførsel skyldes sociale og emotionelle  

 vanskeligheder, skal skolen i stedet for iværksættelse af foranstaltningen  

 efter § 5 rette henvendelse til pædagogisk-psykologisk rådgivning med henblik  

 på specialundervisning og anden specialpædagogisk bistand og/eller til de  

 sociale myndigheder.
Stk. 2.  Henvendelse til de sociale myndigheder om  

 problemer, der ligger uden for bestemmelserne om underretningspligt i lov om  

 social bistand, må normalt ikke ske, før skolen forgæves har opfordret  

 forældrene til selv at rette henvendelse hertil.
Forældrene skal i alle  

 tilfælde underrettes om enhver henvendelse til de sociale myndigheder.
 § 10.  Bekendtgørelsen træder i kraft den 1. februar  

 1995.
 Stk. 2.  Bekendtgørelse nr. 457 af 10. juli 1986 med  

 tilhørende cirkulære af 10. juli 1986 om fremme af god orden i folkeskolen  

 ophæves.
