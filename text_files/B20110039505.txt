Bekendtgørelse om Fødevareregionerne I medfør af § 47, stk. 2, og § 49, stk. 1, og § 58 i lov nr. 526 af 24. juni 2005 om fødevarer, som ændret ved lov nr. 163 af 17. februar 2010, § 29 og § 66 i lov nr. 432 af 9. juni 2004 om hold af dyr, § 18, og § 19 i Økologiloven, jf. lovbekendtgørelse nr. 196 af 12. marts 2009, § 36 i lov nr. 433 af 9. juni 2004 om dyrlæger, § 4 stk. 1, og § 22, stk. 2, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010, § 3, stk. 2, i lov om frø, kartofler og planter, jf. lovbekendtgørelse nr. 195 af 12. marts 2009,§ 17 i lov om biavl, jf. lovbekendtgørelse nr. 197 af 12. marts 2009, og § 10, stk. 1, og § 110 i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, fastsættes efter aftale med justitsministeren:
 § 1. Der er under Fødevarestyrelsen oprettet 2 fødevareregioner som regionale statslige myndigheder.
 Stk. 2. Den enkelte region ledes af en regionschef og består af følgende afdelinger:
1) et antal fødevareafdelinger, 2) et antal veterinærafdelinger med tilknyttet beredskabscenter, 3) et laboratorium og 4) et sekretariat.
 § 2. Den enkelte fødevareregion varetager som tilsynsmyndighed inden for sit geografiske område, bortset fra på slagterier med fast bemanding fra Fødevarestyrelsen, de i §§ 3 - 11 og § 14 fastlagte opgaver vedrørende:
1) forebyggelse og bekæmpelse af husdyrsygdomme og zoonoser, herunder kontrol og tilsyn med produkter af dyr, 2) kontrol og tilsyn med primærproduktion, behandling og salg af fødevarer samt animalske produkter, avlsmateriale og animalske nonfoodprodukter, 3) kontrol og tilsyn med økologisk virksomhed, 4) kontrol og tilsyn med indførsel og udførsel af fødevarer samt levende dyr og produkter heraf, 5) kontrol og tilsyn på det dyrevelfærdsmæssige område, 6) kontrol og tilsyn med fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, og 7) stambogsføring.
 Stk. 2. Fødevareregionerne udøver de beføjelser, der er knyttet til funktionen som tilsynsmyndighed, herunder adgang uden retskendelse, hvor dette er hjemlet.
 Stk. 3. Fødevareregionerne bistår Fødevarestyrelsen ved administrationen af veterinær- og fødevareområdet, herunder ved forberedelse og udarbejdelse af generelle retsforskrifter.
 Stk. 4. Fødevareregionerne udøver lokal vejlednings- og informationsvirksomhed over for forbrugere, virksomheder, primærproducenter og praktiserende dyrlæger samt andre lokale myndigheder og formidler viden om bl.a. fødevarehygiejne, mærkning, ernæring, toksikologi, dyresundhed og dyrevelfærd samt betingelser for ind- og udførsel af fødevarer, dyr o.l.
Stk. 5. Fødevareregionerne behandler sager om forhåndsgodkendelse på fødevareområdet i henhold til regler fastsat i medfør af § 56 b i fødevareloven.
En afgørelse om forhåndsgodkendelse har gyldighed for hele landet.
 Stk. 6. Fødevareregionerne yder faglig rådgivning og anden bistand til andre lokale myndigheder m.v.
§ 3. Fødevareregionerne fører, medmindre andet fastsættes, kontrol med, at reglerne i lov om fødevarer og regler fastsat i medfør af loven overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 2. For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af fødevareloven:
 1) Beføjelsen i § 5, stk. 2, til at forbyde salg af fødevarer inden for regionens geografiske område.
 2) Beføjelsen i § 5, stk. 3 til at forbyde, begrænse eller fastsætte vilkår for dyrkning af afgrøder m.m. inden for regionens geografiske område.
 3) Beføjelsen i § 39, stk. 1, til at træffe bestemmelse om indførsel og udførsel af fødevarer for så vidt angår konkrete produkter.
 4) Beføjelsen i § 39, stk. 2, til at træffe bestemmelse om konkrete produkter, der føres gennem landet som transitgods eller oplagres som transitgods.
 5) Beføjelsen i § 52, stk. 1, og § 52 a, stk. 1, til at meddele påbud og forbud.
 6) Beføjelsen i § 52, stk. 2, til at bestemme, at foranstaltninger i henhold til § 52, stk. 1 skal ske for virksomhedens regning.
 7) Beføjelsen i § 52, stk. 3, til at tilbagekalde en autorisation eller registrering.
 8) Beføjelsen i § 61, stk. 1, til at tilkendegive, at sagen kan afgøres uden retslig forfølgning ved vedtagelse af bødeforelæg.
 Stk. 3. Fødevareregionerne varetager for de af stk. 1 og 2 omfattede opgaver opkrævning af de i medfør af § 45, stk. 1-3, i fødevareloven fastsatte afgifter og gebyrer samt administration af bestemmelserne fastsat i § 45, stk. 4-8, i samme lov.
Stk. 4. Medmindre andet fastsættes, kan fødevareregionerne under større katastrofer, herunder krise eller krig, i medfør af § 59, stk. 1, i fødevareloven træffe de bestemmelser, der er nødvendige for at sikre den mest fordelagtige anvendelse af fødevarer, undgå forureninger m.v. og sikre befolkningens forsyning med fødevarer.
Regionerne kan herunder i nødvendigt omfang træffe bestemmelse om fravigelse af de i loven fastsatte regler eller regler fastsat i medfør af loven.
§ 4. Fødevareregionerne fører, medmindre andet fastsættes, kontrol med, at reglerne i lov om dyrlæger og regler fastsat i medfør af loven overholdes.
Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.
 Stk. 2. For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af lov om dyrlæger:
 1) Beføjelsen i § 10, stk. 1, til i konkrete tilfælde at pålægge en praktiserende dyrlæge at påtage sig veterinært arbejde som et led i offentlig bekæmpelse af smitsomme sygdomme hos husdyrene.
 2) Beføjelsen i § 11, stk. 1, til at afkræve autoriserede dyrlæger de i bestemmelsen nævnte indberetninger, anmeldelser og oplysninger.
 3) Beføjelsen i § 39 til at tilkendegive, at sagen kan afgøres uden retslig forfølgning ved vedtagelse af bødeforelæg.
§ 5. Fødevareregionerne fører, medmindre andet fastsættes, kontrol med, at reglerne i lov om hold af dyr og regler fastsat i medfør af loven overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 2. For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af lov om hold af dyr:
 1) Beføjelsen efter § 7, stk. 1, til at meddele tilladelse til permanente samlesteder for dyr.
 2) Beføjelsen efter § 7, stk. 2, til at til at modtage anmeldelse om markeder, dyrskuer, og auktioner, som afholdes højst 4 gange årligt, og hvortil der tilføres dyr.
 3) Beføjelsen i § 19 til at meddele dispensationer til ejere af indhegninger med hjortedyr samt fastsætte vilkår herfor.
 4) Beføjelsen efter § 28, stk. 2, til at modtage anmeldelse fra dyrlæger ved mistanke om, at der foreligger en i henhold til loven anmeldepligtig sygdom.
 5) Beføjelsen efter § 30, stk. 1, til at meddele påbud om gennemførelse af særlige foranstaltninger samt meddele forbud mod anvendelse af dyr, dele heraf eller animalske fødevarer, sæd, oocytter, embryoner af dyr samt gødning, hø, halm, dyrefoder og andre produkter og genstande, hvormed sygdomme og zoonotiske smitstoffer kan spredes.
 6) Beføjelsen efter § 30, stk. 3, til i konkrete tilfælde at forbyde eller begrænse samling af og flytning af dyr samt flytning af produkter af dyr, foder og foderstoffer, gylle, gødning, slam, strøelse og andet materiale, som kan indebære risiko for udbredelse af zoonotiske smitstoffer eller sygdomme.
 7) Beføjelsen efter § 32 til i konkrete tilfælde at forbyde dyrehold på steder, der frembyder særlig sundhedsmæssig risiko for husdyr.
 8) Beføjelsen efter § 45, stk. 1, til at meddele autorisation til de af bestemmelsen omfattede virksomheder.
 9) Beføjelsen i § 63 til at meddele forbud og påbud.
 10) Beføjelsen i § 71, stk. 1, til at tilkendegive, at sagen kan afgøres uden retslig forfølgning ved vedtagelse af bødeforelæg.
 Stk. 3. Fødevareregionerne varetager for de af stk. 1 og 2 omfattede opgaver opkrævning af de i medfør af § 53 i lov om hold af dyr fastsatte afgifter og gebyrer samt administration af bestemmelserne fastsat i § 55 i samme lov.
§ 6. Fødevareregionerne varetager, medmindre andet fastsættes, kontrollen med, at de regler, som Fødevarestyrelsen fastsætter i medfør af § 6, stk. 1 og 2, § 7, stk. 3, og § 13-15 i økologiloven, overholdes.
Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.
 Stk. 2. For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af økologiloven:
 1) Beføjelsen efter § 7, stk. 1, til at meddele autorisation, hvis vilkårene herfor er overholdt.
 2) Beføjelsen efter § 8 til under de der anførte forudsætninger at nægte autorisation.
 3) Beføjelsen efter § 10, stk. 1-4, og § 11, stk. 2, til at tilbagekalde en meddelt autorisation.
 4) Beføjelsen efter § 10, stk. 5, til at bestemme, at en autorisation, som er tilbagekaldt efter § 10, stk. 1-3, først kan generhverves efter en periode, der ikke kan overstige 5 år.
 5) Beføjelsen efter § 17, stk. 4, 2. pkt., til at videregive oplysninger.
 6) Beføjelsen efter § 21 til at meddele påbud og forbud, der anses for nødvendige for overholdelse af gældende regler.
 7) Beføjelsen efter § 22 til at meddele påbud om fornyet omlægning af arealer eller dyr, hvis der konstateres en overtrædelse af gældende regler for den økologiske produktionsmetode for den pågældende driftsgren.
 8) Beføjelsen efter § 23, stk. 1, til at forbyde, at et produkt udbydes til salg, sælges eller på anden måde overdrages med henvisning til, at det er produceret i henhold til den økologiske produktionsmetode, hvis produktet ikke overholder forskrifterne herfor.
 9) Beføjelsen efter § 23, stk. 2, til at forbyde en fysisk eller juridisk person i en periode, der ikke kan overstige 5 år, at sælge eller på anden vis omsætte produkter under henvisning til, at de er produceret i henhold til den økologiske produktionsmetode, hvis personen har gjort sig skyldig i grov eller gentagen overtrædelse af reglerne herom.
 10) Beføjelsen efter § 25 til for så vidt angår overtrædelse af de gældende regler om økologisk produktion, opbevaring, tilberedning, import og markedsføring af økologiske jordbrugs- og fiskeriprodukter, herunder fødevarer, at tilkendegive, at sagen kan afgøres uden retslig forfølgning ved vedtagelse af bødeforelæg.
 Stk. 3. Fødevareregionerne varetager for de af stk. 1 og 2 omfattede opgaver opkrævning af de i medfør af § 16, stk. 1, i økologiloven fastsatte afgifter og gebyrer samt administration af bestemmelserne fastsat i § 16, stk. 2, i samme lov.
Stk. 4. Anmodning om at få indbragt en afgørelse truffet i henhold til økologilovens § 10, stk. 1-4 og § 11, stk. 2, for domstolene, skal sendes til den fødevareregion, hvorunder den berørte virksomhed er registreret.
Fødevareregionen anlægger herefter sag mod autorisationsindehaveren.
§ 7. Fødevareregionerne varetager, medmindre andet fastsættes, kontrol og tilsyn m.m. med overholdelsen af bestemmelserne i de af Den Europæiske Unions forordninger, som helt eller delvist administreres af Fødevarestyrelsen.
Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.
Stk. 2. For de opgaver, som i henhold til stk. 1 er henlagt til fødevareregionerne, varetager fødevareregionerne, medmindre andet fastsættes, kontrollen med, at de af Fødevarestyrelsen i medfør af § 4, stk. 1, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), fastsatte regler overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 3. For de opgaver, som i henhold til stk. 1 og 2 er henlagt til fødevareregionerne, udøver den pågældende regionschef beføjelsen i § 29, stk. 1, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), til for så vidt angår overtrædelse af de af stk. 2 omfattede regler at tilkendegive, at sagen kan afgøres uden retslig forfølgning ved vedtagelse af bødeforelæg.
 Stk. 4. Fødevareregionerne varetager opkrævning af de i medfør af § 5 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven) fastsatte afgifter og gebyrer for de af stk. 1-3 omfattede opgaver samt administration af bestemmelsen fastsat i § 20, stk. 1, i samme lov.
Stk. 5. For de opgaver, som i henhold til stk. 1 er henlagt til fødevareregionerne, varetager fødevareregionerne, medmindre andet fastsættes, kontrollen med, at de af Fødevarestyrelsen i medfør af § 10, stk. 1, i lov om fiskeri og fiskeopdræt (fiskeriloven) fastsatte regler overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 6. Fødevareregionerne varetager opkrævning af de i medfør af tekstanmærkningerne nr. 153 ad § 24 på finanslovenfastsatte afgifter og gebyrer for de af stk. 1 og stk. 5 omfattede opgaver samt administration af bestemmelsen fastsat i § 115 i lov om fiskeri og fiskeopdræt (fiskeriloven).
§ 8. Fødevareregionerne varetager, medmindre andet fastsættes, kontrollen med, at de af Fødevarestyrelsen i medfør af § 1, stk. 1  2, § 1, stk. 3, nr. 1 og nr. 4-8, § 1, stk. 4, og § 1a i lov om frø, kartofler og planter, fastsatte regler overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 2. For de opgaver, som i henhold til stk. 1 er henlagt til fødevareregionerne, udøver den pågældende regionschef beføjelsen i § 5 i lov om frø, kartofler og planter til for så vidt angår overtrædelse af de af stk. 1 omfattede regler at tilkendegive, at sagen kan afgøres uden retslig forfølgning ved vedtagelse af bødeforelæg.
 Stk. 3. Fødevareregionerne varetager for de af stk. 1 omfattede opgaver opkrævning af de i medfør af § 1, stk. 3, nr. 9, i lov om frø, kartofler og planter fastsatte afgifter og gebyrer samt administration af bestemmelserne fastsat i § 1, stk. 7-8, i samme lov.
§ 9. Fødevareregionerne varetager, medmindre andet fastsættes, kontrollen med, at de af Fødevarestyrelsen i medfør af § 13, stk. 1, og § 15, stk. 2, i lov om biavl, jf. lovbekendtgørelse nr. 585 af 6. juli 1995 sammenholdt med § 22, stk. 2, i lov om biavl, jf. lovbekendtgørelse nr. 197 af 12. marts 2009, fastsatte regler overholdes.
Fødevareregionerne varetager de til kontrollen knyttede opgaver bl.a. vedrørende certifikater og attester.
 Stk. 2. Fødevareregionerne varetager opkrævning af de af § 13, stk. 3, i lov om biavl omfattede udgifter ved kontrollen efter stk. 1.
 § 10. Fødevareregionerne udøver, medmindre andet fastsættes, over for de fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, følgende beføjelser i henhold til foderstoflovgivningen og forskrifter udstedt i medfør heraf:
1) kontrol med overholdelse af artikel 6 og 7 og med bilag II i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, 2) afgørelser, herunder påbud og forbud, jf. § 2, stk. 4 i lov om foderstoffer, ved overtrædelse af reglerne nævnt i nr. 1, 3) tilkendegivelse af at en sag kan afgøres uden retslig forfølgning ved vedtagelse af bødeforelæg, jf. § 7 i lov om foderstoffer, ved overtrædelse af bestemmelserne i nr. 1, 4) offentliggørelse af kontrol- og analyseresultater, jf. § 1, stk. 3, nr. 10 og stk. 4 i lov om foderstoffer, som følge af overtrædelse af bestemmelserne i nr. 1, og 5) opkrævning af betaling for kontrol med overholdelse af bestemmelserne i stk. 1, nr. 1, jf. den til enhver tid gældende bekendtgørelse om betaling for foderstofkontrol.
 Stk. 2. Fødevareregionerne har adgang til alle de oplysninger, der er nødvendige for udøvelsen af kontrollen og tilsynet efter stk. 1 og kan vederlagsfrit udtage prøver til undersøgelse, jf. § 3 i lov om foderstoffer.
Stk. 3. Afgørelser truffet af fødevareregionerne i forbindelse med varetagelsen af kontrol og øvrige opgaver i medfør af stk. 1 og 2, kan påklages til direktøren for Plantedirektoratet efter de til enhver tid gældende bestemmelser herom.
Klagefristen er 4 uger.
Klage skal indgives gennem den myndighed, der har truffet afgørelsen.
 § 11. Fødevareregionerne varetager en række opgaver inden for Justitsministeriets forretningsområde.
 Stk. 2. Afgørelser truffet af fødevareregionerne i forbindelse med varetagelsen af opgaver efter stk. 1 kan påklages efter den klageadgang, som er foreskrevet i lovgivningen på det pågældende område eller som følger af den almindelige administrative rekurs.
 § 12. Afgørelser truffet af fødevareregionerne i forbindelse med varetagelsen af kontrol og øvrige opgaver i medfør af §§ 3  10 kan påklages til Fødevareministeriets Klagecenter, jf. dog stk. 5. Afgørelser truffet af Fødevareministeriets Klagecenter kan ikke indbringes for anden administrativ myndighed.
 Stk. 2. Klagefristen er 4 uger, jf. dog stk. 3. Klage skal indgives gennem den myndighed, der har truffet afgørelsen.
 Stk. 3. Fødevareministeriets Klagecenter kan indenfor 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 4. Fødevareregionerne kan genoptage en sag efter, at der er indgivet klage.
 Stk. 5. En fødevareregions afgørelse vedrørende fødevareregionens afvisning af at behandle en ansøgning om forhåndsgodkendelse, som er begrundet i, at sagen ikke er tilstrækkeligt belyst, kan ikke indbringes for anden administrativ myndighed.
§ 13. Fødevareregionerne udfører mikrobiologiske ogkemiske analyser i forbindelse med Fødevarestyrelsens opgaver.
De mikrobiologiske og kemiske analyseopgaver kan dog også udføres af andre laboratorier uden for Fødevarestyrelsen efter aftale med disse.
 § 14. De kontrol- og tilsynsopgaver på Grønland, der hører under Fødevarestyrelsen, varetages af Fødevareregion Vest.
Stk. 2. Afgørelser truffet i forbindelse med varetagelsen af kontrol og øvrige opgaver i medfør af stk. 1 kan påklages til ministeren for fødevarer, landbrug og fiskeri.
Klagefristen er 4 uger, og klage skal indgives gennem Fødevareregionen.
 Stk. 3. Fødevareregionen kan genoptage en sag efter, at der er indgivet klage.
 § 15. Bekendtgørelsen træder i kraft den 6. maj 2011.
 Stk. 2. Samtidig ophæves bekendtgørelse nr. 130 af 27. februar 2008 om fødevareregionerne.
