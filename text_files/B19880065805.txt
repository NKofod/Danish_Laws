 I henhold til § 2, stk. 3 og 4 og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987  

 fastsættes:
Uddannelsens struktur § 1.  Den antropologiske uddannelse er en  

 kandidatuddannelse på 5 år, der består af en grunduddannelse på 3 år og en  

 overbygningsuddannelse på 2 år.
 Stk. 2.  Uddannelsen har til formål at kvalificere  

 kandidater i faget til beskæftigelse med antropologisk arbejde blandt andet  

 med hensyn til udviklingsrelaterede og danske problemfelter.  

 Ansættelsesområdet sigter mod såvel den offentlige sektor, f.eks. bistands-  

 og flygtningeadministration, som den private, f.eks. rådgivende  

 ingeniørfirmaers og private hjælpeorganisationers u-landsprojekter.
§ 2.  Den nævnte uddannelseslængde angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i 1 år.
Uddannelsens indhold § 3.  Grunduddannelsens 1. år består af et  

 grundkursus, hvor der gives en helhedspræget indføring i faget.
I grundkurset  

 indgår tre kursuskomponenter:
 Stk. 2.  Den studerende udarbejder et mindre, skriftligt  

 arbejde i tilknytning til undervisningen på grunduddannelsens 1. år.
 § 4.  I grunduddannelsens 2. år gives videregående  

 antropologisk undervisning baseret på tre kursuskomponenter:
 Stk. 2.  Den studerende udarbejder et mindre, skriftligt  

 arbejde i tilknytning til undervisningen på grunduddannelsens 2. år, med  

 mindre andet besluttes i medfør af bestemmelse herom i studieordningen.
§ 5.  I grunduddannelsens 3. år vælges tilvalgsfag.  

 Ved tilvalgsfag forstås fag, den studerende under hensyn til helhed og niveau  

 i uddannelsen vælger uden for den antropologiske emnekreds.
Tilvalg skal  

 vælges under hensyn til den studerendes planer for det videre studium og skal  

 ske blandt fag, der giver den studerende mulighed for at opnå specifik  

 erhvervskompetence.
Stk. 2.  Der anvendes mindst 1 og højst 2 semestre til  

 tilvalgsfag.
Tilvalg blandt samfundsvidenskabelige fag skal dække mindst 1  

 semester.
 Stk. 3.  I det omfang 3. år ikke anvendes til tilvalg,  

 studeres antropologiske emner, fortrinsvis med tilknytning til aktuel  

 forskning inden for uddannelsen.
 § 6.  I overbygningsuddannelsens 1. år genoptages  

 behandlingen af antropologiens grundlæggende teoretiske og metodiske  

 problemer på et mere krævende niveau.
Stk. 2.  I løbet af 1. år forbereder den studerende  

 tillige feltarbejde.
Forberedelse af feltarbejde består dels af teoretisk  

 fordybelse, dels af regional specialisering.
Ved afslutning af forberedelsen  

 udarbejder den studerende en projektbeskrivelse for feltarbejdet.
 Stk. 3.  Som led i forberedelsen af feltarbejde kan den  

 studerende vælge at gennemgå felt-støttefag, der er relevante for det  

 feltarbejde, den studerende planlægger.
 § 7.  I overbygningsuddannelsens 2. år udfører den  

 studerende feltarbejde svarende til 1/2 årsværk.
Stk. 2.  Det er et hovedkrav ved feltarbejdet, at data  

 indsamles gennem direkte observation af interaktion og sociale processer.
I  

 Kombination med feltarbejde kan andre metoder tillige anvendes.
 Stk. 3.  Ved afslutning af feltarbejde udarbejder den  

 studerende en feltrapport på ca. 10 sider.
 § 8.  Såfremt særlige grunde taler for det, kan der  

 gives en studerende mulighed for at gennemføre et projekt, der ikke baseres  

 på feltarbejde.
 Stk. 2.  Den godkendte projektbeskrivelse skal specielt  

 indeholde redegørelse for, hvilke data der skal indsamles, og hvilke metoder  

 der anvendes.
 Stk. 3.  Ved afslutning af dataindsamlingen skal der  

 også i dette tilfælde udarbejdes en rapport på ca. 10 sider.
 § 9.  I overbygningsuddannelsens 2. år udarbejder den  

 studerende som afslutning på uddannelsen en afhandling, normeret til 1/2 år,  

 som normalt ikke må overstige 100 sider (specialeafhandling).
Stk. 2.  Afhandlingen baseres, med mindre andet er  

 godkendt, på feltarbejdet og de teoretiske forstudier.
Nærmere regler om  

 udarbejdelsen fastsættes i studieordningen.
Bedømmelse § 10.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af skriftlige  

 afhandlinger.
 § 11.  Prøverne er enten interne eller eksterne.
 Stk. 2.  Interne prøver bedømmes af eksaminator(erne),  

 eller eksaminator(erne) og en eller flere censorer, der er beskikket af  

 rektor blandt lærerne ved universitetet.
 Stk. 3.  Eksterne prøver bedømmes af eksaminator(erne)  

 og en eller flere censorer, der er beskikket af Undervisningsministeriet,  

 Direktoratet for de Videregående Uddannelser (ministerielt beskikkede  

 censorer).
Stk. 4.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 den skriftlige afhandling efter § 9.
§ 12.  Prøveformerne skal sikre, at der sker  

 individuel bedømmelse af den studerende.
Det kan dog bestemmes i  

 studieordningen, at en enkelt prøve kan aflægges som gruppeprøve med fælles  

 bedømmelse, hvis en gruppe af studerende ønsker det.
Bedømmelsen sker da ved  

 bestået/ikke bestået.
 Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ikke bestået.  

 Bedømmelsen bestået/ikke bestået kan højst anvendes ved prøver, der dækker  

 1/3 af uddannelsen.
 § 13.  Grunduddannelsen skal være gennemført, før den  

 studerende kan indstille sig til prøver på overbygningsuddannelsen.  

 Universitetet kan dispensere fra denne regel, hvis det findes begrundet i  

 usædvanlige forhold.
 § 14.  Karakteren i de enkelte fag fastsættes på  

 grundlag af en eller flere prøver efter nærmere regler i studieordningen.
 Stk. 2.  Karakteren for specialeafhandlingen tæller  

 dobbelt ved beregningen af det samlede eksamensgennemsnit.
§ 15.  En studerende kan højst 3 gange indstille sig  

 til den samme prøve.
Universitetet kan tillade indstilling en fjerde gang.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
 Stk. 3.  Hvert fag eller kursus kan tages om for sig.  

 Prøver med bedømmelsen bestået eller med en karakter på 6 eller derover kan  

 ikke tages om.
 § 16.  For at bestå eksamen ved studiets  

 grunduddannelse skal den studerende have opnået et eksamensgennemsnit på  

 mindst 6,0. Endvidere kræves, at den studerende har bestået prøver, for  

 hvilke der gives bedømmelsen bestået/ikke bestået.
Stk. 2.  For at bestå den antropologiske kandidateksamen  

 skal den studerende endvidere have opnået et eksamensgennemsnit på mindst 6,0  

 i overbygningsuddannelsen samt have bestået prøver, for hvilke der gives  

 bedømmelsen bestået/ikke bestået.
Feltrapporten respektive rapporten efter §  

 8 skal være godkendt.
Andre bestemmelser § 17.  Den, der har gennemført den antropologiske  

 kandidatuddannelse har ret til at betegne sig candidatus(a) scientiarum  

 socialium (cand. scient. soc.).
 § 18.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14. Studieordningen sendes til Direktoratet for de  

 Videregående Uddannelser til orientering.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
 Stk. 4.  Studieordningen og væsentlige ændringer heri  

 træder i kraft ved et semesters begyndelse.
 § 19.  Universitetet kan tilrettelægge afrundede  

 uddannelsesdele i antropologi af mindst et halvt og højst to års varighed,  

 der kan indgå i eller supplere andre uddannelser ved de videregående  

 uddannelsesinstitutioner.
 § 20.  Universitetet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som bestået, med mindre den træder i stedet for en  

 karakter og er givet efter samme bestemmelser, som karakterer givet efter  

 denne bekendtgørelse.
§ 21.  Direktoratet for de Videregående Uddannelser  

 kan fravige bekendtgørelsens bestemmelser som led i forsøg inden for  

 uddannelsen.
Samtidig fastsættes forsøgets varighed og rapporteringsformen.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade institutionen at  

 dispensere fra bekendtgørelsen inden for nærmere angivne rammer.
§ 22.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge og klageren fastholder klagen, videresender universitetet klagen  

 vedlagt en udtalelse til Direktoratet for de Videregående Uddannelser.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 23.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 24.  Bekendtgørelsen har virkning fra 1. september  

 1988.
Stk. 2.  Universitetet fastsætter overgangsregler for  

 studerende, der er begyndt uddannelsen i antropologi før 1. september 1988 og  

 ønsker at færdiggøre uddannelsen efter de ny regler.
Universitetet afgør,  

 hvornår der sidste gang afholdes prøver efter hidtil gældende regler.
