(Til samtlige dyrlæger) For at forebygge forekomsten af uønskede rester af lægemidler i  

 levnedsmidler af animalsk oprindelse er der i bekendtgørelse nr. 496 af 28.  

 september 1978 om begrænsning i anvendelse af lægemidler til husdyr fastsat  

 en række bestemmelser, der dels forbyder anvendelsen til husdyr af lægemidler  

 med et indhold af visse stoffer, dels forbeholder en række lægemiddelgrupper  

 til kun at måtte anvendes til husdyr af en dyrlæge personlig.
I dette cirkulære gives en uddybende forklaring på visse af bestemmelserne  

 i bekendtgørelsen.
For visse lægemidler, der er omfattet af bekendtgørelsen,  

 er i cirkulæret fastsat tilbageholdelsestider, der afviger fra den i  

 bekendtgørelsen fastsatte generelle tilbageholdelsestid, og endvidere er i  

 cirkulæret fastsat tilbageholdelsestider for visse lægemidler, der ikke er  

 omfattet af bekendtgørelsens § 5, stk. 1.
1. Lægemidler eller stoffer der er forbudt anvendt til  

 husdyr 1.1. Efter § 2 i bekendtgørelsen må lægemidler med indhold af kviksølv kun  

 anvendes til husdyr efter tilladelse fra veterinærdirektoratet i hvert enkelt  

 tilfælde.
Bestemmelsen omfatter ikke lægemidler, hvori der efter  

 fremstillingsforskrifter indgår kviksølvforbindelser i ubetydelige mængder  

 som konserveringsmiddel.
2. Lægemidler der kun må anvendes af dyrlægen  

 personlig 2.1. Lægemidler, der er omfattet af § 3 i bekendtgørelsen, må kun anvendes  

 af dyrlægen personlig og må derfor ikke udleveres eller ordineres ved recept  

 til anvendelse til husdyr.
Følgende lægemidler er omfattet af § 3 i  

 bekendtgørelsen:
 2.2. Injektionspræparater af analgetika, anæstetika, psykosedativa og  

 sedativa samt anæstetika til inhalation.
 Analgetika til injektion omfatter såvel lokalanæstetika som universelt  

 smertestillende midler.
 2.3. Alle præparationsformer af euforiserende stoffer.
 2.4. Alle selenholdige lægemidler.
 2.5. Hormoner og forbindelser med hormonlignende effekt nævnt i litra G. i  

 bekendtgørelsen.
 Undtaget herfra er følgende hormonpræparater, der ikke kan efterlade  

 uønskede rester i levnedsmidler af animalsk oprindelse:
 Oxytocin omfattes ikke af bestemmelsen i bekendtgørelsens § 3, men  

 opmærksomheden henledes på, at det af udtalelse afgivet af Det veterinære  

 Sundhedsråd fremgår, at udlevering af oxytocin forudsætter, at anvendelse som  

 ve-stimulerende middel ikke kan komme på tale, og at det er uforsvarligt at  

 anvende ve-drivende midler i forbindelse med fødselshjælp uden forudgående  

 veterinær faglig undersøgelse af det fødende dyr.
3. Tilbageholdelsestider før slagtning og før levering  

 (anvendelse) af mælk og æg 3.1. Efter behandling af husdyr med lægemidler med antiparasitær,  

 beroligende, euforiserende, hormonal og smertestillende virkning gælder i  

 henhold til § 5, stk. 1, i bekendtgørelsen med mindre andet er fastsat en  

 tilbageholdelsestid på mindst 3 døgn før levering til slagtning eller  

 levering af mælk og æg.
 Endvidere gælder, at kød, fjerkrækød, mælk og æg, der er produceret i  

 tilbageholdelsestiden, ikke må anvendes til konsum.
 3.2. I medfør af § 5, stk. 2 og 3, i bekendtgørelsen og § 4, stk. 3, i  

 bekendtgørelse af 25. august 1976 om produktion og transport af mælk til  

 konsummælkprodukter fastsættes som afvigelse fra den generelle  

 tilbageholdelsestid på 3 døgn de nedenfor og i bilagene A-D nævnte  

 tilbageholdelsestider.
 3.3. For æg er tilbageholdelsestiden mindst 10 døgn efter anvendelse af de  

 i 3.1. anførte lægemidler.
 3.4. Afvigelser fra de generelle bestemmelser efter anvendelse af  

 endoparasitære midler er anført i bilag A.
 3.5. Efter anvendelse af ektoparasitære midler skal mælken altid  

 tilbageholdes fra 1. udmalkning.
 Såfremt der ikke er forløbet mindst 7 timer fra behandlingen til 1.  

 udmalkning, skal mælken tillige tilbageholdes fra 2. malkning (7  

 timers-reglen).
 Andre afvigelser fra de generelle bestemmelser er anført i bilag B.
 3.6. Efter anvendelse af euforiserende stoffer fastsættes en  

 tilbageholdelsestid før slagtning på mindst 15 døgn.
 3.7. Afvigelser fra de generelle bestemmelser efter anvendelse af  

 beroligende og smertestillende (ikke euforiserende) midler, som omfatter  

 lokalanæstetika, anæstetika, analgetika, psykosedativa og sedativa er anført  

 i bilag C.
 3.8. Afvigelser fra de generelle bestemmelser efter anvendelse af stoffer  

 med hormonal virkning er anført i bilag D.
3.9. Efter anvendelse af selenholdige lægemidler fastsættes en  

 tilbageholdelsestid før slagtning på mindst 15 døgn.
Mælk og æg skal ikke  

 tilbageholdes.
 3.10. Efter injektion af lægemidler med indhold af D-vitaminer  

 (calciferoler) fastsættes en tilbageholdelsestid før slagtning på mindst 30  

 døgn.
 Mælk og æg skal ikke tilbageholdes.
4. Nødslagtning 4.1. I det omfang der ikke i bilagene A-D er fastsat bestemmelser om, at  

 lokal kassation kan finde anvendelse, må et husdyr behandlet med et under  

 3.1., 3.9. og 3.10. omhandlet lægemiddel, ikke nødslagtes med henblik på  

 anvendelse til konsum inden udløbet af den fastsatte tilbageholdelsestid.  

 Dette gælder, selv om den foretagne behandling er anført på slagteattesten.
5. Meddelelse til dyreejeren (brugeren) 5.1. Efter anvendelse, udlevering eller ordination af lægemidler, der er  

 omfattet af bekendtgørelsen, skal dyrlægen afgive en skriftlig instruktion  

 til dyreejeren (brugeren) indeholdende oplysning om dato for behandling,  

 udlevering eller ordination, lægemidlets navn og  

 tilbageholdelsesbestemmelser, herunder de i bilagene A-D under  

 »bemærkninger« nævnte.
 5.2. Ved udlevering og/eller ordination af sådanne lægemidler, for hvilke  

 det er fastsat, at der skal afgives skriftlig instruktion til dyreejeren  

 (brugeren), skal dyrlægen endvidere instruere omhyggeligt om lægemidlernes  

 rette opbevaring og anvendelse.
 Det indskærpes, at der efter anvendelse af antibiotika- og  

 kemoterapeutikaholdige lægemidler fortsat gælder bestemmelsen om særlig  

 formular og kopieringspligt, som anført i § 7 i bekendtgørelse nr. 395 af 25.  

 august 1972.
6. Ikrafttrædelse 6.1. Dette cirkulære træder i kraft den 1. december 1979.
Samtidig tilbagekaldes veterinærdirektoratets cirkulærer af - 15. april 1942 og 20. juli 1943 angående arsenik til kreaturvask - 18. september 1974 vedrørende kviksølvstave og prednisolon-præparater - 26. juni 1975 vedrørende anthelmintika og antiparasitære midler - 17. september 1975 vedrørende Equiban vet.
- 20. januar 1976 vedrørende etorfin eller andre morfinlignende stoffer - 5. marts 1976 vedrørende Zanil vet.
 - 13. december 1976 vedrørende Vermox vet. og Panacur vet.
 - 20. december 1977 vedrørende Cambendazol vet.
 - 13. januar 1978 vedrørende piperazinholdige ormemidler.
 Veterinærdirektoratet, den 19. november  

 1979.
E.
Stougaard Bilag A Endoparasitære midler For nedennævnte præparater fastsættes som en afvigelse fra de i punkt 3.1.  

 angivne generelle tilbageholdelsestider (slagtning 3 døgn, mælk 3 døgn, æg 10  

 døgn) følgende tilbageholdelsestider i døgn efter anvendelsen.
Bilag B Ektoparasitære midler For nedennævnte præparater fastsættes som en afvigelse fra de i punkt.  

 3.1. angivne generelle tilbageholdelsestider (slagtning 3 døgn, mælk 3 døgn,  

 æg 10 døgn) følgende tilbageholdelsestider i døgn efter anvendelsen.
Bilag C Beroligende og smertestillende midler For nedennævnte præparater fastsættes som en afvigelse fra de i punkt 3.1.  

 angivne generelle tilbageholdelsestider (slagtning 3 døgn, mælk 3 døgn, æg 10  

 døgn) følgende tilbageholdelsestider i døgn efter anvendelsen.
Bilag D Stoffer med hormonal virkning For nedennævnte præparater fastsættes som en afvigelse fra de i punkt 3.1.  

 angivne generelle tilbageholdelsestider (slagtning 3 døgn, mælk 3 døgn, æg 10  

 døgn) følgende tilbageholdedsestider i døgn efter anvendelsen.
 *) Tilbageholdelsestid: 3 døgn (jf. punkt 3.1).
