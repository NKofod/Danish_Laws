Indholdsfortegnelse 1 Rottearter og rottespor Rotteudryddelse eller fritagelsescertificat Formålet med undersøgelsen er at konstatere (* 1), om der findes rotter om  

 bord i et skib og i givet fald danne sig et rimeligt skøn over antallet, idet  

 befængthedsgraden er bestemmende for, om der ifølge Artikel 52 i det  

 internationale karantæneregulativ skal foretages en rotteudryddelse på  

 skibet, eller om der kan udstedes fritagelsescertificat.
 Oplysninger om rotter fra skibets fører og mandskab kan være vejledende  

 ved undersøgelsen, men karantænemyndighedernes skøn må dog være det  

 afgørende.
To rottearter Både den brune rotte (Rattus norvegicus) , ofte kaldet  

 »vandrerotten«, og husrotten (Rattus rattus) , som også  

 kaldes »den sorte rotte« eller »pestrotten«, kan findes i  

 skibe.
Normalt er husrotten den almindeligste på skibe, der sejler i  

 europæiske farvande.
 De to arter kendes fra hinanden på følgende kendetegn:
HUSROTTE Figur 1.
Kendetegn for de to rottearter BRUN ROTTE Kendetegn for den brune rotte Den brune rotte er den største.
Den normale vægt for voksne  

 individer er 350-400g.
Halen er lysere på undersiden og er kortere end hoved  

 og krop tilsammen. Ørerne er korte, brede og beklædt med fine hår.
Snuden er  

 kort.
Farven er normalt brun grå med lysere grålig bug, men den kan variere.  

 Der er fundet sorte eksemplarer, brune med hvide pletter og helt hvide  

 eksemplarer.
Husrotten Husrotten vejer som voksen 200-250 g.
Halen, som er ensfarvet, er  

 længere end hoved og krop tilsammen, og ørerne er store, mere gennemsigtige  

 og hårløse.
Snuden er lang og spids.
Farven er normalt gråbrun, men der  

 forekommer mange farvevarieteter: fra sorte til helt lyse typer, så trods  

 navnet »sort rotte« er farven ikke et godt artskendetegn.
Fødepræferencer Begge arters ynglerede består af stumper af papir, sække, plast etc.  

 Husrotten lever overvejende af tør planteføde, og den brune rotte er  

 altædende.
Begge arter er afhængige af drikkevand, den brune rotte mest, og  

 den skal mindst drikke hveranden dag.
Disse forskelle kan naturligvis spille  

 en rolle, når man skal vælge bekæmpelsesmidler - og metoder.
2 Vurdering af rottetilstanden Vurdering af rottetilstanden I de følgende 10 punkter gennemgås, hvorledes man ved en inspektion har  

 mulighed for at vurdere rottetilstanden på et skib.
2.1 Iagttagelse af rotter Direkte iagttagelse af rotter Da rotter - som nævnt - sjældent ses fremme om dagen, kan en natinspektion  

 ofte være til stor nytte.
Man kan dog undertiden se levende rotter på dækket,  

 i proviant- og mandskabsrum og især på ladningen, når lastrummene åbnes.
Hvis  

 der under losning eller indladning ses levende rotter, tyder det på, at  

 skibet er ret rottebefængt.
Begnavede friske rottelig tyder på, at der også  

 findes levende rotter på skibet.
2.2 Rotteekskrementer Den brune rottes ekskrementer: Udseende En brun rottes ekskrementer er cylinderformede med som regel butte  

 ender og er ca. 17 mm lange og 6 mm tykke, men størrelsen varierer meget.  

 Dyret har en tendens til at have særlige ekskrementpladser, men  

 ekskrementerne findes dog også på tilfældige steder, hyppigst nogle få  

 stykker sammen.
Husrottens ekskrementer Husrottens ekskrementer er kortere og tyndere end den brune  

 rottes, ca. 10 mm lange og 2-3 mm tykke, og ofte er de lidt krumme og  

 tilspidsede i enderne.
Det er karakteristisk for husrotterne, at deres  

 ekskrementer oftest ligger spredt over hele gulvet, mens den brune rotte  

 under de samme forhold placerer sine ekskrementer i hjørner eller langs  

 vægge.
Til sammenligning er husmusens  ekskrementer små og  

 valseformede, oftest ca. 6 mm lange og 2-2,5 mm tykke.
HUSROTTE HUSMUS Figur 2.
Ekskrementer af husrotte, brun rotte samt husmus Friske ekskrementer Friske ekskrementer er et sikkert tegn på rotter.
Disse ekskrementer kan  

 kendes på, at de er mere eller mindre bløde og for det meste fugtige og  

 glinsende i de første 2-3 dage.
Derefter bliver de tørre og hårde og får en  

 mat overflade.
Dette gælder specielt for den brune rotte, medens husrotten  

 (og husmusens) ekskrementer er mere tørre, og derfor kan de være sværere at  

 aldersbestemme.
Gamle Gamle ekskrementer, der ligger på fugtige steder, kan være bløde, men her  

 vil mugbevoksningen afsløre deres alder.
Størrelse Ekskrementerne kan variere en del i størrelse afhængig af dyrenes alder,  

 og deres farve og konsistens kan også veksle - afhængig af, hvad dyrene har  

 ædt.
Hvor varmt og fugtigt, der er i rummet, vil naturligvis også spille en  

 rolle for konsistensen.
I lastrum med rotter finder man ekskrementer på og nede mellem godset.
Da  

 de ofte især findes lige under lugerne, er det vigtigt at besigtige  

 lastrummene straks, når lugerne åbnes - inden losningen er begyndt.
Mængden  

 af ekskrementer vil naturligvis give et fingerpeg om antallet af rotter.
 Hvis man er i tvivl, om ekskrementerne er friske, kan man - hvis tiden  

 tillader det - feje rent for ekskrementer og efterse stedet efter 1-2 dages  

 forløb.
2.3 Løbespor (veksler) Løbespor og brune belægninger Alder Overalt, hvor rotten færdes, afsætter den en fedtet, brunlig belægning,  

 der er en blanding af urin og kirtelsekret.
Denne markering virker som et  

 meddelelsesmiddel til andre rotter og hjælper den selv under orienteringen.  

 Rotterne foretrækker at løbe langs vægge m.v. og ikke ud på åbne flader.  

 Disse løbespor ses særlig tydeligt, hvor vekslerne passerer fremspringende  

 bjælker el.lign., hvor belægningen ofte vil danne en karakteristisk  

 halvcirkel.
Deres alder kan være vanskelig at bestemme, men hvis vekslerne er  

 i stadig brug, vil belægningen dog oftest være mere blank og skinnende.
Da  

 rotterne så vidt muligt bruger de samme veksler, kan tydelige løbespor være  

 afsat af nogle få rotter, og siger derfor intet sikkert om befængthedsgraden.
Da rotter gerne klatrer - det gælder specielt husrotten - må man især  

 undersøge øvre bjælker, paneler og beklædninger på rør og kabler for disse  

 spor.
Vekslerne vil ofte røbe rotternes forbindelsesveje mellem redepladser  

 og de steder, hvor de finder føde og vand.
2.4 Spor af poter og hale Pote- og halespor På egnede underlag (støv, korn, mel el. lign.) kan rotterne efterlade ret  

 tydelige spor af hale og poter.
Sådanne spor ses bedst i sidebelysning.  

 Halens slæbespor, som kun fremkommer, når rotten bevæger sig langsomt  

 omkring, er bugtede linier, og de ses ofte tydeligt i f.eks. korndynger.  

 Pote- og halespor er normalt kun synlige i ret kort tid.
Er der tvivl om  

 deres alder, kan man derfor fjerne de tilstedeværende aftryk og efterse  

 stedet dagen efter.
En anden metode er at tilpudre flader, hvor man formoder,  

 at rotterne færdes, med mel eller talkum.
HUSMUS BRUN ROTTE Figur 3.
Potespor af mus og brun rotte.
Naturlig størrelse.
2.5 Gnavspor Gnavspor Kun friske gnavspor kan sige noget om den aktuelle rottetilstand.
Friske  

 gnavspor, især i trædele som døre, skotter, paneler m.v., fremstår med rene  

 og oftest lysere kanter, hvor der ligger afgnavede træstumper i nærheden.  

 Friske gnavmærker på levnedsmidler er et vigtigt spor.
I frugter og andre  

 saftige levnedsmidler (f.eks. kartofler og gulerødder) er de begnavede steder  

 indtørrede efter få timers forløb.
Hvor der er mulighed for det, vil rotterne  

 ofte gnave sig helt ind i levnedsmidlerne, således at de kan sidde skjult  

 inde i varerne.
Friske gnavspor Mange friske gnavspor tyder på en større rottebestand, men naturligvis  

 spiller transporttidens længde også en rolle. Ødelæggelserne er normalt  

 mindre, hvor rotterne har let adgang til føde og vand.
2.6 Rottehuller Gamle og nye rottehuller Det er forholdsvis let at se, om et rottehul bruges eller ikke.
Gamle,  

 ubenyttede rottehuller er mere eller mindre sammenfaldne, eller der er støv,  

 spindelvæv el.lign. i dem.
Fra hullerne ses ofte en tydelig veksel  

 (løbespor).
 I paneler, vægge og døre etc. kan det have betydning at afgøre, fra  

 hvilken side hullet er gnavet: Det er bredest i den side, hvor rotten er  

 begyndt at gnave fra.
2.7 Rottereder Rottereder Disse findes som regel på uforstyrrede steder i hulrum som f.eks.  

 rørbeklædninger, dobbeltskotter, under gulve, dobbelte dæk og i  

 ventilationskanaler, men også i affald eller godspartier, som har ligget  

 urørt i længere tid.
Undertiden vil udhængende redemateriale gennem spalter i  

 beklædningen eller ud af et rottehul røbe, hvor reden er.
En gammel rede er  

 som oftest faldet sammen, mens redekammeret vil være intakt i et bo, som  

 stadig benyttes.
2.8 Rottelugt Karakteristisk lugt Denne skarpe, ubehagelige lugt - nærmest som i en svinesti - er meget  

 karakteristisk, og den kan let skelnes fra husmusens sødlige, kvalmende lugt.  

 Lugten er som regel særlig stærk i nærheden af reden og kan holde sig i et  

 rum nogen tid efter, at rotterne er forsvundet.
2.9 Prøvefodring Bedømmelse af bestandsstørrelse v.h.a lokkefodring Hvis eventuelle tilstedeværende spor er fjernet inden besigtigelsen, eller  

 hvis man er i tvivl om, at der findes rotter på skibet, kan man udlægge  

 ugiftigt lokkefoder.
Man skal anvende foder, som ikke kan slæbes bort af  

 rotterne, f.eks. mel, klid eller tørmælk.
Efter et par dages forløb vil man  

 kunne se, om der er ædt af lokkefoderet, og evt. om der er ekskrementer og  

 spor af poter og hale.
2.10 Fælder Smækfælder:
Hvilken madding? Smækfælder kan i tvivlstilfælde bruges som kontrol.
På smalle passager  

 virker fælderne ofte bedst uden lokkemad - blot som trædefælder.
I andre  

 tilfælde virker de bedre med lokkemad, f.eks. rosin eller mandel sat  

 omhyggeligt fast, evt. med lidt tråd omkring.
Da rotterne normalt har deres  

 veksler langs vægge m.v., skal fælderne altid anbringes parallelt med vægge  

 og paneler.
Er det muligt, bør man tøjre smækfælderne, helst med ståltråd.
 Anvendelse af limfælder er, jf. dyreværnslovens § 1, ikke tilladt.
3 Undersøgelsens udførelse Det er vigtigt, at hele skibet bliver undersøgt for rotter, og der bør  

 derfor udarbejdes en plan for besigtigelsen, således at alle  rum  

 bliver efterset.
Tidsforbrug ved en rotteundersøgelse En sådan undersøgelse på et større skib, 8.000 - 10.000 brt., tager 3-4  

 timer for 2 mand.
Det er vigtigt, at der er 2 af hensyn til sikkerheden, idet  

 undersøgelsen ofte foregår i lukkede lastrum, hvor det eneste lys, der  

 findes, er den medbragte håndlygte.
Da man som oftest ikke ser ret meget til  

 rotterne om dagen, må man søge efter spor, der beviser eller sandsynliggør  

 tilstedeværelsen af rotter.
Bestemmelsen af sporenes alder er vigtig, idet  

 der, selv om der er tydelige spor af rotter, ikke behøver at findes rotter på  

 inspektionstidspunktet.
Brug altid handsker og en kraftig lommelygte Da undersøgelsen til dels foregår i afsides beliggende rum uden lys, bør  

 man, forinden man går i gang, udstyre sig med en kraftig lommelygte.
Bl.a. af  

 hensyn til smitterisikoen bør man ved undersøgelsen altid bære handsker.
Det  

 samme gælder ved røgtning af fælder og tilsyn med foderkasser.
Ved anvendelse  

 af pudderpræparater bør man endvidere bære åndedrætsværn.
Undersøgelsen skal være særlig grundig, hvor der er uforstyrrede  

 tilholdssteder for rotter og områder, hvor de kan finde føde og vand.
Blandt  

 de vigtigste kan nævnes:
Rotternes vigtigste tilholdssteder * Forråds- og levnedsmiddelrum, * Kabysser, * Kølerum (isoleringen), * For- og agterpeak.
 * Alle beklædninger på kabler og rør.
Så vidt muligt skal hele skibet undersøges på een gang.
Er dette ikke  

 muligt, må man først undersøge mandskabs- og passagerrum, forrådsrum,  

 redningsbåde og andre let tilgængelige rum, og efterse lastrum m.v. efter  

 losningen - inden disse bliver rengjort, idet evt. spor af rotter ellers kan  

 være fjernet.
Hvis lasten kan tænkes at tiltrække rotter, bør man som  

 tidligere nævnt så vidt muligt være tilstede, når lugerne åbnes.
Hvis lasten  

 ikke byder på levemuligheder for rotter, er det vigtigere at efterse  

 forrådsrum, mandskabsrum, bunkers og redningsbåde.
Bedømmelse af bestandsstørrelsen Det er ikke muligt ud fra en besigtigelse at foretage en nøjagtig  

 opgørelse af antallet af rotter på et skib.
Man har dog ud fra de før nævnte  

 spor mulighed for at danne sig et rimeligt skøn over rottetilstanden.
Det  

 afgørende må være, om skibet kan erklæres rottefrit og dermed få  

 fritagelsescertifikat, eller om der skal foretages en udryddelse.
Er det  

 sidste tilfældet, er det vigtigt at afgøre, om rotterne kun er fåtallige og  

 kun findes i enkelte rum (vedr. udryddelse, se afsnit 4.1), eller om  

 rotteantallet er så stort, og rotterne så udbredte, at en gasning er  

 nødvendig (se afsnit 4.2).
4 Rotteudryddelse Rotteudrydelsesmetoder Rotteudryddelse på skibe kan normalt foregå ved giftmidler (+ evt. i  

 kombination med fælder) eller ved en gasning.
 Inden udryddelse af rotteforekomster i skibsladninger med levnedsmidler  

 kan man, såfremt der er behov for levnedsmiddelfaglig assistance, kontakte  

 den stedlige tilsynsførende myndighed på levnedsmiddelområdet.
4.1 Udryddelse med giftmidler Rottegift I skibe, hvor der kun er fundet et lille antal rotter og kun i enkelte  

 rum, kan man nøjes med at udlægge gift (+ evt. opsætning af fælder). Da de to  

 rottearter er forskellige - både i levevis og m.h.t. virkning af de anvendte  

 giftstoffer, må man ved udryddelsen tage hensyn til disse forhold.
 Til udryddelse anvendes rotteudryddelsesmidler godkendt af Miljøstyrelsen.  

 En liste over disse midler udarbejdes årligt og kan fås ved henvendelse til  

 Miljøstyrelsens konsulenter i rottebekæmpelse.
4.1.1 Generelt om midlerne De almindeligste typer er:
Ædegifte Drikkegifte Trædegifte På bekæmpelsesmiddelpakningerne findes altid en brugsanvisning på dansk,  

 som nøje skal følges.
Alle ædegifte, drikkegifte og pudderpræparater skal  

 desuden være tilsat et farvestof som advarsel.
Hvilken type gift man skal  

 anvende ved udryddelse, afhænger helt af omstændighederne, og ofte vil en  

 kombination af flere typer give de bedste resultater.
Ædegifte Formulering af ædegifte Lokkemidlet er oftest kornprodukter, og især havregryn af god kvalitet har  

 vist sig at være velegnede.
Giftkoncentrationen holdes så lav som muligt,  

 både for at nedsætte risikoen for uønskede forgiftninger hos andre dyr og  

 mennesker og for at gøre smagen mindre afskrækkende for rotterne.
Ædegifte anbringes bedst i særlige foderkasser - for at nedsætte risikoen  

 for at giften bliver spredt, men også fordi rotterne her uforstyrret kan æde  

 af giften.
I kabysser, storeroom, stirridser, pantryer el.lign., hvor  

 udlægning af gift er vanskelig og farlig, fordi giften kan blive blandet i  

 fødevarer, bør der altid anvendes foderkasser.
 Som hovedregel udlægges færre, men store portioner til rotter, mens mus  

 skal have mange og små giftdepoter.
Drikkegifte Drikkegift Lokkemidlet er vand, men præparatet er ofte tilsat op til 5% sukker.
Ved  

 opsætning af giften gælder de samme, praktiske regler som for ædegiftene.
Man  

 må dog huske, at koncentrationen stiger efterhånden, som vandet fordamper, og  

 derved bliver midlet både mere farligt (for andre dyr) og mindre tillokkende  

 for rotterne.
Drikkegifte er især anvendelige over for den brune rotte.
Pudderpræparater Trædegifte Forsigtighed ved brug af trædegift Udstrøs på steder, hvor rotterne regelmæssigt færdes, eller pumpes ind i  

 deres gangsystemer med en pudderblæser.
Da en del pudder kan transporteres af  

 sted i pelsen, er der en vis risiko for forurening af foder og fødevarer i  

 nærheden.
Præparaterne må derfor ikke anvendes i forrådsrum m.v. eller i  

 laster med foderstoffer eller fødevarer.
Da koncentrationen i  

 pudderpræparater holdes væsentligt højere end i ædegifte, bør man være ekstra  

 forsigtig ved udlægningen.
4.1.2 Virkstoffer Hurtigt og langsomt virkende midler Lokkefodring Især i rotteudryddelse er det af stor betydning, om et middel er langsomt  

 eller hurtigt i sin virkning.
Hurtigt virkende, d.v.s. midler der giver  

 forgiftningssymptomer indenfor 5-7 timer, virker generelt dårligere end de  

 langsomt virkende.
Rotter, der har overlevet små doser af et hurtigt virkende  

 middel, vil ikke siden kunne bekæmpes med den samme type præparat.
For at få  

 rotter til at æde en tilstrækkelig stor dosis (dødelig) af den hurtigt  

 virkende, er det som regel nødvendigt at lokkefodre med ugiftigt foder på  

 samme sted i 4-5 dage forinden.
Mus er normalt langt lettere at bekæmpe, og  

 lokkefodring er ikke nødvendig.
4.1.3 Hurtigt (akut) virkende midler 1080 (drikkegift) Natrium mono-fluoracetat (1080).
Et meget giftigt middel (drikkegift), som må bruges med stor forsigtighed,  

 og kun, hvor andre midler ikke kan antages at virke tilstrækkeligt effektivt  

 i den aktuelle situation.
Det må kun anvendes til udryddelse af rotter i  

 tomme lastrum i skibe og kun  af personer, der af Miljøministeriet har  

 fået særlig tilladelse hertil.
Midlet er ikke i øjeblikket på det danske  

 marked.
 Fordele: Virker hurtigt og i enkelt dosis overfor begge rottearter.
 Ulemper: Uhyre giftigt, og der findes ingen modgift.
4.1.4 Langsomt (kronisk) virkende midler Calciferol D-vitaminer Ædegift.
Fedtopløseligt vitamin i to former: Ergocalciferol og  

 cholecalciferol (D-vitamin). Symptomer viser sig først efter 2-3 dages  

 forløb.
Døden skyldes først og fremmest nyresvigt.
Giftig for alle  

 varmblodede dyr. - Calciferol er for tiden ikke på det danske marked.
 Antikoagulanter  .
 Antikoagulanterne:
Virkningsmåde Modgift mod antikoagulanterne: Vitamin K1 Fællesbetegnelse for en lang række stoffer, der enten er kumarin-derivater  

 eller indandion-forbindelser, og som virker ved at hindre dannelsen af  

 stoffer i leveren, der er nødvendige for blodets normale størkningsevne.
Er  

 meget langsomme i virkningen, idet symptomer på forgiftning først optræder  

 efter 4-6 dages forløb.
Lokkefodring er derfor unødvendig.
Giftvirkningen er  

 meget større ved gentagne doser end ved en enkelt stor dosis.
Vitamin K1 er  

 en meget effektiv modgift.
Antikoagulanter er farlige for alle pattedyr.  

 Koncentrationen kan holdes meget lav i ædegiftene, og ved de ældre midler er  

 risikoen for sekundære forgiftninger ringe.
For de nyeste midler (Klerat og  

 Storm) er risikoen sandsynligvis større.
De fleste midler er mere effektive  

 over for den brune rotte end over for husrotten (og mus).
Antikoagulanterne på det danske marked Der er følgende antikoagulanter på markedet:
Coumatetralyl Findes som ædegift, pudderpræparat og som drikkegift.
Akut giftighed 15-30  

 mg/kg.
Ikke ret effektiv over for husrotte (og mus).
Bromadiolon I øjeblikket den mest benyttede antikoagulant.
Findes som ædegift og  

 pudderpræparat.
Effektiv i enkelt dosis over for begge rottearter (og mus).  

 Stor akut giftighed (1,1 mg/kg).
Difenacoum (Handelsnavn Ratak) Ædegift (pellets), meget effektiv over for begge rottearter, samt tillige  

 mange resistente rotter (og mus). Kraftig virkning - også i enkelt dosis.  

 Stor akut giftighed (1,8 mg/kg).
Brodifacoum (handelsnavn Klerat) Ædegift (pellets) og giftblok.
Meget kraftigt virkende med meget høj akut  

 giftighed (0,25-0,40 mg/kg). Meget effektiv over for de fleste gnavarter i  

 enkelt dosis.
Flocoumafen (handelsnavn Storm) Ædegift (pellets og voksblok). Meget kraftigt virkende.
Akut giftighed høj  

 (o,25-0,46 mg/kg). Effektiv over for mus og rotter efter en enkelt  

 indtagelse.
Difethialon Ædegift.
Velegnet til bekæmpelse af rotter, der er resistente mod de  

 almindelige antikoagulanter, som f.eks. coumatetralyl eller bromadiolon.
Akut  

 giftighed høj (0,5 mg/kg). Virksom efter en enkelt indtagelse.
4.1.5 Resistens Ved resistens: Skift bekæmpelsesmiddel Tegn på resistens (modstandsdygtighed) mod antikoagulanter som f.eks.  

 coumatetralyl eller bromadiolon viser sig i praksis ved, at der ædes godt af  

 det udlagte præparat i mere end 4-5 dage.
Man må i sådanne tilfælde skifte  

 over til en anden gift, f.eks. difenacoum, brodifacoum, flocoumafen eller  

 difethialon.
Eventuelt kan man kontakte Miljøstyrelses konsulent i  

 rottebekæmpelse for det pågældende område.
4.2 Udryddelse ved gasning (fumigering) Rotteudryddelse v.h.a. gasning Er der ved undersøgelsen fastslået, at der findes et større antal rotter i  

 et eller flere rum, eller er der konstateret rottepest om bord, skal  

 udryddelse foretages ved gasning med methylbromid.
Gasning må kun foretages  

 af personer, der af Miljøministeriet har fået særlig tilladelse hertil.
 Ved gasning er det vigtigt at følge bestemmelserne i Giftnævnets regulativ  

 af 2. april, 1974: »Regulativ for anvendelse af methylbromid til  

 bekæmpelse af skadedyr«.
Stort forarbejde ved en gasning Det er stort arbejde at tætne et skib så godt, at gassen ikke kan  

 undslippe.
Koøjer skal spændes, alle luftventiler skal tildækkes gastæt, og  

 klæbestrimler skal sættes på alle døre og andre utætheder.
Ved tætningen må  

 man samtidig sørge for, at man ikke forhindrer gassen i at trænge ind bag  

 skottet og garneringer etc., hvor rotterne kan opholde sig.
Procedure Hele mandskabet skal være fra borde, før gassen frigøres.
Af  

 sikkerhedshensyn frigøres gassen først i aptering, storeroom, kabysser etc.  

 og maskine og derefter i lastrummene.
Hvis der ved undersøgelsen konstateres  

 rotter eller friske spor på dækket, i redningsbådene og andre steder, hvor  

 man ikke kan gasse, skal der samtidig med gasningen udlægges gift i passende  

 mængder på disse steder.
Grundig udluftning efter gasningen Efter gasningen er det vigtigt, at kontrolmålingerne foretages omhyggeligt  

 og forskriftsmæssigt, idet konsekvenserne kan være meget alvorlige ved at  

 lukke op for tidligt til behandlede rum.
I en del tilfælde vil det være  

 nødvendigt - hvis kontrolmålingerne ikke har vist sig helt negative - at  

 foretage en ny tillukning af rummene, opvarmning og gentagelse af udluftning  

 før frigivelsen.
Specielt må man være opmærksom på, at sengetøj, madrasser  

 el.lign., der har været gasbehandlet, skal luftes og bankes, eventuelt soles  

 i fri luft, før de igen anvendes i køjer.
Det vil derfor være hensigtsmæssigt, hvor skibsafsnit med køjerum med  

 sengetøj skal gassen, og hvor det kun drejer sig om at udrydde rotter, at  

 fjerne sengetøjet fra rummene inden gasningen.
Derved opnår man ofte at kunne  

 frigive skibet hurtigere, idet den tidsrøvende udluftning og bankning af  

 sengetøjet - til det er sikkert gasfrit - spares.
Mindst 3 mand til en gasning Ved enhver gasning vil det være nødvendigt at være tre mand, idet man  

 altid skal være to sammen, når man færdes i gasfyldte rum, og den tredie skal  

 opholde sig ude - for i nødstilfælde at kunne tilkaldes.
Skal hele skibet  

 gasses, vil det - af hensyn til de ret arbejdskrævende forberedelser inden  

 gasningen og åbning igen til udluftning - som oftest være nødvendigt at være  

 fire.
Til selve frigivelsen efter udluftning er det tilstrækkeligt med to  

 mand.
 Efter udryddelsen indsamles de døde rotter, som destrueres eller indsendes  

 til undersøgelse på Statens Seruminstitut efter nærmere aftale med  

 instituttet.
5 Rådgivning Miljøstyrelsen har ansat to konsulenter i rottebekæmpelse, som skal bistå  

 såvel myndigheder som borgere med vejledning vedrørende rottebekæmpelse og  

 rottesikring:
Statens Skadedyrlaboratorium har en særlig pattedyrafdeling, hvor der  

 forskes i rotte- og musebiologi.
Afdelingen afprøver bl.a. gnavermidler,  

 hvilket har stor betydning for rotte- og musebekæmpelsen. - Opstår der  

 specielle problemer med mus, kan man få yderligere råd og vejledning ved  

 henvendelse til laboratoriet.
Adressen er:
Statens Skadedyrlaboratorium , Pattedyrafdelingen, Skovbrynet 14, 2800 Lyngby.
 Tlf.: 45 87 80 55.
