Nr BTL 72 Betænkning over Forslag til lov om ændring af lov om byfornyelse og  

 boligforbedring, lov om realkreditinstitutter og lov om indeksregulerede  

 realkreditlån (Byggeskadefond, indførelse af konkurrence på  

 rådgivningsområdet, friarealbeslutninger m.v.)   

 Nr L 72 1989-90, 1. samling Afgivet af Boligudvalget Afgivet: 19900429 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Der er af boligministeren og af et mindretal stillet ændringsforslag,  

 hvorom der henvises til de ledsagende bemærkninger.
 Boligministeren har over for udvalget tilkendegivet, at de administrativt  

 fastsatte regler om tilskud i medfør af rammebeløbsordningen til  

 friarealforbedringer, der i henhold til byfornyelseslovens § 7, stk. 1, nr.  

 7, udføres fælles for flere ejendomme, vil blive ændret, således at reglerne  

 også gælder for friarealforbedringer, der udføres for en enkelt ejendom.
 Boligministeren har samtidig tilkendegivet, at de hermed forbundne  

 merudgifter vil blive afholdt inden for de på finansloven afsatte bevillinger  

 til byfornyelse m.v.
 Herefter indstiller et flertal (De Konservative Folkepartis,  

 Socialistisk Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et mindretal inden for flertallet (Socialistisk Folkepartis medlemmer af  

 udvalget) skal tilkendegive sin tilfredshed med, at boligministeren over for  

 udvalget har tilkendegivet, at de administrativt fastsatte regler om tilskud  

 i medfør af rammebeløbsordningen til friarealforbedringer, der udføres fælles  

 for flere ejendomme, vil blive ændret, således at reglerne også gælder for  

 friarealforbedringer, der udføres for en enkelt ejendom.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med de af mindretallet stillede  

 ændringsforslag og de af boligministeren under nr. 3, 4, 5, 7, 13 og 14  

 stillede ændringsforslag.
Mindretallet mener, at den foreslåede byggeskadefond i forhold til  

 byfornyelsesforanstaltninger vil betyde opbygning af et håbløst bureaukratisk  

 element.
Konsekvensen af byggeskadefondens etablering bliver, at flertallet  

 accepterer, at det egentlige ansvar fjernes fra entreprenøren m.v.
Dertil kommer, at netop når der er tale om byfornyelse, er der tale om et  

 område med gamle og særdeles nedslidte bygninger, hvorved risikoen for skader  

 er ret så væsentlig.
Det vil blive meget svært at påvise, om baggrunden for  

 en skade på en byfornyet ejendom ligger i ejendommens konstruktion eller i  

 det udførte byfornyelsesarbejde.
Resultatet bliver, at både de offentlige  

 kasser og ikke mindst lejerne herved får pålagt øgede byrder.
 På denne baggrund ønsker mindretallet byggeskadefonden på  

 byfornyelsesområdet opgivet.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et tredje mindretal (Centrum-Demokraternes medlem af udvalget)  

 indstiller lovforslaget til vedtagelse med de af mindretallet  

 tiltrådte ændringsforslag.
Ændringsforslag Til titlen Af et mindretal (S), tiltrådt et mindretal (CD):
 1) Titlen affattes således:
»Forslag til lov om ændring af lov om byfornyelse og boligforbedring (Indførelse af konkurrence på rådgivningsområdet, friarealbeslutninger  

 m.v.)» Af boligministeren, tiltrådt af et flertal (udvalget med  

 undtagelse af S, FP og CD):
 2) Titlen affattes således:
»Forslag til lov om ændring af lov om byfornyelse og boligforbedring  

 og realkreditloven (Byggeskadefond, indførelse af konkurrence på rådgivningsområdet,  

 friarealbeslutninger m.v.)» Til § 1 Af boligministeren, tiltrådt af udvalget:
 3) Indledningen affattes således:
 »I lov om byfornyelse og boligforbedring, jf. lovbekendtgørelse nr.  

 501 af 21. juli 1987, som ændret senest ved § 3 i lov nr. 843 af 20. december  

 1989, foretages følgende ændringer:».
 4) Efter nr. 3 indsættes som nyt nummer:
» 01. I § 14, stk. 5, ændres »afdragsbidrag«  

 til: »ydelsesstøtte«.' 5) Efter nr. 10 indsættes som nyt nummer:
» 02. I § 63 b, stk. 4, indsættes efter  

 »ydelsesstøtte«: »til den del af ydelsen på lånet, som ikke  

 vedrører betaling af afdrag,».« Af et mindretal (S), tiltrådt af et mindretal (FP og CD):
 6) Efter nr. 10 indsættes som nyt nummer:
 » 03. I § 65 indsættes efter stk. 1 som nyt stykke:
»Stk. 2. Ministeren fastsætter ens bestemmelser om tilskud efter stk.  

 1 til friarealforbedring i henhold til § 7, stk. 1, nr. 7, hvad enten  

 friarealforbedringen udføres for en enkelt ejendom eller fælles for flere  

 ejendomme.«» Af boligministeren, tiltrådt af udvalget:
 7) Efter nr. 12 indsættes som nyt nummer:
» 04. I § 67, stk. 1, udgår »med ydelsesstøtte,  

 jf. § 59 a, stk. 1,».« Af et mindretal (S), tiltrådt af et mindretal (CD):
 8) Nr. 13 udgår.
 Af boligministeren, tiltrådt af et flertal (udvalget med  

 undtagelse af S, FP og CD):
 9) I den under nr. 13 foreslåede § 69 c, stk. 2, udgår  

sidste punktum, og stk. 3 affattes således:
»Stk. 3. Der udpeges og indstilles stedfortrædere efter reglerne i  

 stk. 1 og 2. Udpegning af bestyrelsen og stedfortrædere sker for 4 år ad  

 gangen.
Finder udpegning sted i løbet af en periode, gælder den kun til  

 periodens udløb.« 10) I nr. 13 indsættes efter den foreslåede § 69 e som ny paragraf:
»§ 69 f.
Grundejernes Investeringsfond kan af sine renteindtægter:
1) Yde lån til byggeskadefondens etableringsudgifter, indtil udgifterne  

 kan afholdes af de i § 69 d indbetalte bidrag.
Lån forrentes med 6 pct. p.a.  

 over Nationalbankens diskonto.
2) Stille garanti for byggeskadefondens udgifter til dækning af skader  

 omfattet af § 69 a.
En eventuel aftale herom mellem Grundejernes  

 Investeringsfond og byggeskadefonden skal godkendes af boligministeren.
Stk. 2. Grundejernes Investeringsfond kan kun påtage sig forpligtelser  

 efter stk. 1 inden for den i lov om midlertidig regulering af boligforholdene  

 § 61 fastsatte beløbsgrænse på 2 pct. af de beløb, der er indbetalt til  

 fonden.« Til § 2 Af et mindretal (S), tiltrådt af et mindretal (CD):
 11) Paragraffen udgår.
 Af boligministeren, tiltrådt af et flertal (udvalget med  

 undtagelse af S, FP og CD):
 12) Paragraffen affattes således:
»§ 2 I realkreditloven, jf. lov nr. 841 af 20. december 1989, foretages  

 følgende ændringer:
 » 1. I § 39, stk. 5, indsættes som 2. pkt.:
»Panteretten rykker dog ikke for lån efter stk. 6.« 2. I § 39 indsættes efter stk. 5 som nyt stykke:
»Stk. 6. Lån efter § 69 e i lov om byfornyelse og boligforbedring til  

 udbedring af byggeskader i ombyggede ejendomme kan mod offentlig garanti ydes  

 ud over lånegrænsen for lån til om- og tilbygning.
Den maksimale løbetid er  

 30 år for både nominallån og indekslån, type I.
Panteretten rykker uden  

 særskilt påtegning for enhver panterettighed, der tinglyses på  

 ejendommen.«» Til § 3 Af boligministeren, tiltrådt af et flertal (udvalget med  

 undtagelse af FP):
 13) Paragraffen udgår.
Til § 4 Af boligministeren, tiltrådt af udvalget:
 14) Stk. 1 affattes således:
»Stk. 1. Loven træder i kraft den 1. juli 1990. Dog træder § 1, nr. 2  

 og 3, i kraft dagen efter bekendtgørelsen i Lovtidende.« Af et mindretal (S), tiltrådt af et mindretal (CD):
 15) Stk. 2 og 3 udgår.
 Af boligministeren, tiltrådt af udvalget:
 16) I stk. 2 og 3 ændres fire steder »januar« til:  

 »juli«.
Bemærkninger Til nr. 1 Ændringsforslaget er en konsekvens af ændringsforslag nr. 8 om, at kapitel  

 VII a vedrørende etablering af en byggeskadefond udgår.
Til nr. 2 Ændringen er en konsekvens af, at lov om realkreditinstitutter og lov om  

 indeksregulerede realkreditlån ophævedes ved vedtagelsen af realkreditloven,  

 jf. dens § 103, stk. 2. I konsekvens heraf foreslås det, at ændringerne i  

 stedet foretages i realkreditloven, jf. bemærkningerne til nr. 12 og 13.
Til nr. 3 og 4 Ændringerne er en konsekvens af vedtagelsen af lov nr. 843 af 20. december  

 1989 om ændring af lov om boligbyggeri, lov om boliger for ældre og personer  

 med handicap, lov om byfornyelse og boligforbedring og lov om  

 indeksregulerede realkreditlån.
Til nr. 5 Ændringen er redaktionel og præciserer den retstilstand, der var gældende  

 før 1. januar 1990.
Til nr. 6 Ændringsforslaget sikrer, at der ydes tilskud til friarealforbedringer,  

 uanset om forbedringen udføres for en enkelt ejendom eller er fælles for  

 flere ejendomme.
Til nr. 7 Ændringen er redaktionel.
Til nr. 8 Ændringsforslaget betyder, at den foreslåede byggeskadefond udgår, således  

 at der ikke indføres en byggeskadefond i forhold til  

 byfornyelsesforanstaltninger.
Til nr. 9 Ændringen er redaktionel og præciserer, at de foreslåede regler for valg  

 af medlemmer til byggeskadefonden også skal gælde for stedfortrædere.
Til nr. 10 Der vil kunne blive tale om, at byggeskadefonden i etableringsperioden vil  

 have behov for at få tilført midler til administration, indtil de ordinære  

 bidrag når et omfang, som kan finansiere disse udgifter.
 I lovforslaget er det forudsat, at Grundejernes Investeringsfond  

 midlertidigt skal kunne sikre finansiering af disse udgifter.
Det er fundet mest hensigtsmæssigt at skabe en præciserende lovhjemmel  

 for, at Grundejernes Investeringsfond af sine »frie midler« i  

 etableringsperioden kan yde lån til byggeskadefondens administration.
Det  

 foreslås, at lånene forrentes med 6 pct. p.a. over Nationalbankens diskonto.
 De nærmere vilkår ved ydelse af omtalte lån forudsættes i øvrigt fastlagt  

 i en administrationsaftale imellem byggeskadefonden og Grundejernes  

 Investeringsfond.
 Under de drøftelser, der har været ført med Grundejernes Investeringsfond  

 om administration af byggeskadefonden, har Grundejernes Investeringsfond  

 tilbudt at stille en garantisum, som byggeskadefonden i tilfælde af  

 likviditetsvanskeligheder vil kunne anvende, hvis det skulle vise sig, at  

 ordinære bidrag til fonden ikke er tilstrækkelige til at hindre  

 likviditetsproblemer.
Som nævnt i bemærkningerne til lovforslaget er det ikke muligt med større  

 sikkerhed at forudberegne omfanget af byggeskader og dermed  

 udbedringsudgifternes størrelse.
Byfornyelsesområdet vurderes dog ikke i  

 skadesmæssig henseende at være specielt risikobetonet.
Som en ekstraordinær  

 sikkerhed for fondens drift og for yderligere at undgå, at det bliver  

 nødvendigt for fonden at opkræve ekstraordinært bidrag, finder man det  

 imidlertid hensigtsmæssigt, at der kan stilles en »bufferkapital«  

 til rådighed.
 Da det også her er fundet mest hensigtsmæssigt, at der skabes en  

 præciserende lovhjemmel for sikkerhedsstillelsen, foreslås det, at  

 Grundejernes Investeringsfond af sine »frie midler« kan stille en  

 sådan garanti.
 Den nærmere fastlæggelse af vilkår, herunder omfang og om garantien skal  

 kunne ydes som lån eller tilskud, forudsættes aftalt imellem Grundejernes  

 Investeringsfond og byggeskadefonden og godkendt af boligministeren.
Efter boligreguleringslovens § 61 kan Grundejernes Investeringsfond yde  

 tilskud til forskellige formål inden for en beløbsramme på 2 pct. af de  

 beløb, der er indbetalt til fonden.
Det foreslås, at ovennævnte udlån og  

 garantistillelse ligeledes skal holdes inden for denne beløbsramme.
Til nr. 11 Ændringsforslaget er en konsekvens af ændringsforslag nr. 8.
Til nr. 12 og 13 Ved vedtagelsen af realkreditloven, jf. dens § 103, stk. 2, ophævedes lov  

 om realkreditinstitutter, jf. lovbekendtgørelse nr. 571 af 15. august 1989,  

 og lov om indeksregulerede realkreditlån, jf. lovbekendtgørelse nr. 572 af  

 15. august 1989, som ændret senest ved lov nr. 843 af 20. december 1989. I  

 konsekvens heraf foreslås det, at ændringerne i stedet foretages i  

 realkreditloven.
 Samtidig foreslås løbetiden for indekslånene forlænget fra 20 til 30 år,  

 således at indekslånene får en løbetid svarende til indekslån, type I, til  

 ejerboliger til helårsbrug, og således at der bliver overensstemmelse mellem  

 løbetiden for nominallån og indekslån til finansiering af byggeskader.
 Et mindretal (S) kan tiltræde ændringsforslag nr. 13 som en konsekvens af  

 det af mindretallet stillede ændringsforslag nr. 8.
Til nr. 14 og 16 Da lovforslaget ikke blev vedtaget inden udgangen af 1989, foreslås  

 ikrafttrædelsen fastsat til 1. juli 1990.
Kommuner med byfornyelsesproblemer skal i almindelighed løse  

 byfornyelsesproblemerne forud for boligforbedringer.
Med den ekstraordinære  

 bevilling til boligforbedringer har disse kommuner dog indtil udgangen af  

 1989 haft mulighed for på trods af denne bestemmelse at gennemføre  

 boligforbedringer.
Med vedtagelsen af finansloven for 1990 blev den  

 ekstraordinære bevilling ophævet, hvorved de omtalte kommuner mistede  

 muligheden for at træffe boligforbedringsbeslutninger.
Det foreslås derfor at  

 give disse kommuner adgang til hurtigst muligt på ny at kunne træffe  

 boligforbedringsbeslutninger ved at lade lovforslagets § 1, nr. 2 og 3, træde  

 i kraft dagen efter bekendtgørelsen af ændringsloven i Lovtidende.
Til nr. 15 Ændringsforslaget er en konsekvens af ændringsforslag nr. 8.
Lizzie Lichtenberg (KF) Sterup (KF) Pernille Sams (KF) Mejdahl (V) nfmd.  

Elsebeth Kock-Petersen (V) Kirsten Jacobsen (FP) Jørgen Estrup (RV) Sonja  

 Albrink (CD) Lysholm Christensen (KRF) Svend Andersen (S) Baadsgaard (S)  

 fmd.
Pia Gjellerup (S) Grete Schødts (S) Lissa Mathiasen (S) Holger K.  

 Nielsen (SF) Bjørn Poulsen (SF) Pelle Voigt (SF) Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i nogle møder og har herunder  

 stillet spørgsmål til boligministeren, som denne har besvaret skriftligt.
 Der er af et mindretal stillet ændringsforslag, hvorom der henvises til de  

 ledsagende bemærkninger.
 Herefter indstiller et flertal (Det Konservative Folkepartis,  

 Socialistisk Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
Et mindretal inden for flertallet (Socialistisk Folkepartis medlemmer af  

 udvalget) har sympati for de af Fremskridtspartiet stillede ændringsforslag,  

 men er af den opfattelse, at der er tale om et så kompliceret problemområde,  

 at det forudsætter nærmere analyser.
Dertil kommer, at en eventuel  

 byggeskadegarantiordning må have en videre udstrækning end  

 byfornyelsesområdet.
Socialistisk Folkeparti er således villig til en generel  

 diskussion vedrørende en byggeskadefinansiering, som i højere grad inddrager  

 entreprenørerne.
Et mindretal (Socialdemokratiets medlemmer af udvalget) ønsker ikke  

 at medvirke til lovens gennemførelse og vil derfor ved 3. behandling stemme  

 hverken for eller imod lovforslaget.
Mindretallet udtaler i øvrigt, at  

 mindretallet fortsat finder opbygningen af en byggeskadefond på  

 byfornyelsesområdet forkert.
Mindretallet mener - her som på andre områder -  

 at entreprenørerne m.v. skal bære ansvaret for eventuelle byggeskader og er  

 derfor betænkelig ved at begrænse garantiperioden og lade Byggeskadefonden  

 finansiere af offentlige midler.
Mindretallet har derimod principielt sympati  

 for Fremskridtspartiets ændringsforslag vedrørende byggeskadefonden og havde  

 gerne set, at boligministeren havde vist interesse for at ændre lovforslaget  

 i denne retning.
 Socialdemokratiet erkender imidlertid, at der er så mange tvivlsspørgsmål  

 vedrørende den foreslåede konstruktion af Byggeskadefonden på  

 byfornyelsesområdet, som bør undersøges nøje, at mindretallet uanset sin  

 principielle støtte til ændringsforslaget vil undlade at stemme ved  

 afstemningen om dette.
Mindretallet er derimod tilfreds med ændringerne i reglerne vedrørende  

 gårdrydning, efter at det er fastslået, at reglerne om tilskud gælder både  

 for gårdrydningssager, der udføres for en enkelt ejendom og for flere  

 ejendomme.
Trods uenighed i konstruktionen af Byggeskadefonden vil  

 Socialdemokratiet derfor undlade at stemme ved 3. behandling.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Mindretallet ønsker, at samme garantiordning skal indføres  

 for alt støttet byggeri.
Mindretallet finder i øvrigt, at der ikke bør kunne  

 ydes støtte til ombygning af gode kommunalt ejede ejendomme, jf. sagen om  

 ombygningen af Pandrup Kommunes rådhus.
Mindretallet ville have stillet et  

 ændringsforslag herom, men vil afvente den af Boligministeriet bebudede  

 redegørelse for udviklingen på byfornyelsesområdet.
Denne redegørelse vil  

 efter det oplyste også behandle ovenstående problematik.
 Et tredje mindretal (Centrum-Demokraternes medlem af udvalget)  

 ønsker ikke at medvirke til lovens gennemførelse og vil derfor ved 3.  

 behandling stemme hverken for eller imod lovforslaget.
Ændringsforslag Af et mindretal (FP):
Til titlen 1) Ordene »og realkreditloven« udgår, og i undertitlen udgår  

 ordet »Byggeskadefond«, og i stedet indsættes:  

 »Byggeskadegaranti«.
Til § 1 2) Nr. 14 udgår.
 3) Nr. 16 affattes således:
»Kapitel VII a Byggeskadegaranti vedrørende byfornyelsesforanstaltninger § 69 a.
Det er et vilkår for udstedelse af byggetilladelse til  

 ombygningsarbejder, der gennemføres med offentlig støtte efter reglerne i  

 kap.
VII, at entreprenøren stiller en garanti.
Garantien skal inden for et  

 beløb på 5 pct. af entreprisesummen dække udgifterne til udbedring af skader,  

 der er forårsaget ved udførelsen af entreprisearbejderne.
 Stk. 2. Garantien efter stk. 1 kan stilles i form af en bankgaranti eller  

 en garanti i et forsikringsselskab.
Stk. 3. Garantien gælder for skader, der anmeldes til banken eller  

 forsikringsselskabet inden 5 år fra entreprisens aflevering.
Garantien  

 indestår, selv om entreprenøren inden for dette tidsrum går konkurs, eller  

 det selskab, der har udført entreprisen, ophører med at eksistere.« Til § 2 4) Paragraffen udgår.
Til § 3 5) Stk. 3 udgår.
Bemærkninger Til nr. 1-5 Med ændringsforslagene erstattes byggeskadefonden af en garantiordning  

 inden for byfornyelsesområdet.
Det er tanken, at en sådan garantiordning  

 senere skal udstrækkes til at gælde for alt støttet byggeri.
