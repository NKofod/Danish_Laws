Bekendtgørelse om ændring af bekendtgørelse om vedligeholdelse og istandsættelse af almene boliger (Udlevering af ind- og fraflytningsrapporter som digitale dokumenter) § 1 I bekendtgørelse nr. 640 af 15. juni 2006 om vedligeholdelse og istandsættelse af almene boliger, som ændret ved bekendtgørelse nr.  1413 af 9. december 2009, foretages følgende ændringer:
 1. Indledningen affattes således:
»I medfør af § 14, § 31 og § 95 i lov om leje af almene boliger, jf. lovbekendtgørelse nr. 228 af 9. marts 2016, og § 44 og § 75 i lov om almene boliger m.v, jf. lovbekendtgørelse nr. 1116 af 2. oktober 2017, fastsættes efter bemyndigelse:« 2. I § 7, stk. 2, 2. pkt. indsættes efter »ved synet«: », herunder i et digitalt dokument,«.
 3. I § 13, stk. 4, 2. pkt. indsættes efter »ved synet«: », herunder i et digitalt dokument,«.
§ 2 Bekendtgørelsen træder i kraft den 1. januar 2018.
