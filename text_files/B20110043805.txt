Bilag 1 Bekendtgørelse om ændring af bekendtgørelse om regulering af fiskeriet i 2011 og visse vilkår for fiskeriet i følgende år § 1 I bekendtgørelse nr. 1443 af 15. december 2010 om regulering af fiskeriet i 2011 og visse vilkår for fiskeriet i følgende år, som ændret ved bekendtgørelse nr. 67 af 27. januar 2011, foretages følgende ændringer:
 1. § 35 affattes således:
 »§ 35. Det er ikke tilladt at fiske med not i Kattegat, Østersøen og Bælterne.
 Stk. 2. Ved fiskeri med trawl og/eller andet slæbende redskab i Kattegat, som skal foregå med maskestørrelser på 90 mm og derover, skal redskabet for fartøjer med en længde overalt på 10 meter og derover være påmonteret en selektiv fangstpose af en af de 3 typer, der er beskrevet i bilag 13a.
Stk. 3. Indtil 1. juli 2011 og fra 1. oktober til 31. december kan i stedet for de fangstposer, der er beskrevet i stk. 2, jf. bilag 13a anvendes det sorteringspanel, der er beskrevet i bilag 13.« 2. Efter § 125 indsættes som kapitel 14 a:
»Kapitel 14 a Havgalt i EU-farvande og internationale farvande i VI, VII og VIII § 125 a.
Kun fartøjer, hvis ejere har en tilladelse udstedt i henhold til § 15, må fiske, medbringe og lande havgalt.
§ 125 b.
For fartøjer, som i perioden 2008-2010 har landet havgalt, tildeles individuelle overdragelige kvoteandele af havgalt.
Stk. 2. Kvoteandelene tildeles til det enkelte fartøj identificeret ved EU-identifikationsnummeret.
Hvis et fartøj, der opfylder betingelserne i stk. 1, er udgået som registreret fiskerfartøj af Fiskeridirektoratets fartøjsregister på tidspunktet for denne bekendtgørelses ikrafttræden, kan kvoteandelene tildeles de personer eller selskaber, der ejede fartøjet på det tidspunkt, hvor fartøjet udgik af fiskeriet.
Tildelte kvoter skal inden 18 måneder overføres til et eller flere andre fartøjer.
§ 125 c.
Tildeling af kvoteandele sker forholdsmæssigt på grundlag af det enkelte fartøjs samlede landinger af havgalt i perioden 2008-2010, dog således at den første landing af havgalt i 2008 fra et dansk indregistreret fartøj indgår i beregningsgrundlaget med tredobbelt vægt for det pågældende fartøj.
§ 125 d.
Ansøgning om tildeling af IOK-andele for havgalt skal være Fiskeridirektoratet i hænde senest den 10. juni 2011.
§ 125 e.
Efter tildeling af IOK-andele kan Fiskeridirektoratet tildele årsmængder indenfor den samlede kvote, der står til rådighed for danske fartøjer.
Stk. 2. Indtil eventuelle klager over tildelte IOK-andele er afsluttet, reserveres en mængde af den samlede danske rådighedsmængde af havgalt i 2011. I 2011 og kommende år afsættes der forud for beregning af årsmængder op til 5 % af den danske kvote af havgalt til reserve.
Reserverne kan anvendes til de formål, der er angivet i § 53.« 3. Efter bilag 13 indsættes bilag 13 a affattet som bilag 1 til denne bekendtgørelse.
§ 2 Bekendtgørelsen træder i kraft den 14. maj 2011.
Fiskeridirektoratet, den 12. maj 2011 Anders Munk Jensen / Martin Andersen Bilag 1 »Bilag 13 a Krav til de selektive fangstposer, der skal anvendes, når der fiskes med trawl og/eller andet slæbende redskab i Kattegat med en maskestørrelse på 90 mm og derover jf. § 35, stk. 2 Der skal anvendes en af følgende 3 typer selektive fangstposer:
 1) 4-panel fangstpose med et 180 mm kvadratmasket sorteringsvindue monteret 4-7 meter fra bindestrikken.
 2) 4-panel fangstpose med et 270 mm diamantmasket sorteringsvindue monteret 4-7 meter fra bindestrikken.
 3) 2-panel fangstpose med et 180 mm kvadratmasket sorteringsvindue monteret 4-7 meter fra bindestrikken.
Beskrivelse af de 3 typer af selektive fangstposer Alle maskemål er angivet i indvendige helmasker.
 1) 4-panel fangstpose med et 180 mm kvadratmasket sorteringsvindue monteret 4-7 meter fra bindestrikken.
Fangstposen består af en firkantet panelsektion på 3 meter i længde og 4 sider, der er lige brede.
Siderne og bunden er lavet af traditionelle diamantmasker med en maskestørrelse på mindst 90 mm.
Der må maksimalt være 25 åbne masker i bredden i en side.
I topsektionen skal placeres et 3 meter langt sorteringsvindue med kvadratmasker, der ender maksimalt 4 meter fra bindestrikken.
Sorteringsvinduet med kvadratmasker skal have en maskestørrelse på mindst 180 mm og bestå af 8 åbne kvadratmasker i bredden.
Sorteringsvinduet med kvadratmasker skal være udført i et knudestabilt materiale.
Redskabets 90 mm diamantmasker sammenføjes med 180 mm kvadratmaskerne i forholdet 3:1. Principperne er vist i nedenstående figurer.
Figur
 1. 4-panel fangstpose med et 180 mm kvadratmasket sorteringsvindue Figur 2. Illustration af sammenføjning af 90 mm diamantmasker og 180 mm kvadratmasker 2) 4-panel fangstpost med et sorteringsvindue med diamantmasker på mindst 270 mm monteret 4-7 meter fra bindestrikken.
Fangstposen er identisk med type 1, men selektionsvinduet består her af diamantmasker med en maskestørrelse på mindst 270 mm.
Diamantmaskerne på mindst 270 mm monteres med Y-masker, hvor der monteres en 270 mm diamantmaske for hver fjerde 90 mm diamantmaske.
Principperne i redskabet er vist i nedenstående figurer.
Figur 3. 4-panel fangstpose med et sorteringsvindue med diamantmasker på mindst 270 mm Figur 4. Illustration af sammenføjning af 90 mm diamantmasker og 270 mm diamantmasker 3) 2-panel fangstpose med et 180 mm kvadratmasket sorteringsvindue monteret 4-7 meter fra bindestrikken.
Fangstposen består af en traditionel 2-panelsektion på 3 meter i længde.
Top  og bundsektionen er lige brede (maksimum 50 åbne masker i hver sektion jf.
Rådets forordning 850/98). I topsektionen skal placeres et 3 meter langt sorteringsvindue med kvadratmasker, der ender maksimalt 4 meter fra bindestrikken.
Sorteringsvinduet med kvadratmasker skal have en maskestørrelse på mindst 180 mm og bestå af 8 åbne kvadratmasker i bredden.
Sorteringsvinduet med kvadratmasker skal være udført i et knudestabilt materiale.
Sorteringsvinduet skal være placeret midt i topsektionen således, at der er lige mange åbne masker mellem sorteringsvinduets to sider og de to sidesømme.
Redskabets 90 mm diamantmasker sammenføjes med 180 mm kvadratmaskerne i forholdet 3:1. Principperne i redskabet er vist i nedenstående figurer.
