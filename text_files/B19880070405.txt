 I henhold til § 13, stk. 5, i lov om arbejdsmiljø, jf. lovbekendtgørelse  

 nr. 646 af 18. december 1985, som ændret ved lov nr. 220 af 22. april 1987,  

 fastsættes herved nærmere regler om kommuners og amtskommuners adgang til at  

 yde tilskud til dækning af udgifter ved bedriftssundhedstjenester.
Område § 1.  Der kan ydes kommunalt og amtskommunalt tilskud  

 til oprettelse og drift af bedriftssundhedstjenester, der etableres og drives  

 med henblik på at opfylde det formål, der er beskrevet i § 1 i  

 Arbejdsministeriets bekendtgørelse nr. 889 af 28. december 1987 om  

 bedriftssundhedstjeneste.
 Stk. 2.  Tilskud kan ydes til både obligatoriske og  

 frivillige ordninger, der opfylder kravene i bekendtgørelsen, herunder om  

 normalvedtægt m.v. for den pågældende model.
 § 2.  Etablerer virksomheden bedriftssundhedstjeneste  

 ved at oprette tjenesten på virksomheden eller ved at indgå aftale om bistand  

 fra en bedriftssundhedstjeneste på en anden virksomhed, kan tilskud søges af  

 den virksomhed, på hvilken tjenesten oprettes.
 Stk. 2.  Deltager virksomheden i et  

 bedriftssundhedscenter eller i en branchebedriftssundhedstjeneste, kan  

 tilskud søges af den institution m.v., som forestår oprettelsen og driften af  

 tjenesten, og som er ansvarlig for de dermed forbundne udgifter.
Tilskuddets art og størrelse § 3.  Tilskud kan ydes til erhvervelse, forandring og  

 indretning af lokaler, oprettelse af mobile enheder, anskaffelse af inventar  

 og udstyr m.v. i forbindelse med etablering af bedriftssundhedstjenester  

 eller ved væsentlig udvidelse af en tidligere oprettet tjeneste, som opfylder  

 betingelserne for at modtage tilskud, jf. § 1, stk. 2. Der kan ydes tilskud i  

 forbindelse med udvidelse, selv om der ikke er ydet etableringstilskud ved  

 oprettelsen af tjenesten.
Stk. 2.  Det kommunale/amtskommunale etableringstilskud  

 kan udgøre indtil 50 pct. af de faktisk afholdte udgifter.
Er der ydet  

 statstilskud, kan det kommunale/amtskommunale tilskud til de udgifter,  

 hvortil der er ydet statstilskud, dog kun udgøre indtil 50 pct. af  

 statstilskuddet.
Det samlede offentlige etableringstilskud må ikke overstige  

 75 pct. af de faktisk afholdte udgifter, jf. §§ 4 og 5 i Arbejdsministeriets  

 bekendtgørelse nr. 703 af 9. november 1988 om statstilskud til delvis dækning  

 af udgifterne ved oprettelse af bedriftssundhedstjeneste.
 § 4.  Tilskud til tjenestens drift, herunder leje af  

 lokaler og forrentning af lån m.v. ydes med et årligt beløb, der beregnes som  

 en procentdel af de anslåede driftsudgifter inden for et af  

 kommunen/amtskommunen fastsat maksimumsbeløb jf. § 9.
§ 5.  Kommunen/amtskommunen kan i stedet for tilskud  

 yde garanti for lån til de i §§ 3 og 4 nævnte udgifter.
Garantien for de i §  

 3 nævnte udgifter er underkastet de samme procentuelle begrænsninger, som  

 gælder for etableringstilskud efter § 3. Garantien for de i § 4 nævnte  

 udgifter må ikke overstige det af kommunen fastsatte maksimum for  

 driftstilskud.
 § 6.  Ved helt eller delvis ophør af en  

 bedriftssundhedstjeneste, hvortil der er ydet kommunalt/amtskommunalt  

 etableringstilskud inden for de sidste 5 år, kan tilskuddet eller en del  

 heraf kræves tilbagebetalt.
Ansøgning § 7.  Ansøgning om tilskud skal ske på et særligt  

 skema, som rekvireres hos kommunerne og amterne.
Det skal fremgå af  

 ansøgningen, om der er søgt andet offentligt tilskud.
Ansøgningen stiles til  

 kommunen/amtskommunen sammen med et eventuelt skriftligt forhåndstilsagn om  

 statstilskud.
Stk. 2.  Såfremt flere kommuner og amtskommuner har  

 modtaget ansøgning om tilskud til etablering og drift af samme  

 bedriftssundhedstjeneste, orienteres de involverede kommuner og amtskommuner  

 herom.
Kommunalt/amtskommunalt tilskud ydes først, når der fra  

 Arbejdstilsynet er indhentet en udtalelse om, hvorvidt der vil blive ydet  

 statstilskud.
Kopi af kommunens/amtskommunens tilsagn om tilskud skal sendes  

 til den stedlige arbejdstilsynskreds til orientering.
Der kan ydes  

 kommunalt/amtskommunalt tilskud, selv om der ikke ydes tilskud fra staten  

 jfr. § 1 stk. 2.
 Regnskab m.v.
§ 8.  Yder kommunen/amtskommunen etableringstilskud,  

 skal afsluttet regnskab for etableringen af projektet sendes til den  

 tilskudsgivende kommune/amtskommune inden 2 år efter, at  

 kommunens/amtskommunens tilsagn er modtaget.
Kommunen/amtskommunen  

 videresender regnskaberne til Arbejdstilsynet med den kommunale myndigheds  

 attestation.
Regnskabet skal være revideret af en statsautoriseret revisor,  

 af en registreret revisor, af Kommunernes Revisionsafdeling eller ved  

 kommunal ansat revision.
 Stk. 2.  Kommunen/amtskommunen er berettiget til hos den  

 tilskudsmodtagende at indhente sådanne oplysninger, som anses at være af  

 betydning til belysning af projektet og for godkendelse af regnskabet.
Stk. 3.  Udbetaling af etableringstilskud finder sted på  

 grundlag af det af kommunen/amtskommunen godkendte regnskab.
Der kan dog  

 udbetales forskud for allerede afholdte udgifter mod indsendelse af  

 attesterede kvitteringer.
§ 9.  Yder kommunen/amtskommunen driftstilskud i  

 henhold til § 4, fastsættes tilskuddet foreløbigt på grundlag af  

 bedriftssundhedstjenestens årsbudget og ydes i henhold til retningslinier,  

 som fastsættes af kommunen/amtskommunen.
Forslag til årsbudget sendes til  

 kommunen/amtskommunen forud for tilskudsperiodens begyndelse inden for en af  

 kommunen/amtskommunen fastsat frist.
 Stk. 2.  Den endelige fastsættelse af  

 kommunens/amtskommunens driftstilskud sker på grundlag af det reviderede  

 årsregnskab, der skal omfatte både driftsregnskab og status.
 Stk. 3.  Overstiger det af kommunen/amtskommunen ydede  

 driftstilskud det efter § 4 fastsatte maksimum, skal det overskydende beløb  

 tilbagebetales kommunen/amtskommunen.
Bortfald § 10.  Kommunen/amtskommunen kan bestemme, at tilsagn  

 om tilskud til etablering og drift helt eller delvis skal bortfalde, samt at  

 udbetalt tilskud skal tilbagebetales helt eller delvis Stk. 2.  I de tilfælde, hvor statens tilskud i henhold  

 til bekendtgørelse om statstilskud er bortfaldet, kan kommunen/amtskommunen  

 bestemme, at tilskuddet ligeledes skal bortfalde.
Arbejdstilsynet § 11.  Arbejdstilsynet påser, at bekendtgørelsens  

 bestemmelser overholdes for så vidt angår bestemmelserne omfattet af  

 bekendtgørelse nr. 889 af 28. december 1987 om bedriftssundhedstjeneste og  

 bekendtgørelse nr. 703 af 9. november 1988 om statstilskud til delvis dækning  

 af udgifterne ved oprettelse af bedriftssundhedstjeneste.
 Stk. 2.  Arbejdstilsynet kan påbyde, at forhold der  

 strider mod de i stk. 1 omtalte bestemmelser i bekendtgørelsen bringes i  

 orden straks eller inden en frist.
Klageadgang § 12.  Arbejdstilsynets afgørelser efter denne  

 bekendtgørelse kan påklages efter § 81 i lov om arbejdsmiljø.
Ikrafttræden § 13.  Bekendtgørelsen træder i kraft den 1. januar  

 1989.
 Stk. 2.  Samtidig ophæves bekendtgørelse nr. 268 af 15.  

 juni 1979, som er ændret ved bekendtgørelse nr. 202 af 28. maj 1980.
