(Brevstemmecirkulæret) (til biskopperne, provsterne, valgbestyrelserne og folkeregistrene) I medfør af § 26, stk. 4 og 8, samt § 27 i lov om valg til menighedsråd,  

 jf. lovbekendtgørelse nr. 30 af 24. januar 1996, fastsættes følgende regler  

 om brevstemmeafgivning til menighedsrådsvalget  tirsdag den 12. november  

 1996.
Folkeregistrene Folkeregistrene yder bistand ved brevstemmeafgivning til  

 menighedsrådsvalg, jf. afsnit I, II og VI.
Stemmeberettigede Berettigede til at stemme pr. brev er vælgere, der er forhindret i at møde  

 frem på afstemningsstedet i det tidsrum, hvor afstemningen finder sted.
Tidsrum Stemmeafgivning pr. brev kan finde sted i de sidste 3 uger før valgets  

 afholdelse, dog senest 3. sidste hverdag før valgdagen.
Da valgdagen er  

 fastsat til tirsdag den 12. november 1996, kan stemmeafgivning finde sted i  

 tidsrummet fra tirsdag den 22. oktober 1996 til og med fredag den 8. november  

 1996.
Stemmeafgivning Stemmeafgivning sker ved indsendelse af brevstemme til menighedsrådet i  

 den menighedsrådskreds, hvor vælgeren er optaget på valglisten.
Vælgeren må  

 selv skaffe sig oplysning om de kandidater, der er opstillet i den pågældende  

 menighedsrådskreds.
Stemmemateriale Ved stemmeafgivning skal anvendes stemmemateriale, der er fremstillet af  

 Kirkeministeriet.
Dette materiale, der består af en stemmeseddel med  

 tilhørende konvolut, følgebrev og yderkuvert, udleveres af stemmemodtageren.
Kontrol Stemmemodtageren skal ikke undersøge, om den pågældende er  

 stemmeberettiget, idet kontrollen med, at de brevstemmende er opført på  

 valglisten, foretages efterfølgende af valgbestyrelsen i vedkommende  

 menighedsrådskreds, ligesom kontrollen med, at en person ikke kan stemme  

 flere gange, sker efterfølgende.
Afstemning Straks efter modtagelsen af stemmematerialet skal afstemningen foretages.  

 Vælgeren skal have adgang til ugeneret at udfylde stemmesedlen.
 På stemmesedlen anfører vælgeren enten navnet på en af de opstillede  

 kandidater i den menighedsrådskreds, hvor vælgeren er opført på valglisten,  

 eller betegnelsen på den kandidatliste vedkommende vil stemme på.
Når stemmesedlen er udfyldt, lægger vælgeren sedlen i den tilhørende  

 konvolut, som tilklæbes.
Derefter udfylder vælgeren følgebrevet og  

 underskriver dette i overværelse af stemmemodtageren, der attesterer  

 følgebrevet.
Følgebrevet og konvolutten med stemmeseddel lægges i yderkuverten, der  

 tilklæbes af vælgeren og adresseres til menighedsrådet for den  

 menighedsrådskreds, hvor vælgeren er opført på valglisten.
På yderkuverten  

 skal desuden angives vælgerens navn og bopæl.
Brevstemmen afleveres herefter  

 til stemmemodtageren.
Stemmemodtagerens kontrol Stemmemodtageren kontrollerer, at yderkuvert og følgebrev er udfyldt, og  

 attesterer følgebrevet.
Stemmemodtageren skal sørge for, at stemmematerialet  

 snarest sendes til vedkommende menighedsråd.
Rekvisition af stemmemateriale Materiale til brevafstemmeafgivning kan rekvireres hos Barfod & I.  

 Chr.
Petersen A/S, Postboks 1332, Fabriksparken 56, 2600 Glostrup, Fax nr.  

 43451871 (tlf. 43 45 15 16).
I.
Stemmeafgivning på et folkeregister Sted Afstemning kan finde sted på folkeregistret i den kommune, hvor vælgeren  

 bor, samt på et hvilket som helst folkeregister her i landet, samt på  

 Grønland og Færøerne.
Legitimation Vælgeren skal forinden stemmeafgivningen forevise fornøden legitimation.
Stemmemateriale på folkeregister Uden særlig rekvisition vil firmaet Barfod og I.
Chr.
Petersen A/S  

 tilsende folkeregistrene et antal eksemplarer af materialet.
II.
Stemmeafgivning på sygehuse, plejehjem, daghjem, dagcentre, beskyttede  

 boliger, døgninstitutioner samt ældreboliger.
Folkeregistrets bistand Afstemningen afholdes ved det stedlige folkeregisters foranstaltning efter  

 aftale med menighedsrådets valgbestyrelse.
Senest dagen før brevstemneafgivningen kan påbegyndes, d.v.s. senest  

 mandag den 21. oktober 1996, henvender folkeregistret sig til de enkelte  

 sygehuses/institutioners ledelse for at få oplyst, om der er vælgere, som må  

 antages at opfylde betingelserne for at afgive stemme og i bekræftende fald,  

 hvornår afstemning mest praktisk kan finde sted.
Folkeregistret giver snarest  

 efter, at svar er modtaget, meddelelse om dato og klokkeslæt for, hvornår en  

 repræsentant fra folkeregistret vil komme til stede for som stemmemodtager at  

 gennemføre afstemningen.
Afstemningen bør så vidt muligt foretages i løbet af  

 een dag for hver enkelt institution.
Stemmemodtageren skal være ledsaget af en af folkeregistrets leder udpeget  

 person, således at bistand ved stemmeafgivningen til fx blinde eller  

 svagtsynede vælgere kan ydes.
Det må sikres, at vælgeren har adgang til  

 ugeneret at udfylde stemmesedlen.
Adgang til at afgive stemme har kun patienterne og beboerne.
Det ansatte  

 personale kan ikke afgive stemme på sygehuset eller institutionen.
Det er en  

 betingelse, at de pågældende er forhindret i at møde frem på  

 afstemningsstedet i den menighedsrådskreds, hvor de er optaget på valglisten,  

 eller er forhindret i at afgive stemme ved indsendelse af stemmeseddel efter  

 de almindelige regler.
 Afgørelsen af, om en person opfylder betingelserne for at afgive stemme på  

 institutionen, træffes af folkeregistrets repræsentant.
 De enkelte institutioner bør drage omsorg for, at patienterne eller  

 beboerne bliver gjort bekendt med adgangen til at afgive stemme.
Stemmeafgivning på sygehuse og andre institutioner Vælgere, der er indlagt på eller optaget i følgende institutioner, kan  

 brevstemme i institutionen:
Daghjem og dagcentre samt øvrige institutioner Kommunalbestyrelsen kan efter aftale med menighedsrådets valgbestyrelse  

 beslutte, at der ikke skal foretages brevstemmeafgivning på de i nr. 3 nævnte  

 daghjem og dagcentre.
 Endvidere kan kommunalbestyrelsen efter aftale med menighedsrådets  

 valgbestyrelse beslutte, at brevstemmeafgivning i de i nr. 3 øvrige nævnte  

 institutioner (dvs. institutioner for voksne personer med vidtgående fysiske  

 eller psykiske handicap, der drives efter reglerne i bistandsloven,  

 døgninstitutioner for voksne, der drives efter nævnte lovs  

 forsøgsbestemmelser, og ældreboliger der er omfattet af lov om boliger for  

 ældre og personer med handicap) i stedet skal ske efter reglerne om  

 brevstemmeafgivning i hjemmet, jf. afsnit VI.
 Afgørelsen af om en person opfylder betingelserne for at afgive stemme på  

 institutionen træffes af folkeregistrets repræsentant.
 I nogle tilfælde kan det være mere hensigtsmæssigt, at vælgerne på daghjem  

 eller dagcentre, hvor de pågældende ikke har bolig, henvises til de  

 almindelige regler om stemmeafgivning, herunder brevstemmeafgivning i  

 hjemmet, samt at afstemning på de øvrige institutioner med få bosiddende  

 vælgere gennemføres efter reglerne om brevstemmeafgivning i hjemmet.
Valgbestyrelserne i de menighedsrådskredse, hvor der skal være  

 afstemningsvalg, må snarest efter 15. oktober 1996 underrette  

 kommunalbestyrelsen om valget, således at kommunalbestyrelsen kan træffe  

 aftale med valgbestyrelsen om, hvorledes brevstemmeafgivning på de i nr. 3  

 nævnte institutioner skal gennemføres.
Kommunalbestyrelsen underretter  

 institutionerne om aftalen med valgbestyrelsen og gennemfører afstemningen.
Stemmelokale Stemmeafgivningen bør så vidt muligt finde sted i et særligt stemmelokale  

 i den bebyggelse, hvori de ovennævnte institutioner og boliger indgår,  

 således at stemmeafgivning i vælgerens bolig kun finder sted i de tilfælde,  

 hvor vælgeren ikke kan afgive stemme andre steder.
Det må sikres, at vælgerne  

 har adgang til ugeneret at foretage afstemningen.
Dette gælder også, såfremt  

 stemmeafgivningen finder sted i boligen.
III.
Stemmeafgivning i kriminalforsorgens anstalter og arresthusene Stemmeberettigede Vælgere, der er indsat i en af kriminalforsorgens anstalter eller  

 arresthuse, kan stemme på institutionen.
Adgangen til af afgive stemme tilkommer ikke alene domfældte, men også  

 anholdte og varetægtsarrestanter.
Det ansatte personale kan ikke afgive  

 stemme på institutionen.
Stemmemodtagere Stemmeafgivningen skal ske over for institutionens leder eller en af denne  

 udpeget overordnet funktionær.
 Lederen af den enkelte institution er ansvarlig for afstemningen og bør  

 drage omsorg for, at alle indsatte bliver gjort bekendt med adgangen til at  

 stemme.
Stemmelokale Inden for afstemningsperioden vil afstemningen på den enkelte institution  

 kunne tilrettelægges således, at de på en bestemt dag gives de indsatte  

 adgang til at komme til stede i et særligt stemmelokale.
 Såfremt forholdene taler derfor, kan stemmeafgivningen endvidere finde  

 sted i den indsattes opholdsrum.
IV.
Stemmeafgivning på afsides beliggende øer.
Stemmeberettigede Vælgere, der har bopæl på afsides beliggende øer, der ikke udgør et  

 selvstændigt afstemningsområde, kan afgive brevstemme hos en valgberettiget  

 person, der er udpeget af menighedsrådet.
Stemmemodtagere Det kan være hensigtsmæssigt at udpege to stemmemodtagere, således at der  

 om nødvendigt kan ydes bistand ved stemmeafgivningen.
Disse stemmemodtagere  

 vil også kunne medvirke som stemmemodtagere ved stemmeafgivning i hjemmet,  

 jf. afsnit VI.
 Personer, som skal virke som stemmemodtagere, skal opfylde betingelserne  

 for valgret til menighedsråd.
V.
Stemmeafgivning på danske skibe og havanlæg.
Stemmeberettigede Søfolk på danske skibe i udenrigsfart og personer ansat på danske havanlæg  

 kan brevstemme på vedkommende skib eller havanlæg.
Ved »danske skibe« forstås skibe, der er registreret med  

 hjemsted her i landet.
Det er kun skibets besætning, der kan stemme om bord.  

 Besætninger på færger og rutebåde med daglig afgang til udlandet kan ikke  

 stemme om bord.
Stemmeafgivning Stemmeafgivning skal ske hos skibsføreren, henholdsvis chefen for  

 havanlægget, der er ansvarlig for afstemningen, og som bør drage omsorg for,  

 at besætningen bliver gjort bekendt med muligheden for at afgive stemme.
Stemmemateriale Ved stemmeafgivningen kan anvendes det stemmemateriale, som  

 Indenrigsministeriet har ladet fremstille til brug for offentlige valg, når  

 det ved påtegning af følgebrevet og omslaget anføres, at stemmeafgivning  

 vedrører menighedsrådsvalg.
 Vælgeren adreesserer brevstemmen til menighedsrådet for den  

 menighedsrådskreds, hvor vælgeren er opført på valglisten.
VI.
Stemmeafgivning i hjemmene.
Stemmeberettigede Adgangen til at afgive stemme pr. brev i hjemmet omfatter vælgere, der  

 opholder sig her i landet, og som på grund af sygdom eller manglende  

 førlighed ikke vil kunne møde frem på afstemningsstedet på valgdagen.
Opholdssted Det er ikke en betingelse, at vælgeren opholder sig på den adresse, hvor  

 vedkommende ifølge folkeregistret har fast bopæl.
Vælgere vil således kunne  

 afgive brevstemme på et midlertidigt opholdssted uden for hjemmet.
Det er dog  

 en betingelse, at opholdsstedet har karakter af vælgerens »hjem«,  

 hvorfor vælgere, der midlertidigt har ophold på et hotel, ikke vil kunne  

 begære at afgive stemme der.
Institutionerne Vælgere, der har mulighed for at stemme på de i afsnit II nævnte  

 institutioner, har ikke adgang til at vælge i stedet af afgive brevstemme i  

 hjemmet.
Begæring Begæring om at afgive stemme i hjemmet skal indgives til folkeregistret i  

 opholdskommunen senest 12. dage før valgdagen (31. oktober 1996) og kan  

 tidligst indgives 4 uger før valgdagen (15. oktober 1996). Begæringen skal  

 underskrives af vælgeren med dato, fule navn, fødselsdato (CPR nummer) og  

 adresse samt af en myndig person, der attesterer, at vedkommende kender  

 vælgeren, og at vælgeren på grund af sygdom eller manglende førlighed ikke  

 vil kunne indfinde sig på afstemningsstedet på valgdagen.
Afstemningens foretagelse Afstemningen i hjemmet skal ske i overværelse af to repræsentanter for det  

 stedlige folkeregister.
Fejl Mangler underskrift eller attestation, eller er begæringen i øvrigt  

 behæftet med fejl, der ikke uden videre kan rettes af folkeregistret, skal  

 vælgeren skriftligt underrettes herom.
Man skal henstille, at folkeregistret  

 underretter vælgere, når deres begæringer ikke kan imødekommes.
Kan fejlen  

 umiddelbart rettes af folkeregistret (forkert fødselsdato eller -år,  

 unøjagtig adresseangivelse o.lign.), kan folkeregistret berigtige begæringen.
Tidspunkt Kirkeministeriet skal henstille, at folkeregistret i det omfang, det er  

 praktisk muligt, underretter vælgerne om dato og omtrentligt klokkeslæt for,  

 hvornår stemmeafgivningen skal finde sted.
 Der er ikke pligt til at opsøge en vælger mere end een gang, men især i de  

 tilfælde, hvor besøget er aflagt, uden at vælgeren i forvejen er orienteret  

 herom, vil det være ønskeligt, om vælgeren kun aflægge endnu et besøg.
Nyt opholdssted Meddeler vælgeren efter udløbet af fristen for begæringens indsendelse, at  

 vedkommende har skiftet opholdssted, har folkeregistret ikke pligt til at  

 opsøge vedkommende på det nye opholdssted.
Forgæves besøg I de tilfælde, hvor stemmemodtagerne aflægger forgæves besøg, skal de  

 lægge en meddelelse herom til vælgeren med angivelse af tidspunktet for  

 besøgets aflæggelse.
Blandt andet af hensyn til behandlingen af eventuelle klager er det  

 nødvendigt, at der føres nøjagtig optegnelse over alle relevante  

 begivenheder.
Det nøjagtige tidspunkt for begæringens modtagelse og  

 tidspunktet for et besøgs aflæggelse bør noteres på begæringen eller på en  

 kopi af denne.
Endvidere bør det noteres, om der har gjort sig særlige  

 forhold gældende i forbindelse med stemmeafgivningen.
Folkeregistrets ansvar Ansvaret for afstemningens tilrettelæggelse og gennemførelse påhviler det  

 stedlige folkeregister.
Et antal begæringsformularer vil blive sendt til folkeregistrene herfra.  

 Yderligere eksemplarer kan rekvireres hos Barfod & I Chr.
Petersen A/S,  

 Postboks 1332, Fabriksparken 56, 2600 Glostrup, Fax 43451871, (tlf.  

 43451516).
