Kapitel 1   Gebyrer for patenter Kapitel 2   Gebyrer for supplerende beskyttelsescertifikater og forlængelse heraf Kapitel 3   Gebyrer for varemærker og fællesmærker Kapitel 4   Gebyrer for underretning af indehavere af varemærkerettigheder Kapitel 5    Gebyrer for EF-varemærkeansøgninger (EF-varemærkeforordningen) Kapitel 6    Gebyrer for internationale varemærkeregistreringer og ansøgninger herom (Madrid-Protokollen) Kapitel 7   Gebyrer for design Kapitel 8   Gebyrer for EF-designansøgninger (EF-designforordningen) Kapitel 9   Gebyrer for internationale designansøgninger (Genève-Aftalen) Kapitel 10   Gebyrer for brugsmodeller Kapitel 11   Gebyrer for halvlederprodukters udformning (topografi) Kapitel 12    Gebyrer for internationale ansøgninger i henhold til Patentsamarbejdstraktaten (PCT) Kapitel 13   Fælles bestemmelser Kapitel 14   Gebyrer for bekræftede udskrifter, bekræftelse af kopier samt serviceydelser Kapitel 15   Gebyrer for kurser Kapitel 16   Ikrafttrædelsesbestemmelser Bekendtgørelse om Patent- og Varemærkestyrelsens gebyrer I medfør af § 68, § 71 og § 91 i patentloven, jf. lovbekendtgørelse nr. 91 af 28. januar 2009, § 23, § 30, § 47, § 48 og § 60 i varemærkeloven, jf. lovbekendtgørelse nr. 90 af 28. januar 2009, § 4 i fællesmærkeloven, jf. lov nr. 342 af 6. juni 1991, § 48 i mønsterloven, jf. lovbekendtgørelse nr. 251 af 17. april 1989, § 49, § 52 og § 59 i designloven, jf. lovbekendtgørelse nr. 89 af 28. januar 2009, § 65 og § 69 i brugsmodelloven, jf. lovbekendtgørelse nr. 88 af 28. januar 2009, og § 12 i lov nr. 778 af 9. december 1987 om beskyttelse af halvlederprodukters udformning (topografi) samt efter bemyndigelse i henhold til § 1 i bekendtgørelse nr. 126 af 19. februar 2009, fastsættes:
Kapitel 1 Gebyrer for patenter § 1. I sager vedrørende ansøgninger om patent skal gebyrer betales med følgende beløb:
Stk. 2. Beregning af antallet af sider til publicering i henhold til stk. 1 sker på grundlag af de i ansøgningen foreliggende eksemplarer af beskrivelsen.
Når ansøgningen godkendes til patentmeddelelse, skal publiceringsgebyrets størrelse samtidig meddeles.
 § 2. For patentansøgning og patent, der ikke er tillægspatent, og for europæisk patent skal årsgebyr i henhold til patentlovens § 8, stk. 5, samt §§ 40 og 81, stk. 1, betales med følgende beløb pr. år:
 Stk. 2. Årsgebyrer, der betales efter forfaldsdag og indtil 6 måneder derefter, forhøjes med 20 pct.
 § 3. I sager vedrørende meddelte patenter betales følgende gebyrer:
Kapitel 2 Gebyrer for supplerende beskyttelsescertifikater og forlængelse heraf § 4. I sager vedrørende ansøgninger om certifikat samt forlængelse heraf skal gebyrer betales med følgende beløb:
 § 5. For certifikat skal årsgebyr i henhold til patentlovens § 91, stk. 2, jf. § 94, stk. 1, i bekendtgørelse om patenter og supplerende beskyttelsescertifikater, betales med følgende beløb pr. påbegyndt gebyrår: 5.100 kr.
 Stk. 2. Årsgebyrer i henhold til stk. 1, der betales efter forfaldsdagen og indtil 6 måneder derefter, forhøjes med 20 pct.
 § 6. I sager vedrørende udstedte certifikater betales følgende gebyrer i henhold til patentlovens § 91, stk. 2:
Kapitel 3 Gebyrer for varemærker og fællesmærker § 7. I sager vedrørende ansøgninger om registrering af varemærker eller fællesmærker skal ansøgningsgebyr i henhold til varemærkelovens § 12, stk. 2, og fællesmærkelovens § 2, jf. varemærkelovens § 12, stk. 2, betales med følgende beløb:
 Stk. 2. Ved en EF-ansøgnings eller EF-registrerings overgang til national ansøgning betales gebyrer som nævnt i stk. 1.
 Stk. 3. For anmodning om deling af en vare- eller fællesmærkeansøgning eller -registrering betales for hver ansøgning eller registrering, der ønskes udskilt, gebyr i henhold til varemærkelovens § 48, stk. 3, og fællesmærkelovens § 2, jf. varemærkelovens § 48, stk. 3, med: 2.000 kr.
 § 8. For en international varemærkeregistrering, som i henhold til varemærkelovens § 53, stk. 2, videreføres som dansk varemærke- eller fællesmærkeansøgning, skal gebyr betales med: 1.500 kr.
 § 9. I sager vedrørende foretagne vare- eller fællesmærkeregistreringer skal fornyelsesgebyr i henhold til varemærkelovens § 27, stk. 1, og fællesmærkelovens § 2, jf. varemærkelovens § 27, stk. 1, betales med følgende beløb:
 Stk. 2. Gebyrer i henhold til stk. 1, der betales efter registreringsperiodens udløb og indtil 6 måneder derefter, forhøjes med 20 pct.
 § 10. Gebyr for administrativ ophævelse af varemærkeregistrering i henhold til varemærkelovens § 30, stk. 1, eller administrativ ophævelse af fællesmærkeregistrering i henhold til fællesmærkelovens § 2, jf. varemærkelovens § 30, stk. 1, udgør: 2.500 kr.
 Stk. 2. Gebyr for fremsættelse af indsigelse i henhold til varemærkelovens § 23, stk. 1, eller fællesmærkelovens § 2, jf. varemærkelovens § 23, stk. 1, udgør: 2.500 kr.
 Stk. 3. Gebyr for begæring om administrativ ophævelse, jf. stk. 1, eller en indsigelse, jf. stk. 2, der udelukkende er fremsat under henvisning til, at registreringen er sket i strid med varemærkelovens § 14, nr. 1 eller 3, udgør: 0 kr.
Kapitel 4 Gebyrer for underretning af indehavere af varemærkerettigheder § 11. For underretning af indehaveren af en dansk varemærke- eller fællesmærkerettighed eller en international varemærkerettighed med gyldighed i Danmark i henhold til varemærkelovens §§ 48 og 60, jf. § 39, stk. 2, i bekendtgørelse om ansøgning og registrering m.v. af varemærker og fællesmærker, betales følgende gebyr pr. år: 1.000 kr.
Kapitel 5 Gebyrer for EF-varemærkeansøgninger (EF-varemærkeforordningen) § 12. Gebyr i henhold til varemærkelovens § 48, stk. 4, for Patent- og Varemærkestyrelsens ekspedition i sager vedrørende ansøgning om EF-varemærke udgør: 200 kr.
Kapitel 6 Gebyrer for internationale varemærkeregistreringer og ansøgninger herom (Madrid-Protokollen) § 13. Gebyr i henhold til varemærkelovens § 60 for Patent- og Varemærkestyrelsens ekspedition i sager vedrørende ansøgning om international varemærkeregistrering udgør: 500 kr.
 Stk. 2. Gebyr i henhold til varemærkelovens § 60 for Patent- og Varemærkestyrelsens ekspedition i sager vedrørende efterfølgende designering i internationale varemærkeregistreringer udgør: 300 kr.
 § 14. Gebyr i henhold til varemærkelovens § 60 for anmodning om administrativ ophævelse af en international varemærkeregistrering med gyldighed i Danmark udgør: 2.500 kr.
 Stk. 2. Gebyr i henhold til varemærkelovens § 60 for fremsættelse af indsigelse mod en international varemærkeregistrerings gyldighed i Danmark udgør: 2.500 kr.
Kapitel 7 Gebyrer for design § 15. I sager vedrørende ansøgninger om registrering af design skal ansøgningsgebyr i henhold til designlovens § 13, stk. 5, betales med følgende beløb:
 Stk. 2. Bestemmelsen i stk. 1, nr. 2, litra b, finder tilsvarende anvendelse på bekendtgørelse i medfør af den hidtil gældende mønsterlovs § 48, stk. 1, nr. 4.
 § 16. For supplerende forundersøgelse i henhold til designlovens § 17, stk. 2, skal gebyr betales med følgende beløb:
 § 17. Gebyr for genoptagelse af en ansøgning om design i henhold til designlovens § 19, stk. 3, udgør: 400 kr.
 § 18. Gebyr for administrativ prøvning i henhold til designlovens § 25, stk. 4, herunder af design indeholdt i en samregistrering, jf. designlovens § 15, udgør pr. design: 3.000 kr.
 § 19. For offentliggørelse af en registrering i ændret form skal gebyr i henhold til designlovens § 33, stk. 2, betales med følgende beløb:
 § 20. For fornyelse af designregistreringer i henhold til designlovens § 24, stk. 1, jf. § 23, stk. 1, betales for hver periode følgende beløb:
 Stk. 2. Gebyrer i henhold til stk. 1 finder tilsvarende anvendelse på fornyelse af registreringer i medfør af den hidtil gældende mønsterlovs § 25, stk. 1.
 Stk. 3. Gebyrer i henhold til stk. 1 og 2, der betales efter registreringsperiodens udløb og indtil 6 måneder derefter, forhøjes med 20 pct.
 § 21. Gebyr for genoprettelse af en designansøgning eller -registrering i henhold til designlovens § 48, stk. 1, udgør: 3.000 kr.
Kapitel 8 Gebyrer for EF-designansøgninger (EF-designforordningen) § 22. Gebyr i henhold til designlovens § 49 for Patent- og Varemærkestyrelsens ekspedition i sager vedrørende ansøgning om EF-design udgør: 200 kr.
Kapitel 9 Gebyrer for internationale designansøgninger (Genève-Aftalen) § 23. Gebyr i henhold til designlovens § 59, jf. § 24, stk. 4, i bekendtgørelse om ansøgning og registrering af design, for Patent- og Varemærkestyrelsens ekspedition i sager vedrørende ansøgning om international registrering af design udgør: 200 kr.
Kapitel 10 Gebyrer for brugsmodeller § 24. I sager vedrørende ansøgninger om registrering af brugsmodeller skal gebyrer betales med følgende beløb:
 § 25. I sager vedrørende foretagne brugsmodelregistreringer betales følgende gebyrer:
 Stk. 2. Gebyrer i henhold til stk. 1, nr. 1, der betales efter registreringsperiodens udløb og indtil 6 måneder derefter, forhøjes med 20 pct.
 § 26. Gebyr for genoprettelse af en brugsmodelansøgning eller -registrering i henhold til brugsmodellovens § 66, stk. 1, udgør: 3.000 kr.
Kapitel 11 Gebyrer for halvlederprodukters udformning (topografi) § 27. I sager vedrørende ansøgninger om registrering af halvlederprodukters udformning (topografi) skal gebyrer betales med følgende beløb:
Kapitel 12 Gebyrer for internationale ansøgninger i henhold til Patentsamarbejdstraktaten (PCT) § 28. I sager vedrørende internationale ansøgninger betales i gebyr for patentmyndighedens ekspedition som modtagende myndighed: 1.500 kr.
Kapitel 13 Fælles bestemmelser § 29. Gebyrer indbetalt i henhold til kapitel 1-11 tilbagebetales ikke, når betalingen er foretaget rettidigt og med frigørende virkning.
Stk. 2. Afviser Patent- og Varemærkestyrelsen den behandling, der er betalt for, vil der ske tilbagebetaling af gebyrer indbetalt i forbindelse med behandlingen.
Der vil således ske tilbagebetaling af:
1) Gebyrer indbetalt i forbindelse med indleveringen af en patent- eller certifikatansøgning, såfremt ansøgningen afvises.
Gebyrer indbetalt i henhold til § 3, nr. 1, 2 eller 3, eller § 6, såfremt en begæring om genoprettelse, en begæring om administrativ omprøvning eller en indsigelse afvises.
Gebyrer ud over genoprettelsesgebyret, der indbetales i forbindelse med behandlingen af en begæring om genoprettelse, såfremt begæringen afslås.
2) Gebyrer indbetalt i forbindelse med indleveringen af en ansøgning om registrering af et vare- eller fællesmærke eller om videreførelse af en international varemærkeregistrering som dansk vare- eller fællesmærkeansøgning, såfremt ansøgningen afvises.
Gebyrer indbetalt i henhold til § 7, stk. 3, såfremt en anmodning om deling af en varemærke- eller fællesmærkeansøgning eller registrering afvises.
Gebyrer indbetalt i henhold til § 10, stk. 1 og 2, såfremt en begæring om indsigelse eller administrativ ophævelse afvises.
Gebyrer indbetalt i henhold til § 11, såfremt en anmodning om underretning af indehavere af varemærkerettigheder afvises.
3) Gebyrer indbetalt i forbindelse med indleveringen af en ansøgning om registrering af et design, såfremt ansøgningen afvises.
Gebyrer indbetalt i henhold til § 16, nr. 2, litra a, såfremt en anmodning om samregistrering afslås.
Gebyrer indbetalt i henhold til § 18 eller § 21, såfremt en anmodning om administrativ prøvning eller genoprettelse afvises.
Gebyrer ud over genoprettelsesgebyret, der indbetales i forbindelse med behandlingen af en anmodning om genoprettelse, såfremt anmodningen afslås.
4) Gebyrer indbetalt i forbindelse med indleveringen af en ansøgning om registrering af en brugsmodel, såfremt ansøgningen afvises.
Gebyrer indbetalt i henhold til § 25, nr. 2 eller § 26, såfremt en anmodning om prøvning eller genoprettelse afvises.
Gebyrer ud over genoprettelsesgebyret, der indbetales i forbindelse med behandlingen af en anmodning om genoprettelse, såfremt anmodningen afslås.
 5) Gebyrer indbetalt i forbindelse med indleveringen af en ansøgning om registrering af halvlederprodukters udformning (topografi), såfremt ansøgningen afvises.
 Stk. 3. Gebyrer indbetalt i forbindelse med fremsættelse af en indsigelse mod eller begæring om ophævelse af en varemærkeregistrering, tilbagebetales med 50% af det indbetalte beløb i de tilfælde, hvor indsigelsen eller begæringen om ophævelse bortfalder som følge af suspension.
 Stk. 4. Gebyrer omfattet af kapitel 1-11, der ikke er betalt i rette tid, eller som ved fristens udløb er betalt med utilstrækkeligt beløb med den følge, at betalingen ikke kan godkendes, tilbagebetales.
 § 30. Gebyr for brug af Patent- og Varemærkestyrelsens kontoordning udgør pr. transaktion: 5 kr.
Kapitel 14 Gebyrer for bekræftede udskrifter, bekræftelse af kopier samt serviceydelser § 31. For bekræftede udskrifter af styrelsens sagsregistre udgør gebyret: 300 kr.
 Stk. 2. For bekræftelse af kopier af varemærke- eller fællesmærke-, design-, patent- eller brugsmodelansøgninger med beskrivelse m.v. udgør gebyret: 300 kr.
 § 32. For serviceydelser og onlinesøgninger i de offentligt tilgængelige data i styrelsens sagsregistre betales et nærmere fastsat beløb, der beregnes under hensyn til de forbrugte ressourcer.
Kapitel 15 Gebyrer for kurser § 33. For deltagelse i kurser, der udbydes af Patent- og Varemærkestyrelsen, betales et nærmere fastsat beløb, der beregnes under hensyn til de forbrugte ressourcer.
Kapitel 16 Ikrafttrædelsesbestemmelser § 34. Bekendtgørelsen træder i kraft den 5. marts 2009.
 Stk. 2. Bekendtgørelsen finder anvendelse på de gebyrer, der forfalder til betaling efter bekendtgørelsens ikrafttræden, uanset betalingstidspunktet.
 Stk. 3. Bekendtgørelse nr. 58 af 31. januar 2009 om Patent- og Varemærkestyrelsens gebyrer ophæves.
