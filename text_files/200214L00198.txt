Betænkning afgivet af  

 Uddannelsesudvalget den 28. november 2002 Betænkning over Forslag til lov om ændring af lov om  

 almen voksenuddannelse og om voksenuddannelsescentre og lov om kursus til  

 højere forberedelseseksamen og om studieforberedende  

 enkeltfagsundervisning for voksne m.v.
(Deltagerbetaling, lokalråd m.v.) [af  

 undervisningsministeren (Ulla Tørnæs)] 1. Ændringsforslag Der er af undervisningsministeren stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 10. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 4.  

 september 2002 dette udkast til udvalget, jf. (folketingsåret 2001-02,  

 2. samling) alm. del   bilag 522. Den 28. oktober 2002 sendte  

 undervisningsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forstanderforeningen, Gymnasieskolernes  

 Lærerforening og Landsforbundet af Voksen- og Ungdomsundervisere, Peter Gug-Kjeldsen, Nakskov, Gymnasieskolernes Lærerforenings Lokalbestyrelse i  

 Nordjyllands Amt, Kursistrådet VUC Odense, Landssammenslutningen af Kursusstuderende, Pædagogisk Råd ved VUC Vest, Randers HF & VUC, SiD og KAD, Mette Skrædderdal, Fakse, VUC i Vejen, VUC Storstrøm, VUC Sønderjylland, VUC Thy-Mors og VUC Århus.
 Undervisningsministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Forstanderforeningen, Gymnasieskolernes  

 Lærerforening og Landsforbundet af Voksen- og Ungdomsundervisere, Landssammenslutningen af Kursusstuderende, SiD og KAD og VUC Thy-Mors.
Spørgsmål Udvalget har stillet 31 spørgsmål til  

 undervisningsministeren til skriftlig besvarelse, som denne har besvaret.
3. Tilkendegivelse fra undervisningsministeren Ministeren har tilkendegivet følgende over for  

 udvalget:
»Skatteministeriet har på given foranledning  

 vejledende oplyst, at tilbagebetaling er skattefri, i det omfang kursisterne  

 har et retskrav på tilbagebetaling af deltagerbetalingen efter  

 gennemførelse af en fuld adgangsgivende eksamen eller en  

 adgangsgivende fagpakke.
Den endelige afgørelse heraf tilkommer dog  

 den lignende myndighed.« 4. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Dansk Folkeparti mener, at med ændringsforslaget vil  

 de grupper, som Dansk Folkeparti under 1. behandling af lovforslaget ytrede  

 nervøsitet for ville komme i økonomisk klemme, nu være  

 tilgodeset i et omfang, der er tilfredsstillende.
Et andet mindretal i udvalget (S) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til ændringsforslagene ved 2.  

 behandling.
 Et tredje mindretal i udvalget (RV, EL og KRF)  

 indstiller lovforslaget til forkastelse ved 3. behandling og vil  

 stemme hverken for eller imod ændringsforslagene.
Det Radikale Venstre ønsker at gøre det helt  

 klart, at regeringen med sin politik på voksenuddannelsesområdet  

 gør det vanskeligt for voksne uden uddannelse at efter- eller  

 videreuddanne sig.
Dette er urimeligt, fordi det er mennesker, der ikke har  

 gjort brug af uddannelsessystemet i den yngre alder eller på den  

 »normerede« tid.
Efter Det Radikale Venstres opfattelse bør det  

 være gratis at erhverve sig en kompetencegivende uddannelse i det  

 tempo, der er relevant for den enkelte, og på det tidspunkt i livet,  

 der gør det muligt.
Det Radikale Venstre vil arbejde for, at dette  

 igen bliver muligt, og stemmer derfor imod lovforslaget.
Enhedslisten har hverken lod eller del i dette lovforslag  

 og vil derfor ikke tages til indtægt for Folketingets flertals  

 forsøg på at reparere på de skader, de forvolder  

 VUC-kursisterne.
Så længe flertallet i øvrigt ikke  

 kompenserer amterne for at fritage kursister for deltagerbetaling, vil dette  

 formentlig enten ikke ske, eller også risikerer det at medføre  

 forringelser i andre dele af amternes service.
 Enhedslisten vil derfor hverken stemme for eller imod  

 undervisningsministerens ændringsforslag.
 Enhedslisten bemærker desuden, at lovforslaget  

 betyder en voldsom stigning i brugerbetalingen for kursister på VUC og  

 er et frontalangreb på de svageste, der er under uddannelse.
 Med den voldsomme stigning af brugerbetaling for at tage  

 8., 9. og 10. klasse-fag og den voldsomme stigning i brugerbetalingen for at  

 tage gymnasiale og hf-fag, gør regeringen det meget sværere for  

 mange ufaglærte at supplere deres skolegang.
De, der for alvor bliver ramt, er de op til 50.000  

 beskæftigede VUC-kursister, som ikke får SU eller SVU, og som  

 ikke kan få det.
Det er dem, der skal betale mange tusinde kroner ved  

 kasse et.
Det er dem, der med dette asociale lovforslag for alvor får  

 svært ved at supplere deres uddannelse.
Konsekvensen af brugerbetaling på VUC så man,  

 da den daværende regering for et par år siden gjorde det samme.  

 Brugerbetaling skræmte de kortuddannede bort.
Antallet af VUC-kursister  

 faldt voldsomt.
Brugerbetaling   den være sig nok så lille   er  

 udtryk for en glidebane.
Brugerbetaling, også en delvis brugerbetaling  

 for de rige, er af det onde, fordi den bryder med princippet om uddannelse  

 som et alment gode for alle uanset køn og social baggrund.
Efter at være blevet hårdt presset har  

 regeringen pillet enkelte fag ud   basale fag, som de kaldes.
I lovforslaget  

 omtales de centrale grundfag, bl.a. dansk, engelsk,  matematik og dansk som  

 andetsprog.
Man kan kun undre sig over det begrænsede  

 uddannelsespolitiske og pædagogiske syn, der ligger til grund for  

 lovforslaget.
Selv på egne præmisser er dette et dårligt  

 lovforslag, som Enhedslisten ikke kan støtte.
Kristeligt Folkepartis medlem af udvalget bemærker,  

 at lovforslaget vil føre til, at brugerbetalingen stiger for 8.-10.  

 klasse og for hf.
Fag, som er gratis, når de tages af unge, skal de  

 lidt ældre nu betale for.
Det er ikke rimeligt.
Hidtil har livslang læring og indsatsen for at  

 forbedre medarbejdernes kvalifikationer været vigtige  

 målsætninger i uddannelsespolitikken.
Dette lovforslag  

 modarbejder direkte disse målsætninger ved at gøre det  

 dyrere at få en kompetencegivende uddannelse.
 Lovforslaget rammer især de svageste på  

 arbejdsmarkedet, nemlig de ufaglærte, og gør det vanskeligt for  

 dem at supplere deres skolegang.
 Et fjerde mindretal (SF) indstiller lovforslaget  

 til forkastelse ved 3. behandling og vil stemme imod de stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Af	undervisningsministeren, tiltrådt af et  

mindretal (V, DF og KF):
Til § 2 1) Efter nr. 1 indsættes som nyt nummer:
»01. I § 29, stk. 1, ændres »stk. 4« til: »stk.  

 5«.« [Ændring som konsekvens af nr. 3] 2) I den under nr. 2 foreslåede affattelse af §  

 29, stk. 2, indsættes i 2. pkt. efter  

 »undervisningsministeren«: », jf. dog stk. 3«.
[Ændrings som konsekvens af nr. 3] 3) Efter nr. 2 indsættes som nye numre:
 »02. I § 29 indsættes efter stk. 2 som nyt  

 stykke:
»Stk. 3. Det enkelte amtsråd kan efter nærmere  

 bestemmelse herom beslutte, at kursister, som allerede har gennemført  

 2 eller 3 fag, der kan indgå i en af de fagsammensætninger, der  

 er adgangsgivende til mellemlange videregående uddannelser, og som  

 tilmelder sig yderligere fag, friholdes for betaling for det 3. og 4. fag,  

 henholdsvis det 4. fag, der kan indgå i en sådan  

 fagsammensætning, og  at kursister, som samtidig tilmelder sig alle fag  

 i en af de fagsammensætninger med 2-4 fag, der er adgangsgivende til  

 mellemlange videregående uddannelser, friholdes for betaling for 1  

 eller flere fag i fagsammensætningen.« Stk. 3-14 bliver herefter stk. 4-15.
03.	I § 29, stk. 7, der bliver stk. 8, ændres »stk.  

 5 og 6« til: »stk. 6 og 7«, og i § 29, stk. 8 og 10, der bliver  

 stk. 9 og 11, ændres »stk. 9« til: »stk. 10«.« [Friholdelse for deltagerbetaling og  

 konsekvensændring] 4) Nr. 3 affattes således:
 »3.	§ 29, stk. 11-14, der bliver stk. 12-15,  

 ophæves, og i stedet indsættes:
 »Stk. 12. Indbetaling af deltagerbetaling for det  

 pågældende fag, jf. stk. 2, er en betingelse for at kunne deltage  

 i undervisning og prøver, jf. dog stk. 3.
Stk. 13. Reglerne i stk. 2-12 finder ikke anvendelse,  

 hvor der i øvrigt er fastsat bestemmelser om betaling for  

 undervisningen.« [Ændring som konsekvens af nr. 3] 5) Efter nr. 3 indsættes som nyt nummer:
»04. I § 29 a ændres »stk. 9« til: »stk.  

 10«.« [Ændring som konsekvens af nr. 3] Bemærkninger Til nr. 1 Ændringen er en konsekvens af tilføjelsen af  

 et nyt stk. 3.
Til nr. 2 Ændringen er en konsekvens af indførelsen af  

 en mulighed for, at amtsrådet kan friholde visse kursister for  

 deltagerbetaling, jf. forslaget til nyt stk. 3, da dette vil kunne  

 medføre, at kursister ikke kommer til at betale  

 minimumsbeløbet.
 Til nr. 3.
 Med ændringerne gives der det enkelte amtsråd  

 mulighed for at friholde en eller flere grupper af kursister for  

 deltagerbetaling:
Det er op til amtsrådet, om det vil benytte sig af  

 mulighederne for at tilgodese begge kursistgrupper eller kun én af  

 disse grupper.
Amtsrådet må dog sikre sig, at princippet om  

 ligebehandling af kursister overholdes i forbindelse med valg af  

 friholdelsesordning, herunder af kombinationerne af ordningerne.
Endvidere  

 må amtsrådet sikre, at alle borgere bliver orienteret om, hvilke  

 særlige ordninger for friholdelse for deltagerbetaling der er  

 gældende i amtet.
 Hvis et amtsråd benytter sig af en af eller begge de  

 nævnte muligheder for at friholde kursister for deltagerbetalingen for  

 fag, der indgår i fagsammensætninger, der er adgangsgivende til  

 en videregående uddannelse, vil der ikke blive tale om overholdelse af  

 minimumsbetalingen, jf. § 29, stk. 2.
 Ved at benytte sig af en af eller begge de nævnte  

 muligheder vil amtsrådet kunne tilgodese disse kursisters likviditet,  

 idet disse kursistgrupper under alle omstændigheder ville være  

 berettigede til tilbagebetaling af deltagerbetaling, hvis de  

 gennemfører »fagpakken«.
 Det bemærkes, at ordningen kan indeholde en  

 tidsbegrænsning for den enkelte kursist, således at amtet kan  

 betinge betalingsfritagelsen efter nr. 1 af tilmelding til resten af fagene i  

 fagsammensætningen inden for en angiven årrække fra  

 gennemførelse af det første fag.
 Amtsrådsforeningen har erklæret sig  

 indforstået med, at amterne uden kompensation vil påtage sig den  

 økonomiske risiko for merudgifter ved dette forslag som følge  

 af, at ikke alle kursister gennemfører den fagpakke, som de er  

 på vej til.
Til nr. 4 og 5 Ændringerne er en konsekvens af tilføjelsen  

 af et nyt stk. 3.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 33 Bilagsnr.
Titel 1 Henvendelse af 2/10-02 fra VUC Århus 2 Henvendelse af 7/10-02 fra VUC i Vejen 3 Henvendelse af 2/10-02 fra Gymnasieskolernes Lærerforenings  

 lokalbestyrelse i Nordjyllands Amt 4 Henvendelse af 1/10-02 fra VUC Storstrøm 5 Spm. 1 om kommentar til henvendelse af 2/10-02 fra VUC Århus, til  

 undervisningsministeren 6 Spm. 2 om kommentar til henvendelse af 7/10-02 fra VUC i Vejen, til  

 undervisningsministeren 7 Spm. 3 om kommentar til henvendelse af 2/10-02 fra Gymnasieskolernes  

 Lærerforenings lokalbestyrelse i Nordjyllands Amt, til  

 undervisningsministeren 8 Henvendelse af 21/10-02 fra VUC Thy-Mors 9 Spm. 4 om kommentar til henvendelse af 21/10-02 fra VUC Thy-Mors, til  

 undervisningsministeren 10 Kopi af svar på spm. 2, jf. alm. del   bilag 55, om kommentar til  

 henvendelse fra VUC Storstrøm vedrørende deltagerbetaling  

 på VUC, fra undervisningsministeren 11 Spm. 5 om den geografiske fordeling af voksenuddannelsestilbud m.v., til  

 undervisningsministeren 12 Henvendelse af 25/10-02 fra Randers HF & VUC 13 Spm. 6 om kommentar til henvendelse af 25/10-02 fra Randers HF & VUC,  

 til undervisningsministeren 14 Henvendelse af 25/10-02 fra Forstanderforeningen, Gymnasieskolernes  

 Lærerforening og Landsforbundet af Voksen- og Ungdomsundervisere 15 Spm. 7 om kommentar til henvendelse af 25/10-02 fra Forstanderforeningen  

 m.fl., til undervisningsministeren 16 Høringssvar samt høringsnotat, fra undervisningsministeren 17 Henvendelse af 1/11-02 fra SiD og KAD 18 Spm. 8 om kommentar til henvendelse af 1/11-02 fra SiD og KAD, til  

 undervisningsministeren 19 Henvendelse af 30/10-02 fra Pædagogisk Råd ved VUC Vest 20 Spm. 9 om kommentar til henvendelse af 30/10-02 fra Pædagogisk  

 Råd ved VUC Vest, til undervisningsministeren 21 Svar på spm. 1 om kommentar til henvendelse af 2/10-02 fra VUC  

 Århus, fra undervisningsministeren 22 Svar på spm. 2 om kommentar til henvendelse af 7/10-02 fra VUC i  

 Vejen, fra undervisningsministeren 23 Svar på spm. 3 om kommentar til henvendelse af 2/10-02 fra  

 Gymnasieskolernes Lærerforenings lokalbestyrelse i Nordjyllands Amt,  

 fra undervisningsministeren 24 Svar på spm. 4 om kommentar til henvendelse af 21/10-02 fra VUC  

 Thy-Mors, fra undervisningsministeren 25 Svar på spm. 5 om den geografiske fordeling af  

 voksenuddannelsestilbud m.v., fra undervisningsministeren 26 Svar på spm. 8 om kommentar til henvendelse af 1/11-02 fra SiD og  

 KAD, fra undervisningsministeren 27 Svar på spm. 7 om kommentar til henvendelse af 25/10-02 fra  

 Forstanderforeningen m.fl., fra undervisningsministeren 28 Svar på spm. 6 om kommentar til henvendelse af 25/10-02 fra Randers  

 HF & VUC, fra undervisningsministeren 29 Henvendelse af 7/11-02 fra Peter Gug-Kjeldsen, Nakskov 30 Spm. 10 om kommentar til henvendelse af 7/11-02 fra Peter Gug-Kjeldsen,  

 Nakskov, til undervisningsministeren 31 Spm. 11 om, hvor mange personer der ikke kan tage VUC-kurser, hvis der  

 ikke gives offentligt tilskud til deltagerbetaling og gebyrer, til  

 undervisningsministeren Spm. 12 om forslag til hjælp til f.eks. enlige mødre med at  

 betale deltagerbetaling og gebyrer i forbindelse med VUC-kurser, til  

 undervisningsministeren 32 Spm. 13 om konsekvenserne de første 3 år efter lovforslagets  

 ikrafttræden, til undervisningsministeren 33 Tidsplan for udvalgets behandling af lovforslaget 34 Spm. 14 om størrelsen af besparelsen på VUC-området i  

 forbindelse med vedtagelsen af L 130 (folketingsåret 1999-2000), til  

 undervisningsministeren Spm. 15 om merudgiften som følge af ændringerne i henhold til  

 finanslovsaftalerne for 2001 af brugerbetalingen på VUC, til  

 undervisningsministeren Spm. 16 om erfaringerne med indførelse af brugerbetaling, til  

 undervisningsministeren Spm. 17 om antallet af CPR-numre på henholdsvis AVU, hf og VUC i  

 2001, til undervisningsministeren Spm. 18 om antallet af årskursister på henholdsvis AVU, hf og  

 VUC i 2001, til undervisningsministeren Spm. 19 om antallet af deltagere på AVU og hf, der modtog SVU i  

 2001, til undervisningsministeren Spm. 20 om antallet af deltagere på AVU og hf, der modtog SU i 2001,  

 til undervisningsministeren Spm. 21 om, hvordan beregningen af merudgiften er foretaget, til  

 undervisningsministeren 35 Henvendelse af 13/11-02 fra SiD 36 Spm. 22 om kommentar til henvendelse af 13/11-02 fra SiD, til  

 undervisningsministeren 37 Henvendelse af 17/11-02 fra Landssammenslutningen af Kursusstuderende 38 Spm. 23 om kommentar til henvendelse af 17/11-02 fra Landssammenslutningen  

 af Kursusstuderende, til undervisningsministeren 39 Henvendelse af 13/11-02 fra Kursistrådet VUC Odense m.fl.
