Skriftlig fremsættelse (30. november 2005) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov om  

 ændring af lov om konkurrence- og forbrugerforhold på telemarkedet og lov om  

 ændring af lov om konkurrence- og forbrugerforhold på telemarkedet med flere  

 love. (Konkurrence, alarmopkald og  

 krydsportering  

 ) (Lovforslag nr.
L 97).
Samtidig anmoder jeg om Folketingets tilslutning til, at der  

 i henhold til Folketingets Forretningsordens § 42 gives de fornødne  

 dispensationer,  

 for at lovforslaget kan træde i kraft 1. januar 2006. Anmodningen om  

 dispensation er begrundet i hurtigt at bringe reglerne i overensstemmelse med  

 EU-retten, for herved at undgå, at IT- og Telestyrelsen uvægerligt vil komme  

 til at træffe flere markedsafgørelser i strid med EU-retten.
Det ville kunne  

 skade konkurrenceforholdene på telemarkedet.
At der er tale om regler i strid  

 med EU-retten blev erkendt efter høringen af nærværende lovforslag, hvorfor  

 dette forhold blev taget med i processen for at undgå at lade Folketinget  

 behandle 2 love i stedet for én, selvom det førte til en mindre forsinkelse  

 af  

 processen.
Baggrunden for lovforslaget er bl.a.
IT- og Telestyrelsens  

 Analyse af bredbåndspriser 2004 fra maj 2005. Analysen  

 konkluderede, at Danmark  

 lå blandt de dyreste af en række sammenlignede lande, når det gjaldt  

 slutbrugerpriser på bredbåndsprodukter.
På den baggrund har en række  

 initiativer,  

 der kunne styrke priskonkurrencen på bredbåndsmarkedet, været undersøgt og  

 sendt i høring i juli/august måned 2005. Lovforslaget skal endvidere ses i  

 sammenhæng med en række konkrete markedsafgørelser, som IT- og Telestyrelsen  

 skal foretage, og som vil have betydning for konkurrencen.
Afgørelserne  

 træffes  

 i løbet af efteråret og vinteren 2005/2006.
 Baggrunden for lovforslaget er tillige IT- og Telestyrelsens  

 analyse af barrierer for udbredelsen af  

 IP-telefoni  

 i  

 Danmark fra marts 2005. I analysen blev der identificeret enkelte  

 problemstillinger relateret til mulighederne for at stedbestemme alarmopkald  

 fra  

 IP-telefonitjenester  

 og brugen af begrebet  

 taletelefoni i telelovgivningen.
 Endelig har en analyse vist, at de grundlæggende tekniske  

 forudsætninger for at indføre kravet om  

 krydsportabilitet,  

 dvs. muligheden for at medtage telefonnumre på tværs af  

 mobilnet  

 og  

 fastnet, ikke er opfyldt i et omfang, så  

 krydsportabilitet  

 kan indføres uden risiko for forringelse  

 af tjenesteudbudet for slutbrugerne.
 Formålet med lovforslaget er derfor navnlig:
   

 	  

 At  

 styrke  

 konkurrencen på bredbåndsmarkedet i Danmark.
   

 	  

 At præcisere kravene  

 til stedbestemmelse af alarmopkald også ved brug af nye tjenester som f.eks.  

 IP-telefoni, hvor det teknisk er muligt.
   

 	  

 At  

 ophæve  

 kravet om  

 krydsportabilitet.
 Lovforslaget medfører, at konkurrencen på markedet fremmes  

 gennem mere effektiv afgørelsespraksis i sager mellem teleselskaber ved:
   

 	  

 At  

 udvide  

 IT- og Telestyrelsens beføjelser vedrørende afgørelser om vilkår for  

 samtrafik.
   

 	  

 At  

 sikre  

 bedre efterlevelse af IT- og Telestyrelsens afgørelser på  

 samtrafikområdet.
   

 	  

 At udvide IT- og Telestyrelsens  

 tilsyn til at påse, at der ikke forekommer urimelige vilkår i standardtilbud  

 i  

 samtrafikaftaler.
 Desuden fremmes konkurrencen i lovforslaget ved at ændre  

 prisberegningsmetoden for visse produkter på engrosmarkedet.
 Lovgivningen tilpasses til anvendelsen af nye teknologier og  

 tjenester, f.eks.  

 IP-telefoni, navnlig i forbindelse  

 med stedbestemmelse af alarmopkald (112) fra taletelefonitjenester, hvor det  

 er  

 teknisk muligt.
 Kravet om  

 krydsportabilitet  

 afskaffes, da de tekniske forudsætninger ikke er til stede.  

 Videnskabsministeriet  

 vil følge udviklingen på området og vil senest inden udgangen af 2008  

 gennemføre en analyse og vurdering af, om den teknologiske udvikling har  

 medført, at der er mulighed og behov for at indføre  

 krydsportabilitet  

 i en ny form, der tager højde for nye tjenestetyper.
Klage over de første konkrete markedsafgørelser fra IT- og  

 Telestyrelsen får med lovforslaget ikke længere opsættende virkning.
Hermed  

 bringes reglerne i overensstemmelse med EU-retten.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
