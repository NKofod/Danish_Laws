Fremsat den 13. oktober 1999 af erhvervsministeren (Pia  

 Gjellerup) Forslag til Lov om ændring af lov om  

 erhvervsfremme (Ministerens iværksættelse af nye initiativer  

 og programmer, henlæggelse af sagsforberedende administrative opgaver  

 til eksterne aktører og bemyndigelse til at henlægge klageadgang  

 til Erhvervsankenævnet) § 1 I lov om erhvervsfremme, jf. lovbekendtgørelse nr. 323 af 25. april  

 1996, som ændret ved § 12 i lov nr. 1202 af 27. december 1996 og  

 lov nr. 1085 af 29. december 1997, foretages følgende  

 ændringer:
 1. Efter § 3 indsættes:
»§ 3 a.
Til opfyldelse af lovens formål kan  

 erhvervsministeren iværksætte erhvervsfremmende initiativer inden  

 for rammerne af lovens §§ 2 og 3.
Stk. 2. Erhvervsministeren kan  

 henlægge administrationen af initiativer iværksat efter  

 stk. 1 til Erhvervsfremme Styrelsen.
Erhvervsministeren kan  

 fastsætte regler om klageadgangen for afgørelser truffet af  

 Erhversfremme Styrelsen efter denne bestemmelse, herunder at  

 afgørelser kan indbringes for Erhvervsankenævnet, eller at  

 afgørelser ikke kan indbringes for anden administrativ myndighed.
 Stk. 3. For erhvervsfremmende initiativer iværksat i  

 henhold til denne lov kan erhvervsministeren bestemme, at Erhvervsfremme  

 Styrelsen i nærmere bestemt omfang, når styrelsens erfaringer  

 eller særlige faglige forhold taler herfor, kan henlægge  

 styrelsens sagsforberedende opgaver ved administrationen af konkrete  

 initiativer til anden offentlig myndighed eller privat institution.«.
 2. I § 6, stk. 3, indsættes som 3. pkt.:
 »Erhvervsministeren kan fastsætte regler om klageadgangen for  

 afgørelser truffet af Erhvervsfremme Styrelsen efter bemyndigelse fra  

 Erhvervsudviklingsrådet, herunder at afgørelser kan indbringes  

 for Erhvervsankenævnet, eller at afgørelser ikke kan indbringes  

 for anden administrativ myndighed.«.
 3. § 9, stk. 2, affattes således:
»Stk. 2. Afgørelser truffet af Bevillingsudvalget kan  

 ikke indbringes for anden administrativ myndighed, men Erhvervsministeriets  

 medlem af udvalget kan begære en sag forelagt erhvervsministeren til  

 afgørelse, såfremt sagen skønnes at være af  

 principiel betydning.
Erhvervsministeren kan fastsætte regler om  

 klageadgang for afgørelser truffet af Erhvervsfremme Styrelsen efter  

 bemyndigelse fra Bevillingsudvalget, herunder at afgørelser kan  

 indbringes for Erhvervsankenævnet, eller at afgørelser ikke kan  

 indbringes for anden administrativ myndighed.«.
 4. § 10, stk. 2, affattes således:
»Stk. 2. Erhvervsministeren fastsætter regler om  

 akkreditering af laboratorier til teknisk prøvning og kalibrering samt  

 af virksomheder til certificering, inspektion, attestering og  

 miljøverifikation.
Det kan herunder bestemmes, at laboratorier og  

 virksomheder i udlandet kan akkrediteres ved særskilt kontrakt.  

 Endvidere kan det bestemmes, at akkrediterede virksomheder kan nægte  

 certificering af personer, såfremt de pågældende har  

 betydelig forfalden gæld til det offentlige, hvorved forstås  

 beløb i størrelsesordenen 50.000 kr. og derover.«.
 5. I § 10, stk. 4, udgår: », certificering  

 m.v.«.
 6. I § 10, stk. 5, og to steder i § 10,  

 stk. 7, udgår: »og beskikkelse som vejer og måler«.
 7. I § 12, stk. 2, udgår: »og akkrediteret  

 teknisk prøvning, inspektion og certificering« og »og 2«.
 8. I § 13 a, stk. 1 og stk. 3, ændres»:  

 Kongeriget Danmarks Hypotekbank og Finansforvaltning (Hypotekbanken)« og  

 »Hypotekbanken« til: »Finansstyrelsen«.
 9. § 13 c affattes således:
»§ 13 c.
Erhvervsministeren kan fastsætte regler for  

 administration, herunder for behandlingen af ansøgninger om  

 medfinansiering til virksomheder, enkeltpersoner m.v., regnskab, revision,  

 kontrol og tilsyn og om afgivelse af oplysninger og regnskaber, som  

 skønnes nødvendige herfor, for initiativer, der  

 iværksættes efter §§ 2, 3, 3 a, og 4, for initiativer, der  

 ikke er omfattet af § 5, stk. 3, og for initiativer iværksat  

 efter §§ 7, 9, 9 a og 9 b.
 Stk. 2. Regnskaber i stk. 1 omfatter  

 årsregnskaber med eventuelle koncernregnskaber og årsberetninger,  

 periode- og delregnskaber samt relevant regnskabsmateriale, herunder  

 bogføringsmateriale, ledelsens protokoller og lignende materiale,  

 revisors protokoller og beretninger m.v. samt andet materiale og oplysninger,  

 som skønnes af betydning for udførelsen af kontrol og  

 tilsyn.
 Stk. 3. Erhvervsministeren kan efter aftale med  

 finansministeren bemyndige Finansstyrelsen til at træffe  

 afgørelser efter nærmere regler i forbindelse med administration  

 af ydelse af midler efter denne lovs §§ 3, 3 a, 4, 5, 7, 9 a og 9  

 b.«.
 10. Efter § 13 c indsættes:
»§ 13 d.
Erhvervsministeren kan fastsætte regler om  

 gennemførelse af Det Europæiske Fællesskabs bestemmelser  

 om informationsprocedurer.1)  «.
 11. I § 14, stk. 1, ændres i nr. 1:  

»,« til: »eller« og i nr. 2,  

 ændres »eller«  

 til: ».« og nr.  

 3, ophæves.
§ 2 Loven træder i kraft den 1. januar 2000.
§ 3 Loven gælder ikke for Grønland og Færøerne, men  

 kan ved kongelig anordning sættes i kraft for disse landsdele med de  

 afvigelser, som de særlige grønlandske og færøske  

 forhold tilsiger.
Bemærkninger til lovforslaget Almindelige bemærkninger 1. Baggrund Formålet med lov om erhvervsfremme fra 1990 er at  

 styrke erhvervsudviklingen og den internationale konkurrenceevne, herunder at  

 fremme udvikling og udnyttelse af teknologisk, ledelsesmæssig og  

 markedsmæssig viden og at fremme forsknings- og udviklingsindsatsen i  

 virksomhederne.
 Lov om erhvervsfremme er en rammelov, hvor  

 Erhvervsudviklingsrådet, Eksportfremmerådet og Bevillingsudvalget  

 tager stilling til, hvordan lovens formål skal realiseres.
Erhvervsfremmende foranstaltninger og aktiviteter, der  

 gennemføres med hjemmel i lov om erhvervsfremme administreres  

 således, at Erhvervsudviklingsrådet og Eksportfremmerådet  

 inden for hvert sit område fastsætter principperne for  

 Bevillingsudvalgets administration af ordningerne.
Bevillingsudvalget kan  

 efter loven bemyndige Erhvervsfremme Styrelsen til at administrere disse  

 ordninger, samt fastsætte retningslinier for styrelsens administration  

 heraf.
Erfaringerne med administrationen af lov om erhvervsfremme  

 har vist behov for en række præciseringer og opstramninger i  

 loven.
Derfor er det fundet nødvendigt at gennemføre en  

 række tekniske ændringer af loven på nuværende  

 tidspunkt.
 Det er nødvendigt at ændre lov om  

 erhvervsfremme for at skabe et bredere og mere klart hjemmelsgrundlag for  

 iværksættelse og implementering af erhvervsfremmeinitiativer og  

 samtidig tilvejebringe et forbedret forvaltningsmæssigt grundlag for  

 administrationen af initiativer, der iværksættes inden for lovens  

 rammer.
Lovforslaget indeholder således ændringer af  

 loven, der præciserer hjemmelsgrundlaget på de punkter, hvor  

 loven i sin nuværende udformning har været uklar eller  

 utilstrækkelig.
Der foreslås en harmonisering af klageadgangen  

 efter loven og en mere vid adgang til udstedelse af bekendtgørelser,  

 da erfaringen med den nuværende lov har vist, at der kan være  

 forvaltningsmæssige problemer på de områder, hvor dette  

 ikke er muligt.
2. Lovforslagets indhold Lovforslaget indeholder ændringer af lov om  

 erhvervsfremme på følgende 6 punkter:
 Lovforslaget etablerer hjemmel til at udstede bekendtgørelser  

 med retningslinier og kriterier for udmøntning af  

 erhvervsfremmeinitiativer, der etableres inden for hele lovens område.  

 Hermed lettes og forbedres implementeringen af initiativerne.
 Lovforslaget sigter mod at harmonisere og forenkle ankemulighederne i  

 loven ved at bemyndige erhvervsministeren til at fastsætte regler om,  

 at klageadgangen, hvor det er hensigtsmæssigt, henlægges til  

 Erhvervsankenævnet.
 Lovforslaget giver erhvervsministeren adgang til at  

 iværksætte initiativer med hjemmel i loven.
 På baggrund af Erhvervsfremme Styrelsens konkrete erfaringer  

 eller særlige faglige forhold i forbindelse med de enkelte ordninger  

 foreslås hjemmel for ministeren til at bemyndige Erhvervsfremme  

 Styrelsen til at henlægge visse administrative opgaver til eksterne  

 aktører i konkrete erhvervsfremmeordninger.
Videre foreslås det at give DANAK, den danske  

 akkrediteringsordning, mulighed for som noget nyt også at akkreditere  

 virksomheder i udlandet.
Formuleringer, herunder  

 aktørbenævnelser og begreber, præciseres i enkelte  

 bestemmelser.
Endvidere ophæves myndighedsadgangen til offentlig adgang  

 uden retskendelse for så vidt angår akkrediteret prøvning  

 m.v., da der ikke er behov herfor.
 Endelig foreslås det, at erhvervsministeren bemyndiges til at  

 fastsætte regler om gennemførelse af Fællesskabets  

 bestemmelser om informationsprocedurer, hvilket giver mulighed for at  

 fastsætte regler, der klargør den enkelte borgers muligheder for  

 at påberåbe sig direktivet ved national ret.
 De enkelte forslag er nærmere omtalt i  

 bemærkningerne til lovforslagets enkelte bestemmelser.
3. Administrative og statsfinansielle konsekvenser De statsfinansielle konsekvenser ved forslaget er  

 udgiftsneutrale.
De administrative konsekvenser er henlæggelsen af  

 klager til Erhvervsankenævnet, samt et forbedret  

 forvaltningsgrundlag.
 4. Erhvervsøkonomiske konsekvenser m.v.
 Muligheden for at kunne henlægge visse  

 sagsforberedende administrative opgaver til fx selvejende institutioner  

 forventes at forbedre samspillet mellem styrelsen og eksterne aktører  

 og derved bidrage til en bedre nyttiggørelse af erfaringer og  

 ekspertise i det samlede erhvervsliv.
Henlæggelse af klageadgangen til  

 Erhvervsankenævnet indebærer, at klagere skal betale et gebyr for  

 at få behandlet en klage.
Samtidig med ikrafttrædelsen af den  

 ændrede klageadgang vil der i bekendtgørelse om  

 Erhvervsankenævnet blive åbnet mulighed for at dispensere fra de  

 fastsatte klagegebyrer.
Klagegebyr og sagens værdi skal stå i  

 forhold til hinanden, således at klagegebyret ikke får den  

 virkning, at personer afholdes fra at klage, fordi det er  

 uforholdsmæssigt dyrt.
Dispensationen vil blive bragt i anvendelse i  

 tilfælde, hvor de gældende gebyrer udgør mere end 10 % af  

 sagsværdien.
Således vil fx gebyret for klager over ordningen  

 Gratis Rådgivning, som indebærer rådgivning til en  

 værdi af i alt højest 7.000 kr., højest kunne  

 udgøre 700 kr.
Muligheden for tilbagebetaling af gebyret, når  

 klageren får ret, opretholdes.
Adgangen til at fastsætte forskrifter for  

 administration af initiativer, der iværksættes efter loven, er  

 foreslået for at imødekomme et behov for et mere formaliseret  

 forvaltningsgrundlag ved implementering af mere generelle  

 erhvervsfremmeinitiativer.
Den hidtidige administrative praksis har  

 været alternative informationstiltag, bl.a. i form af brochurer,  

 vejledninger m.v., der ikke lever op til Justitsministeriets vejledning om  

 udarbejdelse af administrative forskrifter, der henstiller til anvendelse af  

 bekendtgørelsesformen.
 Forslaget forventes ikke at påføre  

 erhvervslivet administrative byrder.
5. Høring Akademikernes Centralorganisation (AC), Advokatsamfundet,  

 Akademiet for de Tekniske Videnskaber (ATV), Amtsrådsforeningen,  

 Arbejdsløshedskassen for Selvstændige Erhvervsdrivende (ASE),  

 Arbejderbevægelsens Erhvervsråd, Bevillingsudvalget, CO-Industri,  

 Erhvervsankenævnet, Danmarks Forskningsråd, Dansk  

 Arbejdsgiverforening, Dansk Iværksætterforening,  

 Vækstfonden, Dansk Forening til Fremme af Opfindelser (DaFFO), Dansk  

 Handel & Service, Dansk Industri, Entrepenørforeningen,  

 Erhvervsudviklingsrådet, Eksportfremmerådet,  

 Finansieringsinstituttet for Industri og Håndværk (FIH),  

 Finansrådet, Foreningen af Danske Forskerparker, Foreningen af  

 Registrerede Revisorer, Foreningen af Statsautoriserede Revisorer,  

 Frederiksberg Kommune, Handelskammeret, Håndværksrådet,  

 Ingeniørforeningen, Institutrådet, Kommunernes Landsforening,  

 Københavns Kommune, Landbrugsrådet, LO, Rektorkollegiet,  

 Rådet for Teknologisk Service, SiD, TIC Danmark, Unibanks Opfinderfond,  

 Arbejdsministeriet, Finansministeriet, Forskningsministeriet, Ministeriet for  

 Fødevarer, Landbrug og Fiskeri, Indenrigsministeriet,  

 Justitsministeriet, Rigsrevisionen, Skatteministeriet, Udenrigsministeriet,  

 Undervisningsministeriet, Erhvervs- og Selskabsstyrelsen,  

 Konkurrencestyrelsen, Forbrugerstyrelsen og Patent- og  

 Varemærkestyrelsen.
6. Kommunale konsekvenser Lovforslaget har ingen kommunale eller amtskommunale  

 konsekvenser.
7. Miljømæssige konsekvenser Forslaget har ingen positive eller negative  

 miljømæssige konsekvenser.
8. Forholdet til EU-retten Europa-Parlamentets og Rådets direktiv 98/34/EF af  

 22. juni 1998 om informationsprocedure med hensyn til tekniske standarder og  

 forskrifter, som ændret ved direktiv 98/48/EF, forpligter nationale  

 myndigheder til at notificere udkast til tekniske forskrifter, inden disse  

 sættes i kraft.
Det foreslås, at erhvervsministeren bemyndiges  

 til at fastsætte regler om gennemførelse af Fællesskabets  

 bestemmelse om informationsprocedurer.
Sådanne regler vil  

 klargøre den enkelte borgers mulighed for at påberåbe sig  

 direktivet ved national ret.
9. Skema over konsekvenser Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner.
 Ingen.
 Ingen.
 Administrative konsekvenser for stat, kommuner og  

 amtskommuner.
 Henlæggelse af klageadgang til Erhvervsankenævn,  

 forbedret forvaltningsgrundlag.
 Ingen.
 Økonomiske konsekvenser for erhvervslivet.
 Bedre nyttiggørelse af erfaringer og ekspertise i det  

 samlede erhvervsliv ved henlæggelse af visse sagsforberedende adm.  

 opgaver til eksterne aktører.
Klagegebyr ved behandling af klage hos  

 Erhvervsankenævnet.
Der åbnes mulighed for dispensation fra de  

 fastsatte klagegebyr, så klagegebyr og sagens værdi står i  

 rimeligt forhold.
 Administrative konsekvenser for erhvervslivet.
 Ingen.
 Ingen.
 Miljømæssige konsekvenser.
 Ingen.
 Ingen.
 Administrative konsekvenser for borgerne.
 Forbedret forvaltningsgrundlag.
 Ingen.
 Forholdet til EU-retten.
Erhvervsministeren bemyndiges til at fastsætte regler  

 om gennemførelse af Fælleskabets bestemmelser om  

 informationsprocedurer.
De gældende bestemmelser om  

 informationsprocedurer er indeholdt i Europa-Parlamentets og Rådets  

 direktiv 98/34/EF af 22. juni 1998 om informationsprocedure med hensyn til  

 tekniske standarder og forskrifter som ændret ved direktiv 98/48/EF og  

 forpligter nationale myndigheder til at noticifere udkast til tekniske  

 forskrifter inden disse sættes i kraft.
Bemærkninger til lovforslagets  

 enkelte bestemmelser Til § 1 Til nr. 1 Med bestemmelsen i § 3 a, stk. 1, foreslås  

 erhvervsministeren tildelt direkte hjemmel i lov om erhvervsfremme til at  

 iværksætte initiativer på erhvervsfremmeområdet.
Erhvervsministeren er ikke med den nuværende lov  

 udelukket fra at iværksætte initiativer inden for  

 erhvervsfremmeområdet.
Denne adgang fremgår således af  

 forarbejderne til den nuværende lov, men er ikke formuleret direkte i  

 lovteksten.
Anden lovgivning, herunder finansloven eller aktstykker, kan  

 hjemle denne adgang.
Lov om erhvervsfremme er en rammelov, hvor  

 Erhvervsudviklingsrådet, Eksportfremmerådet og Bevillingsudvalget  

 tager stilling til, hvordan lovens formål skal realiseres.
Ved  

 fremsættelse af forslag til den nuværende lov om erhvervsfremme  

 blev der lagt afgørende vægt på behovet for øget  

 forenkling, koordination og fleksibilitet således, at  

 erhvervsfremmesystemet kunne tilpasse sig de stadigt stigende krav til  

 effektivisering og skiftende konkurrencevilkår.
Ministerinitiativerne  

 har som tidligere nævnt ikke været udelukket i den  

 nuværende lov og har dermed udgjort en helt naturlig del af  

 erhvervsfremmesystemet.
 Forslaget om at ministeren gives adgang til at  

 iværksætte initiativer inden for loven indebærer  

 således ikke ændringer for anvendelsen af de eksisterende  

 muligheder i loven for iværksættelse af erhvervsfremmende  

 initiativer.
Erfaringerne har dog vist, at der i praksis er behov for  

 et mere permanent lovgrundlag for ministerens erhvervsfremmeinitiativer.
For  

 hidtidige ministerinitiativer har hjemmelsgrundlaget ikke været  

 tydeligt nok, hvilket i konkrete tilfælde har vanskeliggjort  

 implementeringen af ordninger, herunder har det ikke været muligt at  

 lægge forvaltningen af initiativerne i faste rammer uden adgang til  

 udstedelse af administrative forskrifter.
Med det aktuelle forslag  

 søges grundlaget for en koordineret og fleksibel indsats på  

 området sikret.
 Med forslaget etableres der hjemmel for ministeren til at  

 iværksætte erhvervsfremmeinitiativer inden for rammerne af lovens  

 § 2 og § 3. Hensigten med forslaget er især at  

 imødekomme behov for, at erhvervsfremmesystemet i højere grad  

 kan tilpasse sig udfordringerne på forskellige områder og  

 på forskellige tidspunkter ved igangsættelse eller fremskyndelse  

 af initiativer, fx hvor der er tale om særligt risikofyldte  

 udviklingsprojekter eller hvor det skønnes påkrævet med en  

 hurtig og smidig implementering af et konkret initiativ, fx som følge  

 af finanslovsforlig.
 Bestemmelsen vil især være relevant inden for  

 lovens § 2, nr. 1, 8 og 9, vedrørende medfinansiering af  

 særligt risikofyldte udviklingsprojekter, regionale og lokale  

 erhvervsfremmende foranstaltninger samt midlertidige initiativer til fremme  

 af den erhvervsmæssige udvikling i egne af landet, hvor dette er  

 særligt påkrævet, samt med anvendelsen af finansielle  

 instrumenter og økonomiske incitamenter inden for rammerne af  

 § 3. Forslaget svarer til § 6, stk. 2, i lov nr. 221 af 27.  

 marts 1996 om teknologisk service, hvorefter ministeren, ligesom Rådet  

 for Teknologisk Service, har hjemmel til at iværksætte  

 initiativer på lovens område.
 § 3 a, stk. 2, giver erhvervsministeren hjemmel  

 til at henlægge administrationen af initiativer iværksat efter  

 stk. 1, til Erhvervsfremme Styrelsen.
 Bestemmelsen etablerer samtidig hjemmel for  

 erhvervsministeren til at fastsætte regler om, at Erhvervsfremme  

 Styrelsens afgørelser efter stk. 1, kan indbringes for  

 Erhvervsankenævnet.
 I henhold til lov om erhvervsfremme er afgørelser  

 truffet af Bevillingsudvalget og Erhvervsudviklingsrådet endelige.  

 Afgørelser truffet af Erhvervsfremme Styrelsen efter bemyndigelse fra  

 Erhvervsudviklingsrådet eller Bevillingsudvalget kan i dag  

 påklages til henholdsvis rådet eller udvalget.
Erhvervsudviklingsrådet og Bevillingsudvalget er  

 nedsat med henblik på at varetage opgaver vedrørende  

 erhvervsudviklingen generelt og bevillingssager indenfor lov om  

 erhvervsfremme.
Rekursbehandling i de to udvalgs regi vurderes som uegnet,  

 både med hensyn til erhvervelse af faglig indsigt og som overordnet  

 styringsinstrument.
Samtidig ønskes de to udvalgs muligheder for at  

 bevare fokuseringen på de primære opgaver opretholdt, hvorfor de  

 to udvalg bør frigøres fra opgaver, der indebærer  

 rekursbehandling.
 Indførelse af bemyndigelsesbestemmelsen, der giver  

 mulighed for en klageadgang til Erhvervsankenævnet og en mulighed for  

 at fastsætte regler om, at afgørelser ikke kan indbringes for  

 anden administrativ myndighed, følger denne udvikling og har samtidig  

 til hensigt at harmonisere og præcisere klageadgangen i lov om  

 erhvervsfremme.
 Herved opnås en for borgeren mere betryggende, klar  

 og sammenhængende klagebehandlingsprocedure, der er placeret i en  

 uafhængig klageinstans, som er sammensat med henblik på at  

 behandle klagesager.
 For at sikre afgrænsningen af afgørelser, der  

 kan påklages til Erhvervsankenævnet, foreslås det at lade  

 Erhvervsankenævnet bedømme klager over forvaltningsprocessen og  

 hjemmelsspørgsmål, hvorimod der ikke vil kunne klages over  

 udmøntningen af den erhvervspolitiske prioritering.
§ 3 a, stk. 3, indeholder forslag om hjemmel for  

 erhvervsministeren til at bemyndige Erhvervsfremme Styrelsen til at  

 henlægge visse sagsforberedende administrative opgaver til anden  

 offentlig myndighed eller privat institution.
Bemyndigelsen kan gives,  

 når Erhvervsfremme Styrelsens konkrete erfaringer eller særlige  

 faglige forhold i forbindelse med de enkelte ordninger taler for  

 henlæggelse.
Afgørelseskompetencen bevares i styrelsens  

 regi.
Som et led i den administrative praksis ved  

 implementeringen af erhvervsfremmeordninger er der ud fra ønsket om  

 større faglighed og effektivitet forsøgsvis gjort erfaringer  

 med inddragelse af eksterne operatører i opgaveløsningen.
Dette  

 er sket fx i forbindelse med ordningerne Erhvervsforskere, Gratis  

 Rådgivning samt i forbindelse med behandlingen af ansøgninger  

 til EDI-projekter, hvor der efter en konkret vurdering i de enkelte  

 tilfælde er udlagt sagsforberedende, administrative opgaver, og hvor  

 afgørelseskompetencen har været bevaret i Erhvervsfremme  

 Styrelsen.
 Erfaringerne fra disse ordninger viser, at det er  

 hensigtsmæssigt, og af faglige årsager nødvendigt, i et  

 vist omfang at kunne delegere sådanne sagsforberedende administrative  

 opgaver til eksterne aktører.
 Det er derfor fundet hensigtsmæssigt at etablere  

 hjemmel i loven til delegation af sagsforberedende administrative  

 opgaver.
Erhvervsministeren får med forslaget hjemmel til at  

 bemyndige Erhvervsfremme Styrelsen til at henlægge sagsforberedende  

 administrative opgaver til anden offentlig myndighed eller privat  

 institution.
Bemyndigelsen foreslås givet, når Erhvervsfremme  

 Styrelsens konkrete erfaringer eller særlige faglige forhold i  

 forbindelse med de enkelte ordninger taler for henlæggelse.
Der  

 tænkes udstedt en bekendtgørelse for hvert enkelt tilfælde  

 af delegation efter bestemmelsen.
Til nr. 2 Med § 6, stk. 3, 3. pkt., foreslås indsat  

 en bemyndigelsesbestemmelse, der giver mulighed for, at erhvervsministeren  

 kan fastsætte regler om, at klageadgangen henlægges til  

 Erhvervsankenævnet eller afskæres.
Erhvervsfremme Styrelsens afgørelse, som  

 træffes efter bemyndigelse fra Erhvervsudviklingsrådet til  

 Erhvervsfremme Styrelsen, kan påklages til  

 Erhvervsudviklingsrådet.
Denne klageadgang foreslås i stedet  

 efter ministerens bestemmelse henlagt til Erhvervsankenævnet eller  

 afskåret.
 Der henvises endvidere til bemærkningerne til  

 § 3 a, stk. 2.
Til nr. 3 Med § 9, stk. 2, 2. pkt., foreslås indsat  

 en bemyndigelsesbestemmelse, der giver mulighed for, at erhvervsministeren  

 kan fastsætte regler om, at klageadgangen henlægges til  

 Erhvervsankenævnet.
Erhvervsfremme Styrelsens afgørelse, som  

 træffes efter bemyndigelse fra Bevillingsudvalget, kan påklages  

 til Bevillingsudvalget.
Denne klageadgang foreslås i stedet henlagt til  

 Erhvervsankenævnet eller afskåret efter ministerens  

 bestemmelse.
 Der henvises endvidere til bemærkningerne til  

 § 3 a, stk. 2.
Til nr. 4 § 10, stk. 2, foreslår, at laboratorier og  

 virksomheder i udlandet kan akkrediteres ved særskilt kontrakt.
DANAK  

 er en indtægtsdækket del af Erhvervsfremme Styrelsen, der  

 forestår akkrediteringen af virksomheder, herunder behandling og  

 godkendelse af ansøgninger samt tilsyn med akkrediteringen i  

 overenstemmelse med regelgrundlaget.
Forslaget vil give mulighed for, at  

 DANAK fremover har hjemmel til at imødekomme behov for akkreditering  

 af danske og udenlandske virksomheder i udlandet. Ændringen vil  

 også indebære en forbedret konkurrencesituation for DANAK over  

 for andre landes akkrediteringsorganer, som opererer i og uden for Danmark.  

 Bestemmelsen er samtidig omformuleret og præciseret, således at  

 bestemmelsen anvender de samme begreber og aktører, som i dag anvendes  

 i forbindelse med akkreditering.
Til nr. 5 I § 10, stk. 4, udgår henvisningerne til  

 certificering m.v.
Forslaget indebærer en præcisering.  

 Certificering er et kontraktforhold mellem to private parter.
Adgangen til at  

 tilbagekalde en certificering i den nuværende lovtekst er derfor ikke  

 relevant.
Til nr. 6 I § 10, stk. 5 og to steder i § 10,  

 stk. 7, udgår henvisninger, der vedrører beskikkelse som  

 vejer og måler.
Reglerne om vejere målere blev ophævet pr.  

 1. januar 1997 Til nr. 7 I § 12, stk. 2, foreslås  

 myndighedsadgangen uden retskendelse til ejendomme m.v. afskaffet for  

 så vidt angår akkrediteret teknisk prøvning, inspektion og  

 certificering.
Akkreditering er en frivillig foranstaltning.
Da  

 bestemmelsen i § 10, stk. 4, giver adgang til at tilbagekalde en  

 akkreditering, er der ikke behov for en myndighedsadgang uden  

 retskendelse.
 Henvisninger der vedrører akkrediteret teknisk  

 prøvning, inspektion og certificering udgår dermed af  

 bestemmelsen.
Til nr. 8 I § 13 a, stk. 1 og stk. 3, foreslås  

 »Kongeriget Danmarks Hypotekbank og Finansforvaltning (Hypotekbanken)« og  

 »Hypotekbanken« ændret til »Finansstyrelsen«.
Til nr. 9 I § 13 c, foreslås en udvidelse af  

 erhvervsministerens beføjelser til at udstede administrative  

 forskrifter efter bestemmelsen til også at omfatte initiativer efter  

 lovens §§ 2, 3, 3 a og 4, for initiativer, der ikke er omfattet af  

 § 5, stk. 3, og for initiativer iværksat efter §§ 7, 9,  

 9 a og 9 b.
Lov om erhvervsfremme indeholder i sin nuværende  

 form ikke hjemmel til at fastsætte administrative forskrifter for alle  

 initiativer iværksat med hjemmel i loven.
Det drejer sig konkret om  

 initiativer iværksat efter bestemmelsernes §§ 2, 3 og 4, for  

 initiativer, der ikke er omfattet af § 5, stk. 3, og for  

 initiativer iværksat efter §§ 7, 9, 9 a og 9 b.
Der er behov for  

 et formaliseret forvaltningsgrundlag, når der skal implementeres mere  

 generelle erhvervsfremmeinitiativer, hvor der pålægges borgerne  

 pligter eller rettigheder i forhold til det offentlige, eller hvor der sker  

 en normering af retsstillingen mellem borgerne indbyrdes.
Uden en  

 kundgørelse af retningslinier og kriterier for de enkelte initiativer  

 i bekendtgørelsesform er retningslinier og kriterier for de enkelte  

 ordninger ikke bindende i forhold til borgerne.
 Den hidtidige administrative praksis ved information om  

 erhvervsfremmeinitiativer har været alternative informationstiltag,  

 bl.a. i form af brochurer, vejledninger m.v.
 Denne praksis lever ikke op til Justitsministeriets  

 vejledning om udarbejdelse af administrative forskrifter, der henstiller  

 anvendelse af bekendtgørelsesformen, hvis reglerne skal normere  

 retsstillingen mellem borgere indbyrdes eller pålægge borgere  

 pligter eller rettigheder over for det offentlige.
Manglen på administrative forskrifter viser sig  

 også i de tilfælde, hvor styrelsens afgørelse indeholder  

 et afslag.
Forvaltningslovens regler forudsætter således, at der  

 ved afslag henvises til de regler, en afgørelse er truffet efter.
 Det er med forslaget hensigten at lette  

 udmøntningen af generelle erhvervsfremmeforanstaltninger for at  

 opnå en nem, administrativ indgang til de tilbud, der opstilles, og at  

 sikre klare retningslinier for tilsyn og kontrol i forbindelse hermed.
 Erhvervsministeren foreslås på den baggrund  

 tildelt hjemmel til at udstede administrative forskrifter, der indeholder  

 retningslinier og kriterier vedrørende administrationen af ordninger,  

 der etableres efter §§ 2, 3, 3 a og 4, for initiativer, der ikke er  

 omfattet af § 5, stk. 3, og for initiativer iværksat efter  

 §§ 7, 9, 9 a og 9 b.
Til nr. 10 Efter § 13 c, indsættes § 13 d, der giver  

 erhvervsministeren adgang til at fastsætte regler om  

 gennemførelse af Fællesskabets bestemmelser om  

 informationsprocedurer.
 I 1983 vedtog Rådet direktiv 83/189/EØF om en  

 informationsprocedure med hensyn til tekniske standarder og forskrifter.  

 Direktivet blev efter flere ændringer kodificeret Rådets direktiv  

 98/34/EF af 22. juni 1998, som senere er blevet ændret ved Rådets  

 direktiv 98/48/EF.
 Direktivet forpligter nationale myndigheder til at  

 notificere udkast til tekniske forskrifter, inden disse sættes i kraft.  

 I Danmark er direktivet hidtil blevet gennemført ved cirkulære  

 nr. 86 af 16. juni 1995, da det er myndighederne, der er forpligtede til at  

 informere Kommissionen om udkast til tekniske forskrifter.
Domstolen har midlertidigt fastslået, at den enkelte  

 borger kan påberåbe sig direktivet ved national ret.
For at  

 klargøre dette bør gennemførelsen af direktivet for  

 fremtiden ske i form af en bekendtgørelse i stedet for et  

 cirkulære.
Der er ikke i den eksisterende lov hjemmel til at udstede  

 sådanne bekendtgørelser. Ændringen indebærer, at der  

 fremover i bekendtgørelsesform kan fastsættes regler, der sikrer  

 Danmarks opfyldelse af direktivet.
Til nr. 11 § 14, stk. 1, nr. 3, ophæves da § 13  

 c, stk. 2, der bliver § 13 c, stk. 1, ændres til en  

 bestemmelse, der hjemler udstedelse af forskrifter om afgivelse af  

 oplysninger m.v.
Muligheden for at sanktionere fremtidig overtrædelse  

 af § 13 c, stk. 1, skal derfor hjemles i § 14, stk. 2, og  

 ikke som hidtil efter bestemmelsen i § 14, stk. 1, nr. 3.
 Efter § 14, stk. 2, kan der i forskrifter, der  

 udfærdiges i henhold til loven, fastsættes straf af bøde  

 for overtrædelse af bestemmelser i forskrifterne.
Til § 2 Loven træder i kraft den 1. januar 2000.
Til § 3 Loven gælder ikke for Grønland og  

 Færøerne, men kan ved kongelig anordning sættes i kraft  

 for disse landsdele med de afvigelser, som de særlige  

 grønlandske og færøske forhold tilsiger.
 1)  Europaparlamentets og Rådets direktiv 98/34/EF af 22. juni 1998  

 om informationsprocedure med hensyn til tekniske standarder og forskrifter  

 som ændret ved direktiv 98/48/EF.
