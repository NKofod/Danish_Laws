Betænkning afgivet af Uddannelsesudvalget den 27. januar  

 2004 Betænkning over Forslag til lov om uddannelserne til højere handelseksamen  

 (hhx) og  

  

 højere teknisk eksamen (htx) [af  

 undervisningsministeren (Ulla Tørnæs)] 1. Ændringsforslag Der er stillet 6 ændringsforslag til lovforslaget.  

 Undervisningsministeren har stillet ændringsforslag nr. 1-3 og 5.  

 Enhedslistens  

 medlem af udvalget har stillet ændringsforslag nr. 4 og 6.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 31. oktober 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget skal ses i sammenhæng med forslag til lov om  

 uddannelsen til studentereksamen (stx) (gymnasieloven) (lovforslag nr.
L 33),  

 forslag til lov om uddannelsen til højere forberedelseseksamen (hf-loven)  

 (lovforslag nr.
L 35) og forslag til lov om ændring af forskellige love på  

 Undervisningsministeriets område (lovforslag nr.
L 36).
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 5. december 2002 dette udkast  

 til  

 udvalget, jf. (2002-03) alm. del  bilag 155. Den 10. oktober 2003  

 sendte undervisningsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Handelsskolernes Lærerforening og  

 Landssammenslutningen af Handelsskoleelever.
 Undervisningsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
 Det er anført i de almindelige bemærkninger pkt. 4.1. og  

 bemærkningerne til § 6, stk. 1, om optagelse på de gymnasiale uddannelser, at  

 de faglige adgangskrav til de gymnasiale uddannelser bl.a. kan være aflagt  

 afgangsprøve fra folkeskolen i dansk, matematik, fysik/kemi/biologi, engelsk  

 og  

 2. fremmedsprog eller de tilsvarende 10. klasse-prøver.
Prøven i biologi forventes først indført i folkeskolen i 2006,  

 og det kan derfor først kræves, at ansøgere til de gymnasiale uddannelser har  

 aflagt denne prøve fra og med 2006. Endvidere forventes det, at der i 2007  

 vil  

 blive koblet en prøve i geografi på prøven i fysik/kemi/biologi.
Prøve i  

 geografi vil altså først kunne kræves aflagt fra og med en eventuel  

 indførelse  

 af prøven fra og med 2007.
 I forhold til bemærkningerne til lovforslagets § 5, stk. 1, skal  

 det præciseres, at ansøgere, der ikke opfylder de betingelser, der er nævnt i  

 pkt. a og b i bemærkningerne, men som opfylder de faglige betingelser eller  

 har  

 kvalifikationer svarende hertil, kan optages på grundlag af skolens vurdering  

 af ansøgerens eventuelle standpunktskarakter, prøveresultater fra forudgående  

 undervisning, udtalelser om ansøgerens kvalifikationer og eventuelt en  

 samtale  

 samt en eventuel optagelsesprøve tilsvarende det almene gymnasium.
4. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL) indstiller  

 lovforslaget til  

  

 vedtagelse  

  

 med de af  

 undervisningsministeren stillede ændringsforslag.
Flertallet vil stemme imod  

 de  

 af Enhedslisten stillede ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget er tilfredse med, at der er sikret en bred opbakning  

 til  

 den mest markante reform siden 1871. De gymnasiale uddannelser bliver nu  

 fremtidssikret og styrket.
De gymnasiale uddannelser er for mange unge et vigtigt led  

 mellem folkeskolen og alle former for videregående uddannelser.
Derfor er det  

 afgørende, at de gymnasiale uddannelser lægger vægt på at være  

 studieforberedende, at de giver de unge en reel studiekompetence.
Det er  

 sikret  

 i reformen.
 De studerende skal og vil fremover kunne mærke en markant  

 forskel fra folkeskolen, og de skal blive i stand til at arbejde på  

 forskellige  

 måder, blive mere selvstændige og i stand til i langt højere grad at tage  

 ansvar for egen læring.
 Med reformen af fremtidens gymnasiale uddannelser sikres  

 muligheden for at styrke både den faglige fordybelse og den brede  

 almendannelse, samtidig med at det sikres, at viden og almendannelse ikke  

 skilles ad.
For partierne er det vigtigt at slå fast, at de gymnasiale  

 uddannelser er ligeværdige.
Hver uddannelse skal værne om sin egen klare  

 profil, men skal samtidig ses i sammenhæng med de øvrige uddannelser.
Derfor  

 skal det faglige niveau være ens på tværs af uddannelserne.
For Venstre, Dansk Folkeparti og Det Konservative Folkeparti er  

 den styrkede faglighed meget væsentlig.
Med de udfordringer,  

 velfærdssamfundet  

 står over for, er det nødvendigt, at der stilles større krav til de  

 studerende,  

 end der gøres i dag.
Det faglige indhold skal på dagsordenen fra den første  

 dag  

 i de gymnasiale uddannelser.
Bl.a. derfor understreger partierne, at  

 grundforløbet ikke må udvikle sig til et udvidet ruskursus.
Undervisningen på de gymnasiale uddannelser skal tage  

 udgangspunkt i de enkelte fag.
Samspillet mellem fagene er en af de største  

 udfordringer, der kommer.
Det er vigtigt, at underviserne ser denne opgave  

 som  

 en spændende udvikling.
Faglighed er vigtigt, samspil er spændende, men  

 faglighed og samspil i kombination er afgørende for denne reforms succes.  

 Partierne ser frem til, at alle medarbejdere på de berørte  

 uddannelsesinstitutioner tager den udfordring op og benytter de muligheder  

 for  

 efteruddannelse, som der er sat midler af til i forbindelse med reformen.
 Venstre, Dansk Folkeparti og  

 Det Konservative Folkeparti ser gymnasiereformen som et stort skridt fremad  

 for  

 kvaliteten i det danske uddannelsessystem.
Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget betragter de fire love  

 vedrørende det almene gymnasium (stx), højere forberedelseseksamen (hf),  

 højere  

 handelseksamen (hhx) og højere teknisk eksamen (htx) som en helhed.
Det er  

 positivt, at der er fire gymnasiale uddannelser, som har hver sin profil, og  

 som unge kan vælge imellem.
Der har været et behov for en reform af de  

 gymnasiale uddannelser, ikke mindst af det almene gymnasium, da det er den  

 uddannelse, der senest har været gennem en reform.
 For partierne er det meget positivt, at der i lovgivningen er  

 kommet formålsbestemmelser, der både understreger uddannelsernes  

 almendannende  

 og studieforberedende karakter, og at det fremhæves, at der i uddannelsen er  

 et  

 dannelsesperspektiv.
Bl.a. fordi hhx og htx de senere år har gennemgået flere  

 ændringer, er reformen for disse uddannelser mindre vidtgående.
Men som noget  

 positivt kan det fremhæves, at det nu bliver lettere at overføre merit fra én  

 gymnasial uddannelse til en anden og at tage elementer af en  

 ungdomsuddannelse  

 ved at tage fag på en anden uddannelse.
Studieretningsforløbet er godt, fordi  

 det giver mulighed for samarbejde fag imellem i langt højere grad end i dag.  

 Det sikrer både bredden og dybden i uddannelserne.
 Uanset at partierne ubetinget er tilhængere af de bindinger  

 mellem fag, som f.eks. følger med indførelse af  

    

  

 studieretningsforløb, lægger partierne også meget vægt på, at skolerne  

 har den størst mulige frihed i forhold til, hvad der lokalt er muligheder  

 for.
Socialdemokratiet, Socialistisk Folkeparti, Det Radikale Venstre  

 og Kristendemokraterne stemmer imod de af Enhedslisten stillede  

 ændringsforslag, fordi der er indgået en aftale med regeringen og Dansk  

 Folkeparti, hvor en række af partiernes synspunkter er blevet tilgodeset.
Men  

 det er jo sjældent, at man får alt, når mange partier er med i en aftale.  

 Derfor er det heller ikke nogen hemmelighed, at Socialdemokratiet,  

 Socialistisk  

 Folkeparti, Det Radikale Venstre og Kristendemokraterne gerne havde set, at  

 nogle forslag svarende til Enhedslistens ændringsforslag var blevet  

 tilgodeset.  

 Partierne mener, at det burde være muligt at gå til gruppeeksamen.
Det  

 forekommer ikke logisk, at gruppeeksamener er tilladt stort set alle steder i  

 det danske uddannelsessystem, men ikke i de gymnasiale ungdomsuddannelser.
Partierne havde også gerne set, at der kunne fastsættes et loft  

 over klassekvotienter.
Derfor arbejdede Socialdemokratiet, Socialistisk  

 Folkeparti, Det Radikale Venstre og Kristendemokraterne under forhandlingerne  

 ligesom Enhedslisten for, at »antallet af elever i stamklasser må normalt  

 ikke  

 overstige 28 elever«.
Men det kunne der ikke blive enighed med regeringen om.  

 Derfor er der fortsat ikke noget loft over klassekvotienterne.
Men i stedet  

 for  

 som Enhedslisten at stå fast på deres principielle opfattelser på alle  

 punkter  

 har partierne valgt at få så mange ændringer ind, at det samlede resultat  

 blev  

 så godt, som tilfældet er, og som Socialdemokratiet, Socialistisk Folkeparti,  

 Det Radikale Venstre og Kristendemokraterne derfor fuldt ud kan støtte.
 Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling, men  

 stemmer for de stillede ændringsforslag.
 Enhedslistens medlem af udvalget finder, at forliget om hhx og  

 htx indeholder gode og dårlige elementer og en række ting, der kan udvikles  

 progressivt eller bruges reaktionært.
Aftalen om hhx og htx indfører den såkaldte »uddannelsestid«.  

 Aftalen udvider undervisningsbegrebet til også at omfatte bl.a. forelæsninger  

 og virtuel undervisning Det betyder, at der er åbnet en ladeport for, at man  

 kan lade klassekvotienterne stige yderligere.
Begrebet uddannelsestid kan  

 bruges progressivt og kan skabe et bedre udgangspunkt for de gymnasiale  

 uddannelser på det merkantile og det tekniske område, men begrebet  

 uddannelsestid åbner også for massive nedskæringer og forringelser.
Begrebet  

 uddannelsestid åbner for, at man kan bruge en variation af uddannelses- eller  

 undervisningsmetoder, men i og med, at man ikke lægger et loft ind for, hvor  

 mange lærere der skal være pr. elev  altså laver en lærer-elev-ratio  

  ender  

 det med at være et redskab for nedskæringer.
Det er hovedløst at lave så stort et stykke arbejde for at ændre  

 uddannelserne og så efterlade en ladeport på størrelse med indgangen til Skt.  

 Peters-kirken for nedskæringer.
De stigende klassekvotienter på landets  

 handelsskoler og tekniske skoler er kilde til for lidt tid til den enkelte  

 elev, til dårligt arbejdsmiljø og til frasortering af de bogligt svageste.  

 Flere elever pr. lærer betyder reelt mindre faglighed.
Derfor er det med en  

 åbning  

 for forelæsninger og virtuel undervisning helt afgørende, at der sættes et  

 loft  

 for, hvor mange elever der gennemsnitligt er pr. lærer.
Det ville regeringen  

 desværre ikke være med til.
 Enhedslisten har derfor stillet ændringsforslag om, at der  

 indføres et sådant loft på maksimalt 28 elever.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af  

  

 udvalget:
Til § 5 1)  

  

 I  

  

 stk. 1  

  

 ændres »folkeskolens 9. klasse« til: »folkeskolen«, og »stk.  

 3« ændres til: »stk. 4«.
[Redaktionel ændring] 2)  

  

 I  

  

 stk. 2  

  

 ændres »stk. 3 og 4« til: »stk. 4 og 5«.
[Redaktionel ændring] 3)  

  

 I  

  

 stk. 3, 1. pkt.,  

  

 ændres »1. eller 2. g.« til: »1. eller 2. år«, og  

 »2. eller 3. g.« ændres til: »2. eller 3. år«.
[Redaktionel ændring] Af  

 	  

    

 et  

  

 mindretal  

  

 (EL):
Til § 26 4)  


  

 Stk.  

 2  

  

 affattes således:
»Stk. 2.  

  

 Der er mulighed  

 for, at elever kan vælge at gå til eksamen i en gruppe.« [Indførelse af mulighed for gruppeeksamen] Af  

 	  

    

  

 undervisningsministeren,  

  

 tiltrådt af  

  

 udvalget:
Til § 37 5)  


  

 Stk.  

 1, 1. pkt.,  

  

 affattes således:
»En elev kan klage til undervisningsministeren over skolens  

 afgørelser i pædagogiske anliggender inden 2 uger, fra afgørelsen er meddelt  

 eleven, jf. dog stk. 2.« [Redaktionel ændring] Af  

 	  

    

 et  

  

 mindretal  

  

 (EL):
Ny paragraf 6)  

  

 Efter § 47 indsættes i  

  

 kapitel 10  

  

 som ny paragraf:
»§ 01.  

  

 Der fastsættes en klassekvotient, således at der maksimalt må være 28 elever  

 i  

 en stamklasse.
Samtidig gøres loftet fleksibelt, således at der altid er  

 sikret  

 lærertid pr. 28 elever pr. time.« [Indførelse af klassekvotient på maksimalt 28 elever] Bemærkninger Til nr. 1 Ændringsforslaget er alene en redaktionel ændring, der  

 indebærer, at § 5, stk. 1, dels får en sproglig formulering, der er identisk  

 med den tilsvarende bestemmelse i lov om uddannelsen til studentereksamen  

 (stx)  

 (gymnasieloven), dels kommer til at henvise til den rette bestemmelse.
Til nr. 2 Ændringsforslaget er alene en redaktionel ændring, der  

 indebærer, at § 5, stk. 2, herefter kommer til at henvise til de rette  

 bestemmelser.
Til nr. 3 I uddannelserne til højere handelseksamen (hhx) og højere  

 teknisk eksamen (htx) anvendes ikke betegnelserne 1., 2. eller 3. g., men 1.,  

 2. eller 3. år.
Det foreslås at anvende samme sprogbrug i lovforslaget, som  

 uddannelsesinstitutionerne anvender.
Til nr. 4 Ændringsforslaget giver eleverne mulighed for at vælge at gå til  

 eksamen i en gruppe, da Enhedslisten mener, at eleverne selv skal bestemme,  

 om  

 de ønsker at gå til eksamen individuelt eller i en gruppe.
 Danmarks Evalueringsinstitut har peget på en række fordele ved  

 gruppeeksamen, bl.a. større tryghed og mindre nervøsitet hos eleven, og at  

 gruppeeksamen kræver mere end faglige kompetencer, f.eks. evne til  

 samarbejde.  

 Der er dog også ulemper ved gruppeeksamen.
 Enhedslisten mener, at det er eleverne selv, der bør bedømme  

 fordele og ulemper ved at gå til gruppeeksamen og ikke politikere eller  

 smagsdommere på Christiansborg.
Til nr. 5 Det forslås, at klagebestemmelsen i lov om uddannelserne til  

 højere handelseksamen (hhx) og højere teknisk eksamen (htx) formuleres  

 identisk  

 med de tilsvarende bestemmelser i lov om uddannelsen til studentereksamen  

 (stx)  

 (gymnasieloven) og lov om uddannelsen til højere forberedelseseksamen  

 (hf-loven), idet der ikke er tilsigtet forskelligheder.
Til nr. 6 Landet over stiger klassekvotienten.
Flere elever i klassen vil  

 altid betyde mindre tid til den enkelte elev.
Det er til skade for dem, der  

 ønsker at dygtiggøre sig, og til skade for dem, der har svært ved at følge  

 med.  

 Derfor skal gymnasiereformen bruges til at sikre et fleksibelt loft over  

 klassekvotienten.
Således skal der indføres et loft på eksempelvis 28 elever  

 -  

 et loft, der sikrer lærertid pr. 28 elever pr. time.
Således skal det i  

 fremtidens gymnasiale uddannelser være muligt at benytte sig af eksempelvis  

 forelæsninger, lærerfri timer, det virtuelle gymnasium og andre pædagogiske  

 tiltag, hvis blot eleverne er sikret, at de mistede lærertimer kommer igen.  

 Med  

 andre ord: Hvis 250 elever har været til 2 timers forelæsning, skal eleverne  

 dermed tjene lærertimer op, som så kan bruges til at gå ud i mindre grupper.
Else Winther Andersen (V)   

  

 fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Birgitte Josefsen (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)   

  

 nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 34 Bilagsnr.
