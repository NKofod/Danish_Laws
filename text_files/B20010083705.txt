Bekendtgørelse om dosisdispensering af  

 lægemidler I medfør af § 38, stk. 1, § 42, stk. 1, nr. 3,  

 § 43 og § 72, stk. 2, i lov om apoteksvirksomhed, jf.  

 lovbekendtgørelse nr. 657 af 28. juli 1995, som ændret ved lov  

 nr. 493 af 7. juni 2001 fastsættes:
§ 1. Ved dosisdispensering forstås, at et  

 lægemiddel på apotek eller sygehusapotek påfyldes en  

 doseringsbeholder, som er tilpasset lægemidlets konkrete anvendelse.  

 Doseringsbeholderen kan indeholde en eller flere doseringer af et eller flere  

 lægemidler.
De enkelte doseringer skal være klart adskilt fra  

 hinanden.
Til dosisdispensering må kun anvendes egnede  

 færdigpakkede farmaceutiske specialiteter.
Stk. 2. Dosisdispensering kan foretages til 1)	personer, institutioner og virksomheder, der som led i  

 patientbehandling, redningstjeneste e.l. anvender lægemidler med  

 henblik på indgift i patienter, 2)	bestemte (navngivne) patienter, der er i behandling på et  

 sygehus eller en anden institution omfattet af sygehuslovens § 3,  

 eller 3)	andre bestemte (navngivne) patienter.
 Stk. 3. Der må ikke foretages dosisdispensering, hvis  

 der findes en færdigvarepakning af en farmaceutisk specialitet, som er  

 egnet til den påtænkte konkrete anvendelse.
§ 2. Dosisdispensering må i de i § 1,  

 stk. 2, nr. 1 og 2, nævnte tilfælde foretages efter  

 forskrift fra en person, der i henhold til bekendtgørelse om recepter  

 er berettiget til at ordinere eller rekvirere de pågældende  

 lægemidler.
Forskriften kan omfatte dosisdispensering en eller flere  

 gange eller på ubestemt tid indtil den tilbagekaldes.
Stk. 2. Dosisdispensering må i det i § 1,  

 stk. 2, nr. 3, nævnte tilfælde kun foretages, når der  

 foreligger et doseringskort og en recept på de receptpligtige  

 lægemidler, der indgår i dosisdispenseringen.
Der må  

 højst udleveres dosisdispenserede lægemidler til 14 dages  

 forbrug ad gangen.
Stk. 3. Doseringskortet udfærdiges af patientens  

 læge eller af apoteket efter aftale med lægen.
Hvis  

 dosisdispenseringen ikke er foreskrevet af en læge, kan doseringskortet  

 udfærdiges af apoteket i samråd med patienten.
Doseringskortet  

 skal indeholde de i bilag 1 nævnte oplysninger.
Apoteket skal udlevere  

 en kopi af doseringskortet til patienten.
 Stk. 4. Doseringskortet kan omfatte dosisdispensering en eller  

 flere gange eller på ubestemt tid indtil de tilbagekaldes, dog  

 højst 2 år.
Stk. 5. Dosisdispensering skal foretages i overensstemmelse  

 med oplysningerne i forskrift eller doseringskort.
Forskriften eller  

 doseringskortet skal af apoteket eller sygehusapoteket forsynes med dato for  

 ekspedition og apotekets eller sygehusapotekets navn.
Forskriften eller  

 doseringskortet skal opbevares på apoteket mindst 1 år efter den  

 seneste dosisdispensering.
§ 3. Et apotek eller sygehusapotek kan bryde  

 færdigvarepakningen til en farmaceutisk specialitet for at foretage  

 dosisdispensering.
Den indre emballage til sterile lægemidler og ikke  

 doserede lægemidler må dog ikke brydes.
 Stk. 2. Ved dosisdispensering til de i § 1, stk. 2,  

 nr. 3, nævnte personer må der kun anvendes kapsler og tabletter,  

 dog ikke bruse- og smeltetabletter.
Stk. 3. Ved dosisdispensering til de i §1, stk. 2, nr. 3,  

 nævnte personer må der ikke anvendes lægemidler, der  

 indebærer risiko for afsmitning til andre lægemidler af 1)	højrisikostoffer, fx cytostatika og kønshormoner,  

 eller 2)	allergifremkaldende stoffer, fx penicilliner og  

 cefalosporiner.
§ 4. Emballage, der anvendes til dosisdispensering  

 (doseringsbeholderen), skal være godkendt af Lægemiddelstyrelsen.  

 Doseringsbeholderen skal yde tilstrækkelig beskyttelse af de  

 dosisdispenserede lægemidler, og være let at åbne for  

 patienter med funktionsnedsættelse.
Beholderen må endvidere ikke  

 afgive stoffer, som kan påvirke lægemidlernes kvalitet.  

 Specifikationerne for doseringsbeholderen skal være i overensstemmelse  

 med de krav til lægemiddelemballage, som fremgår af Danske  

 Lægemiddelstandarder.
 Stk. 2 Lægemiddelstyrelsen offentliggør i  

 Statstidende oplysninger om nye typer af beholdere til dosisdispensering.
§ 5. Doseringsbeholderen skal mærkes med  

 lægemidlets navn (særnavn), styrke og lægemiddelform,  

 anvendelsesmåde, kontrolnummer, jf. stk. 3, udløbsdato for  

 doseringsbeholderen, jf. stk. 4, og navnet på det apotek eller  

 sygehusapotek, som har foretaget dosisdispenseringen.
Doseringsbeholderen  

 skal tillige mærkes med dag og tidspunkt for indtagelse.
Ved  

 dosisdispensering til de i § 1, stk. 2, nr. 3, nævnte  

 patienter skal doseringsbeholderen endvidere mærkes med patientens  

 navn.
 Stk. 2. Når dosisdispenserede lægemidler udleveres  

 til de i § 1, stk. 2, nr. 3, nævnte patienter, skal der  

 vedlægges eller tilbydes patienten en kopi af indlægssedlerne til  

 samtlige de lægemidler, der findes i doseringsbeholderen.
 Stk. 3. Kontrolnummeret, der tildeles af apoteket eller  

 sygehusapoteket, skal sikre, at doseringsbeholderen kan identificeres helt  

 frem til modtageren, og at et dosisdispenseret lægemiddel kan opspores  

 ud fra dets batchnummer.
Stk. 4. Udløbsdatoen skal anføres som  

 "Anvendes inden ..." eller "Anvendes før ...".  

 Udløbsdatoen skal tilpasses lægemidlernes holdbarhedstid efter  

 dosisdispenseringen.
Udløbsdatoen på doseringsbeholderen  

 må ikke overstige 4 uger fra det tidspunkt, hvor lægemidlerne er  

 udtaget fra den originale emballage, med mindre Lægemiddelstyrelsen,  

 efter ansøgning fra indehaveren af markedsføringstilladelsen  

 til de enkelte lægemidler, har fastsat en længere holdbarhedstid  

 ved dosisdispensering for samtlige lægemidler, der indgår i  

 doseringsbeholderen.
§ 6. Dosisdispensering skal foretages forsvarligt  

 og omhyggeligt.
Det skal herunder sikres, at der ikke sker fejl i forbindelse  

 med dosisdispenseringen, samt at lægemidlernes kvalitet ikke forringes,  

 og at deres egenskaber ikke ændres.
Reglerne om fremstilling af  

 lægemidler i bekendtgørelse om god fremstillingspraksis (GMP) og  

 god distributionspraksis (GDP) for lægemidler finder anvendelse  

 på maskinel dosisdispensering.
 Stk. 2. Det apotek eller sygehusapotek, der udleverer  

 dosisdispenserede lægemidler til brugeren, skal kontrollere, at  

 indholdet i doseringsbeholderen er i overensstemmelse med den forskrift eller  

 det doseringskort, der ligger til grund for dosisdispenseringen.
Stk. 3. Arbejdsgange og rutiner på apotek og  

 sygehusapotek skal tilrettelægges således, at der er  

 fornøden kontrol med og sikkerhed for, at forskrifter om  

 dosisdispensering bliver ekspederet korrekt, og at modtagerne af  

 dosisdispenserede lægemidler i fornødent omfang bliver  

 informeret om de leverede lægemidler, herunder anvendelse, opbevaring  

 m.v.
Det skal i mindst 3 måneder efter ekspedition af dosisdispenserede  

 lægemidler kunne opklares, hvem der har medvirket ved  

 dosisdispenseringen og udleveringen af lægemidlerne.
 Stk. 4. Apoteket skal have Lægemiddelstyrelsens  

 tilladelse til at etablere pakkefunktion med henblik på salg af  

 dosisdispenserede lægemidler til andre apoteker, jf. apotekerlovens  

 § 12, stk. 3. I forbindelse med godkendelsesansøgninger skal  

 Lægemiddelstyrelsen inddrage faglige, kapacitetsmæssige og  

 geografisk fordelingsmæssige samt samfundsøkonomiske hensyn.
 Stk. 5. Maskinel dosisdispensering på apotek eller  

 sygehusapotek, der ikke kræver Lægemiddelstyrelsens godkendelse  

 efter apotekerlovens § 12, stk. 3, skal meddeles  

 Lægemiddelstyrelsen senest når aktiviteten  

 iværksættes.
 § 7. Dosisdispenserede lægemidler skal i det  

 i § 1, stk. 2, nr. 3, nævnte tilfælde kunne udleveres  

 fra apoteket til patienten senest 1 uge efter bestilling.
 § 8. Lægemiddelstyrelsen kan dispensere fra  

 bestemmelserne i denne bekendtgørelse, hvis ganske særlige  

 grunde taler for det.
 § 9. Med bøde straffes den, der  

 overtræder §§ 2-6, og § 7.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10. Bekendtgørelsen træder i kraft  

 den 1. oktober 2001, jf. dog stk. 2-4.
 Stk. 2. I perioden 1. oktober 2001 til 31. december 2001 kan  

 de i bilag 1, punkt 4 og 6, jf. § 2, stk. 3, 3. punktum, nævnte  

 oplysninger udelades af doseringskortet.
 Stk. 3. § 4, 1. punktum, om Lægemiddelstyrelsens  

 godkendelse af emballage træder i kraft den 1. marts 2002.
 Stk. 4. I perioden 1. oktober 2001 til 31.  

 december 2001 kan mærkning af doseringsbeholderen ske uden angivelse af  

 de i § 5, stk. 1, 1. punktum, nævnte oplysninger om  

 lægemiddelform, styrke og anvendelsesmåde.
 Stk. 5. Bekendtgørelse nr. 242 af 17.  

 april 1995 om dosisdispensering af lægemidler ophæves.
Stk. 6. Apoteker og sygehusapoteker, der foretager maskinel  

 dosisdispensering ved bekendtgørelsens ikrafttræden, skal  

 meddele dette til Lægemiddelstyrelsen senest en måned efter  

 datoen for ikrafttrædelse af denne bekendtgørelse.
Med virkning  

 fra den 1. oktober 2001 bortfalder Sundhedsstyrelsens meddelelse af 10. marts  

 1986.
Lægemiddelstyrelsen, den 20. september  

 2001 Mogens Bjørnbak-Hansen /Anne-Marie Vangsted Bilag 1 Indhold af doseringskort, jf. § 2, stk. 2 Et doseringskort skal indeholde følgende:
 1.	Patient navn og CPR-nummer.
 2.	Lægemidlernes navn.
 3.	Lægemiddelform og styrke.
 4.	Beskrivelse af lægemidlerne, der gør det muligt at  

 identificere det enkelte lægemiddel. (Hvis der i indlægssedlen er  

 en entydig beskrivelse af lægemidlet, kan der henvises hertil).
 5.	Antal doser pr. gang og antal gange pr. dag, ugedage eller  

 måned.
 6.	Særlige forhold, f.eks. synkes hele, må ikke knuses,  

 indtages med rigeligt væske, før mad, efter mad e.a.
 7.	Indikation.
 8.	Gyldighedsperiode for doseringskortet.
 9.	Patientens eller lægens underskrift.
