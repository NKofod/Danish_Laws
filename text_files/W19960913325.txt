 Ankenævnet udtalte:
"Det bag ansøgningen liggende princip er kendt.
Der er tale om  

 en nykonstruktion, bygget på en udvikling af allerede kendt teknik.  

  " Ansøgning om patent på et redskab  

 til overskæring af tyndvæggede rør af metalplade  

 afslået År 1996, den 29. november afsagde  

 Patentankenævnet  Grønning-Nielsen, Hans Chr.
Thomsen,  

 Grønbæk, Terndrup Pedersen) følgende KENDELSE i sagen j.nr.
P 4/95:
Klage fra Johannes Blücher Skibild, Metal A/S,  

 Vildbjerg, v/K.
Skøtt-Jensen Patentingeniører A/S over Patentdirektoratets afgørelse af 6. december 1994  

 vedrørende patentansøgning nr. 0039/1992.
 Den 10. januar 1992 indleverede klageren en  

 ansøgning om patent på et redskab til overskæring af  

 tyndvæggede rør af metalplade.
 Ansøgningens krav lød  

 således:
 "1.	Redskab til overskæring af tyndvæggede rør,  

 navnlig pladerør af rustfrit metal, omfattende et sæt  

 rulleskær og midler til føring af disse rundt om et  

 overskæringssted under antrykning af rulleskærene mod  

 rørydersiden, kendetegnet ved, at der i forbindelse med en  

 bærering er anbragt klembakker til i hovedsagen centreret fastklemning  

 af et i bæreringen indført rør og et roterbart  

 ringlegeme, som bærer rulleskærene, idet disse er således  

 lejret, at de på fjederbelastet måde er bevægelige fra en  

 ydre stilling udenfor rørperiferien til en inderstilling lidt indenfor  

 denne; rulleskærene er udløseligt arreterbare i den ydre  

 stilling, og ringlegemet er i drivforbindelse med en drivmotor anbragt  

 på bæreringen.
 2.	Redskab ifølge krav 1, kendetegnet ved, at  

 rulleskærene er bevægeligt og fjederbelastet anbragt i  

 skæreholdere, der er fikserbart omstillelige mellem en ydre stilling,  

 hvori rulleskærene indtager nævnte ydre stilling, og en indre  

 stilling, hvori rulleskærene i fri tilstand indta-ger deres  

 inderstilling.
 3.	Redskab ifølge krav 1 eller 2, kendetegnet ved, at  

 midlerne til arretering og aktivering af rulleskærene omfatter en i  

 ringlegemet koncenttrisk drejelig betjeningsring, som er drejelig ved  

 hjælp af et betjeningsgreb, og som er således koblet til hvert af  

 rulleskærene, henholdsvis hver af skærholderne, at disse er  

 samtidigt omstillelige ved hjælp af betjeningsgrebet.
 4.	Redskab ifølge krav 1, kendetegnet ved, at det  

 omfatter et eller flere udforingsstykker egnet til indklemning mellem  

 klembakkerne for centreret fastklemning af rør med mindre  

 diameter.
 5.	Redskab ifølge krav 4, kendetegnet ved, at  

 rulleskærene eller skærholderne er anbragt på således  

 flytbar måde, at de kan justeres til aktivt samvirke med rør af  

 de to eller flere forskellige diametre.
6.	Redskab ifølge krav 1, kendetegnet ved, at motordrevet  

 for ringlegemet er indrettet til at rotere ringlegemet med 50-250,  

 fortrinsvis 150, omdrejninger pr. minut, medens rulleskærene antrykkes  

 mod røroverfladen med en kraft af størrelsesordenen 750-2000 N,  

 fortrinsvis 1000-1500 N." Patentdirektoratet udtalte i skrivelse af 10. november  

 1992:
 "1. Vi kan ikke imødekomme Deres ansøgning, fordi Deres  

 opfindelse efter vores vurdering ikke adskiller sig væsentligt fra,  

 hvad der var kendt før ansøgningens indleveringsdag,  

 sådan som det fordres i patentlovens § 2.
 Vi begrunder vurderingen nærmere i det  

 følgende:
2. Fra US patentskrift nr. 3.839.791 kendes en rørskærer,  

 hvor der i forbindelse med en bærering er anbragt klembakker til i  

 hovedsagen centreret fastklemning af et i en bærering indført  

 rør og et roterbart, motordrevet ringlegeme, der bærer et  

 regulerbart skæreorgan.
Fra US patentskrift nr. 1.677.922 kendes en  

 rørskærer, hvor skæreorganet på fjederbelastet  

 måde er bevægeligt fra en yderstilling til en  

 inderstilling.
 At skæreorganerne i en rørskærer er  

 rulleskær er almindelig kendt, se f.eks. hvad der kendes fra DE  

 offentliggørelsesskrift nr. 2.206.934 og DE B 1.919.525.
 Det meste af det der angives i kravene er således  

 kendt.
3. Vi kan godt se, at Deres konstruktion afviger fra dem, der er beskrevet  

 i de ovennævnte skrifter ved nogle detaljer ved midlerne til arretering  

 og aktivering af rulleskærene.
Efter vores vurdering ligger disse  

 detaljer inden for de valgmuligheder en sagkyndig har til rådighed ved  

 udformningen af et redskab til overskæring af rør.
De  

 repræsenterer derfor ikke den nødvendige adskillelse fra det  

 kendte." Klageren indleverede derefter ved skrivelse af 10.  

 september 1993 følgende nye krav:
 "1.	Redskab til overskæring af især tyndvæggede  

 pladerør af rustfrit metal, og af den type, der har en ringformet  

 bæredel med midler til centreret fastholdelse af det røremne,  

 der skal overskæres, på hvilken bærering der er roterbart  

 lejret en værktøjsholdering, som bærer  

 skæreværktøjer i værktøjsholdere, der under  

 rotation af holderringen kan tilspændes radialt indad for  

 overskæring af røremnet, idet der på bæreringen er  

 anbragt en motor til rotation af værktøjsholderringen,  

kendetegnet ved kombinationen af:
- at der på bæreringen er anbragt sammenspændelige  

 klembakker, som direkte eller ved anvendelse af udforingsmidler kan  

 spændes og låses i en stilling, hvori røremnet er  

 indspændt i hovedsagen ved fladeberøring hele vejen rundt, - at skæreværktøjerne udgøres af  

 rulleskær, fortrinsvis med rotationssymmetrisk lejring i et antal  

 på 2-5, - at værktøjsholderne er fjederpåvirkede indefter,  

 fra en ydre, arreterbar og udløselig fristilling til en indre  

 slutstilling svarende til endt gennemskæring af røremnet, med  

 tilstrækkelig fjedereffekt til fremkaldelse af det fulde  

 tilspændingsforløb, - at motoren og drivsystemet for værktøjsholderringen er  

 indrettet til rotation af denne ring med et omdrejnings-tal på over 50  

 pr. minut, fortrinsvis i området 100-200 pr. minut, og - at fjederkraften på rulleskærene er mindst 500 N og  

 fortrinsvis i området 1000-2000 N.
 2.	Redskab ifølge krav 1, kendetegnet ved, at  

 værktøjsholderringen roteres med et omdrejningstal af  

 størrelsesor-denen 150 pr. minut.
 3.	Redskab ifølge krav 1, kendetegnet ved, at midlerne  

 til arretering og udløsning af rulleskærene omfatter en i  

 ringlegemet koncentrisk drejelig betjeningsring, som er drejelig ved  

 hjælp af et betjeningsgreb, og som er således koblet til hvert af  

 rulleskærene, henholdsvis hver af skæreholderne, at disse er  

 samtidigt omstillelige ved hjælp af betjeningsgrebet.
 4.	Redskab ifølge krav 1, kendetegnet ved, at det  

 omfatter et eller flere udforingsstykker egnet til indklemning mellem  

 klembakkene for centreret fastklemning af rør med mindre diameter.
5.	Redskab ifølge krav 4, kendetegnet ved, at  

 skæreholderne med tilhørende fjederorganer anbragt på  

 således flytbar måde, at de kan monteres for aktivt samvirke med  

 rør af to eller flere forskellige diametre." Efter sin 2. behandling af ansøgningen udtalte  

 Patentdirektoratet i skrivelse af 12. januar 1994 som følger:
 "1. Vi kan stadig ikke imødekomme Deres ansøgning, fordi  

 Deres opfindelse efter vores vurdering ikke adskiller sig væsentligt  

 fra, hvad der var kendt før ansøgningens indleveringsdag,  

 sådan som det fordres i patentlovens § 2.
 Vi begrunder vurderingen nærmere i det  

 følgende:
2. Vi er blevet opmærksomme på US patent nr. 4.402.136. Det  

 meste af den teknik, De har foreslået, er kendt herfra.
Skriftet  

 omhandler nemlig en rørskærer, hvor der på  

 bæreringen er anbragt sammenspændelige klembakker, som direkte  

 eller ved anvendelse af udforingsmidler kan spændes og løses i  

 en stilling, hvori røremnet er indspændt, idet udforingsmidlerne  

 er tilpasset forskellige rørdiametre og hvor  

 skæreværktøjerne udgøres af mindst et  

 rulleskær.
At en værktøjsholder i en  

 rørskærer er fjederpåvirket med tilstrækkelig  

 fjedereffekt til fremkaldelse af det fulde tilspændingsforløb  

 er, som tidligere anført, kendt fra US patent nr. 1.677.922. De  

 angivne driftsbetingelser er kun sådanne, som kan findes ved passende  

 forsøg.
3. Vi kan godt se, at Deres konstruktion afviger fra dem, der er beskrevet  

 i de ovennævnte skrifter ved nogle detaljer ved midlerne til arretering  

 og aktivering af rulleskærene.
Efter vores vurdering ligger disse  

 detaljer inden for de valgmuligheder en sagkyndig har til rådighed ved  

 udformningen af et redskab til overskæring af rør.
De  

 repræsenterer derfor ikke den nødvendige adskillelse fra det  

 kendte." Hertil bemærkede klageren i skrivelse af 12. juli  

 1994:
 "Med henvisning til Deres skrivelse af 12. januar 1994  

 skal vi bemærke følgende:
De har givetvis ret i, at det nymodholdte US'136  

 strukturelt kommer opfindelsen nærmere end de hidtidige modhold, men  

 der ændres ikke ved billedet af, at det er nyt at frembringe en  

 rørskærer, der kan overskære et tyndvægget  

 pladerør på forholdsvis få sekunder.
Også det  

 nymodholdte apparat vil være fuldstændig uanvendeligt til  

 formålet, og vi kan ikke se, at det ville blive anderledes, om  

 apparatet var udrustet til at bringe et enkelt skær igennem hele emnet,  

 jfr.
US'922. Det er ikke helt loyalt at angive  

 tilspændingsforløbet ved dette modhold med et ordvalg, der  

 stemmer med opfindelsen, da der ved denne alene er tale om en radialt  

 indadgående tilspænding over en strækning svarende til  

 rørets vægtykkelse.
US'922 har absolut intet med dette at  

 gøre.
En umiddelbar overføring af de kendte træk  

 til et redskab til det omhandlede formål ville ikke - endda slet ikke -  

 give det ønskede resultat.
Under udviklingen af opfindelsen var man  

 på nippet til at opgive det hele, fordi opgaven syntes uløselig.  

 Det viste sig, at opgaven på overraskende måde lod sig  

 løse ved anvendelse af kombinationen af en mærkbart  

 større rotationshastighed end først antaget og et  

 mærkbart højere skæretryk end det, der umiddelbart kunne  

 ventes at være tilladeligt af hensyn til en deformation af  

 røret.
Til gengæld blev det til et krav, at røret skulle  

 opspændes med god støtte hele vejen rundt - og sandeligt ikke  

 som vist i US'922.
Det, De omtaler som "passende forsøg" ud fra det  

 generalbillede, den kendte teknik viser, f.eks. med brug af manuel eller  

 taktstyret tilspænding, gav til resultat, at opgaven ikke kunne  

 løses.
Først med den konstruktion, der er angivet i krav 1,  

 fremstod det overraskende resultat.
Vi kan kun bede Dem revurdere sagen på den baggrund,  

 at US'136 så langt fra opviser de nødvendige midler til  

 løsning af opgaven, og at US'922 ikke giver noget, der bare ligner et  

 brugbart bidrag til en løsning." Direktoratet afslog ved skrivelse af 6. december 1994  

 ansøgningen med følgende begrundelse:
"1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen.
Vi mener, at disse grunde  

 stadigvæk er til hinder for, at ansøgningen kan  

 imødekommes, og vi har derfor afslået den under henvisning til  

 patentlovens § 16.
 Den nærmere begrundelse følger  

 nedenfor.
2. Fra den fremdragne beskrivelse til US patent nr. 4.402.136 kendes et  

 redskab til overskæring af rør, hvilket redskab har en  

 ringformet bæredel med midler til centreret fastholdelse af det  

 røremne, der skal overskæres, på hvilken bæredel,  

 der roterbart er lejret en værktøjsholderring, som bærer  

 skæreværktøjer i værktøjsholdere, der under  

 rotation af holderringen kan tilspændes radial indad for  

 overskæring af røremnet, og der kan monteres en motor til at  

 drive skæreværktøjet, og hvor der på  

 bæreringen er anbragt sammenspændelige klembakker, som direkte  

 eller ved anvendelse af udforingsmidler kan spændes og låses i en  

 stilling, hvori røremnet er indspændt i hovedsagen ved  

 fladeberøring hele vejen rundt og hvor  

 skæreværktøjerne udgøres af rulleskær.
Fra  

 den fremdragne beskrivelse til US patent nr. 1.677.922 er det kendt ved  

 overskæring af et emne, at skæreværktøjet  

 tilspændes ved hjælp af en fjeder.
Krav 1 ses således i  

 hovedsagen at angive en kombination, der ikke ses at opnås nogen  

 særlig virkning ud over den rent additive.
De i kravet angivne  

 driftsbetingelser er kun sådanne, der kan findes ved passende  

 forsøg og kan ikke tjene som noget patentbegrundende.
3. Det i de uselvstændige krav omhandlede ses ikke at afvige fra det  

 fra de ovennævnte trykskrifter kendte ved sådanne træk, at  

 de repræsenterer den nødvendige adskillelse fra det  

 kendte." Denne afgørelse har klageren ved skrivelse af 3.  

 februar 1995 indbragt for Patentankenævnet.
I klagebegrundelse af 10. juli 1995 har klageren  

 principalt påstået patent meddelt på grundlag af de  

 bestående krav.
Subsidiært på grundlag af følgende  

 patentkrav :
 "1.	Redskab til overskæring af især tyndvæggede  

 pladerør af rustfrit metal, og af den type, der har en ringformet  

 bæredel (2) med midler til centreret fastholdelse af det  

 røremne, der skal overskæres, på hvilken bærering  

 (2) der er roterbart lejret en værktøjsholderring (24), som  

 bærer skæreværktøjer (34) i  

 værktøjsholdere (30,46), der under rotation af holderringen kan  

 tilspændes radialt indad for overskæring af røremnet, idet  

 der på bæreringen (2) er anbragt en motor (28) til rotation af  

 værktøjsholderringen (24), kendetegnet ved kombinationen  

 af:
- at der på den ubrudte bærering (2) er anbragt  

 sammenspændelige klembakker (4), som direkte eller ved anvendelse af  

 udforingsmidler (16) kan spændes og låses i en stilling, hvori  

 røremnet (50) er indspændt i hovedsagen ved fladeberøring  

 hele vejen rundt, - at skæreværktøjerne udgøres af flere  

 ensarbejdende rulleskær (34), fortrinsvis med rotationssymmetrisk  

 lejring og i et antal på 2-5, - at værktøjsholderne (46) er fjederpåvirkede  

 indefter, fra en ydre, arreterbar og udløselig fristilling til en  

 indre slutstilling svarende til endt gennemskæring af røremnet,  

 med tilstrækkelig fjedereffekt til fremkaldelse af det fulde  

 tilspændingsforløb, - at midlerne til arretering og udløsning af rulleskærene  

 omfatter en i værktøjsringlegemet (24) koncentrisk drejelig  

 betjeninsring (38), som er drejelig ved hjælp af et betjeningsgreb  

 (42), og som er således koblet til hvert af rulleskærene (34),  

 henholdsvis hver af skærholderne (46), at disse er samtidigt  

 omstillelige ved hjælp af betjeningsgrebet.
- at motoren (28) og drivsystemet for  

 værktøjsholderringen (24) er indrettet til rotation af denne  

 ring med et omdrejningstal på over 50 pr. minut, fortrinsvis i  

 området 100-200 pr. minut, og - at fjederkraften på rulleskærene (34) er mindst 500 N og  

 fortrinsvis i området 1000-2000 N.
 2.	Redskab ifølge krav 1, kendetegnet ved, at  

 værktøjsholderringen roteres med et omdrejningstal af  

 størrelsesor-denen 150 pr. minut.
 3.	Redskab ifølge krav 1, kendetegnet ved, at  

 betjeningsgrebet udgøres af en svingarm (42), der via betjeningsringen  

 (38) arreterer rulleskærene i udsvunget tilstand med svingarmen (42) i  

 en fra ringhovedet udstående stilling, medens svingarmen til  

 udløsning af skærene er svingbar til en beliggenhed indenfor  

 periferien af ringhovedet.
 4.	Redskab ifølge krav 1, kendetegnet ved, at det  

 omfatter et eller flere opslidsede udforingsstykker (16) egnet til  

 indklemning mellem klembakkerne (4) for centreret fastklemning af rør  

 med mindre diameter.
5.	Redskab ifølge krav 4, kendetegnet ved, at  

 skærholderne (30,46) med tilhørende fjederorganer er anbragt  

 på således flytbar måde, at de kan monteres for aktivt  

 samvirke med rør af to eller flere forskellige diametre." Klagebegrundelsen lyder som følger:
"Opfindelsen angår en rørskærer, som er  

 specielt relateret til overskæringen af tyndvæggede  

 pladerør af rustfrit stål.
Direktoratet bygger sit afslag  

 på to modholdsskrifter, US 4,402,136 og US 1,677,922, der hver for sig  

 angiver indretninger, som er fremmede for dette specialformål og vil  

 være direkte uegnede dertil.
Førstnævnte skrift angiver  

 vitterligt flere af de redskabstræk, som er fundet nødvendige  

 ved opfindelsen, men dog langtfra dem alle, og det sidstnævnte skrift  

 angiver et enkelt af de pågældende yderligere træk uden  

 selv at foreslå, at dette træk skulle kunne kombineres med andre  

 træk for at nå et resultat med nogen som helst relevans for  

 opfindelsen.
Kombinationshenvisningen til de to nævnte skrifter  

 er altså et rent resultat af anvendt bagklogskab baseret på de  

 angivelser, som er karakteristiske for opfindelsen.
Der er i ingen af  

 skrifterne anført nogen til formålet brugbar teknik, og der er  

 heller ikke i nogen af skrifterne angivet det ringeste om, hvordan den  

 angivne teknik eventuelt kan modificeres for anvendelse til det her  

 betragtede, særlige formål.
Vi opfatter det som direkte illoyalt, når  

 Direktoratets sagsbehandler vælger at gengive US'922 på den  

 måde, at man derfra kender at tilspænde  

 skæreværktøjet med en fjeder, når det herved  

 forties, at denne tilspænding gælder for hele emnets diameter!  

 Således kan en sagsbehandler få noget ud af et reelt  

 fuldstændigt irrelevant modhold, når først han af  

 opfinderen har lært, hvad det er, han skal søge efter.
I samme  

 perspektiv må noteres, at sagsbehandleren også helt bortser fra,  

 at US'922 end ikke nærmer sig det specielt kritiske felt m.h.t.  

 tyndvæggede pladerør.
Meningen med saglige modhold må  

 være at påvise, at en given ny teknik til løsning af en  

 specifik opgave anvises i modholdet, hvilket helt åbenlyst ikke  

 er tilfældet her.
Modholdet anviser intet om, hvorvidt man ved  

 skæring af et pladerør skal bruge en fjedertilspænding  

 eller tværtimod en nøje dirigeret tvangsført  

 tilspænding.
Sagsbehandleren taler om en additiv virkning af  

 træk, som han selv har udvalgt og formuleret ud fra det, han har  

 lært ved opfindelsen, uden mindste tilløb til at påvise,  

 om modholdene i sig selv peger frem imod den særlige kombination, som  

 ifølge opfindelsen er nødvendig for at frembringe det  

 ønskede resultat.
Som omtalt var de første forsøg med  

 opfindelsen direkte negative, idet der fremkom en ekstra hærdning  

 fremfor en overskæring, ligesom der var problemer m.h.t. deformation af  

 rørene.
Den slags løses ikke ved betragtning af en  

 skæremaskine til plastrør (US'136), hvor  

 skæreværktøjet (som i afslagsbegrundelsen er manipuleret  

 til at være værktøjer) angiveligt skal være  

 fjederbelastet for at følge med i den deformation af  

 rørvæggen, som vil finde sted under  

 skæringsforløbet, medens US'922 vil være totalt  

 intetsigende i sammenhængen.
Det er os umuligt at se, hvilken additiv  

 virkning, der her skulle være tale om, i og med at begge de kendte  

 indretninger er lige ubrugelige til formålet.
En af de meget store overraskelser ved arbejdet med  

 opfindelsen var, at man lige inden den endelige opgivelse af det  

 øjensynligt fejlslagne projekt opdagede bedringstendenser ved  

 anvendelse af en atypisk høj omdrejningshastighed i kombination med et  

 relativt højt tilspændingstryk; der var her ingen vejledning at  

 hente i noget modhold, og man havde på det tidspunkt lagt de "passende  

 forsøg" bag sig, nemlig med konklusionen om, at der nok måtte  

 findes på en helt anden teknik.
Direktoratets clicheagtigt udtrykte  

 opfattelse vedr. driftsbetingelserne er helt uden føling med  

 virkeligheden.
Det skal vedgås, at det opstillede hovedkrav er et  

 kombinationskrav, hvori der på sædvanligvis acceptabel måde  

 indgår kendte træk fra indretninger til andre formål.
Vi  

 finder det rigtigst at opretholde denne kravform også efter  

 henvisningen til US'136, idet det fortsat vil gælde, at det ikke er  

 nogen selvfølge, at et apparat til behandling af rør af  

 metalplade kan bygge på en teknik, der delvis kan genfindes ved  

 behand-lingen af plastrør.
Det samme gælder brugen af  

 rulleskær, henholdsvis flere ens arbejdende rulleskær; US'136  

 omtaler også flere skær, men af indbyrdes forskellige typer.
I  

 øvrigt ville det være vanskeligt at udgå fra US'136, fordi  

 det der omhandlede apparat ikke er af den type, der har en fast  

 bærering og dermed også kan have en sammenhængende, fast  

 værktøjsholderring.
I US'136 er begge ringene åbnelige,  

 hvorved der i afslagsbegrundelsen må opereres med den lidt kantede  

 angivelse af, at bæreringen "har midler til fasthol-delse af  

 røret", medens den altså reelt er sammenklappelig om  

 røret.
En sådan åbnelighed af begge ringene, ikke mindst  

 værktøjsringe, vil i praksis byde på alvorlige  

 komplikationer, hvis der skal opnås en sikker og jævn  

 arbejdsgang.
Dette betyder vel mindre, hvor det drejer sig om  

 plastrør, der bearbejdes med lav hastighed under sindigt rundsving af  

 tilspændergrebet 9', men ved opfindelsen ville man ikke turde forlade  

 sig på en sådan indretning af det hurtigtroterende hoved.
 På denne baggrund må vi opfatte de  

 bestående krav som principale.
Som subsidiære krav vedlægger vi et  

 kravsæt, hvor indholdet af krav 3 er indkorporeret i krav 1, medens der  

 er indføjet et nyt krav 3. Det erkendes, at redskabet for at  

 være virkeligt velanvendeligt bør være forsynet med en  

 indretning til fælles udløsning og tilbageføring af  

 skæreværktøjerne, uanset at dette kun er en ekstra  

 hensigtsmæssighed ved den overordnede opfindelse.
Også her er det  

 fordelagtigt, at der kan arbejdes med en ubrudt ringstruktur.
Det nye krav 3  

 tilgodeser arbejdssikkerheden ved brugen af det relativt hurtigt roterende  

 skærehoved.
Vi anmoder om, at sagen tilbagesendes til slutbehandling,  

 fortrinsvis på basis af de principale krav." Ankenævnet har behandlet sagen på sit  

 møde den 23. maj 1996.
 Klageren gav ikke møde.
 Ankenævnet skal udtale:
Det bag ansøgningen liggende princip er kendt.
Der  

 er tale om en ny konstruktion, bygget på en udvikling af allerede kendt  

 teknik.
 Herefter og i øvrigt af de af direktoratet  

 anførte grunde bestemmes:
 Den påklagedes afgørelse  

 stadfæstes.
