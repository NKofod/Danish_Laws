Indledning 1. Ved en mellem Danmark og Luxembourg den 17.  

 november 1980 afsluttet overenskomst til undgåelse af dobbeltbeskatning er  

 der fastsat en række bestemmelser, der medfører afvigelser fra  

 skattelovgivningens almindelige regler i tilfælde, hvor en skatteyder ellers  

 ville blive udsat for dobbeltbeskatning på grund af sammenstødende skattekrav  

 fra dansk og luxembourgsk side.
 Overenskomsten bygger såvel i sin udformning som i sit indhold på OECD's  

 modelkonvention af 1977 og svarer således indholdsmæssigt til de fleste af de  

 af Danmark i nyere tid indgåede dobbeltbeskatningsoverenskomster.
 I det følgende vil kun blive gjort bemærkninger til de artikler, der har  

 særlig betydning eller afviger fra modelkonventionen.
 Ikrafttræden m.m.
 2. Overenskomsten trådte i kraft den 22. marts 1982 og  

 finder anvendelse første gang for så vidt angår kildeskatter af indkomst, der  

 er oppebåret fra og med den 1. januar 1979 (art. 30), samt for så vidt angår  

 formueskat for året 1979 og følgende år.
 For så vidt angår skatter af indkomst og formue vedrørende regnskabsår,  

 som ikke følger kalenderåret, finder overenskomsten første gang anvendelse på  

 skatter - bortset fra kildeskat - af indkomst og formue vedrørende  

 regnskabsår, som slutter den 1. januar 1979 eller senere.
Overenskomstens anvendelsesområde 3. Ifølge § 1 i en til overenskomsten knyttet protokol  

 finder overenskomsten ikke anvendelse på holding-selskaber, som er omfattet  

 af den særlige luxembourgske lovgivning herom.
Den finder heller ikke  

 anvendelse på indkomst, som en person, der er hjemmehørende i Danmark,  

 oppebærer fra sådanne selskaber, og heller ikke på aktier eller andre  

 kapitalbeviser i selskaber af denne art, som en sådan person er ejer af.
Definitioner 4. I art. 3 angives de almindelige definitioner.
Ifølge art. 3, stk. 1, b), omfatter udtrykket "Danmark" den del  

 af kontinentalsoklen, som Danmark kan udforske og udnytte.
Udtrykket omfatter  

 ikke Færøerne og Grønland og således heller ikke de til disse dele af riget  

 hørende dele af kontinentalsoklen.
Fordeling af beskatningsretten 5. Beskatningsretten til indtægter af skibs- og  

 luftfart i international trafik og til formue i sådan virksomhed samt til  

 realisationsgevinst ved salg af aktiver (bortset fra fast ejendom) i en  

 virksomhed af denne art, der er omtalt i art. 8, art. 13, stk. 3, og art. 22,  

 stk. 3, tilkommer den stat, i hvilken foretagendets virkelige ledelse har sit  

 sæde.
 En regel for SAS er indeholdt i art. 8, stk. 4.
 6. I art. 10 er beskatningsretten til udbytter delt  

 mellem "bopælsstaten" (den stat, hvori modtageren er hjemmehørende,  

 se herom art. 4) og "kildestaten", således at kildestaten kan  

 beholde 15 pct. af bruttoudbyttet i udbytteskat (i datterselskabsforhold med  

 mindst 25 pct. aktiebesiddelse dog kun 5 pct.).
 7. Såvel renter som royalties (art. 11 og 12) kan kun  

 beskattes i modtagerens bopælsstat.
 8. Indkomst ved personlige tjenesteydelser kan ifølge  

 art. 15 som hovedregel beskattes i den stat, hvori arbejdet udføres.
 Herfra gælder de sædvanlige undtagelser, nemlig ifølge stk. 2 den såkaldte  

 183-dages-regel, og ifølge stk. 3 særreglen om, at vederlag for arbejde, som  

 udføres på et skib eller et luftfartøj, der anvendes i international trafik,  

 beskattes i den stat, hvori foretagendets virkelige ledelse har sit sæde.  

 Endvidere bestemmes, at SAS-fly-personale hjemmehørende i Danmark kun kan  

 beskattes her.
9. Ifølge art. 16 tilkommer beskatningsretten til  

 bestyrelseshonorarer og lignende vederlag den stat, hvori selskabet er  

 hjemmehørende.
Denne beskatningsret kan Danmark udnytte med hjemmel i  

 kildeskattelovens § 2, jfr. § 43, stk. 2, a), og finansministeriets  

 bekendtgørelse nr. 145 af 28. marts 1969. Bestemmelsen gælder også honorarer  

 og lignende til medlemmer af et tilsynsråd for et selskab.
 10. Ifølge art. 17 er beskatningsretten til vederlag  

 oppebåret af kunstnere og sportsfolk tillagt den stat, hvori disse personers  

 virksomhed er udøvet.
I stk. 2 er tilføjet en bestemmelse, hvorefter samme regel finder  

 anvendelse, selv om den pågældende f.eks. måtte være engageret gennem et  

 bureau, hvortil vederlaget betales.
Danmark er imidlertid ikke for tiden i  

 stand til at udnytte denne beskatningsret.
 11. Ifølge art. 18, stk. 1, tilkommer  

 beskatningsretten til private pensioner den stat, hvori pensionisten er  

 hjemmehørende.
I stk. 2 bestemmes, at udbetalinger i henhold til den sociale  

 sikringslovgivning (herunder f.eks. folkepension) kun kan beskattes i  

 udbetalingsstaten.
Denne beskatningsret kan Danmark udnytte med hjemmel i  

 kildeskattelovens § 2, jfr. § 43, stk. 2, c), og finansministeriets  

 bekendtgørelse nr. 145 af 28. marts 1969.
12. Ifølge art. 19 tilkommer beskatningsretten til  

 vederlag (undtagen pensioner) i forbindelse med offentlige hverv den stat,  

 hvorfra vederlaget hidrører, medmindre arbejdet udføres i den anden stat, og  

 erhververen er fast bosiddende og statsborger i den anden stat.
I så fald  

 tillægges beskatningsretten denne anden stat.
 Bopælsstaten har også beskatningsretten til løn i offentlige hverv, når  

 arbejdstageren ikke har taget bopæl i den anden stat alene for at udføre  

 hvervet, og dette gælder - modsat ovenfor - uanset vedkommendes  

 statsborgerskab.
 For pensioner i forbindelse med offentligt hverv gælder, at  

 udbetalingsstaten har beskatningsretten dertil, medmindre pensionisten er  

 såvel statsborger som hjemmehørende i den anden stat.
 I medfør af stk. 3 omfattes løn, bestyrelseshonorarer og pension for  

 arbejde i forbindelse med erhvervsvirksomhed, der drives af en kontraherende  

 stat m.v., af reglerne i art. 15, 16 og 18 (punkt 8, 9 og 11 ovenfor).
 13. Ifølge art. 20 fritages studerende og  

 erhvervspraktikanter for beskatning af beløb, som de modtager til deres  

 underhold, studium eller uddannelse, såfremt beløbene betales til dem fra  

 kilder uden for opholdsstaten.
 14. Øvrige indkomster (art. 21) kan kun beskattes i  

 bopælsstaten.
 Der gælder den sædvanlige undtagelse, når indkomstmodtageren i den anden  

 stat driver virksomhed gennem et der beliggende fast driftssted eller fast  

 sted, hvortil indkomsten er knyttet.
 15. Art. 22 om formuebeskatningen indeholder regler,  

 der svarer til bestemmelserne i OECD's modelkonvention.
Metoder til ophævelse af dobbeltbeskatning 16. Danmark skal som bopælsstat som hovedregel benytte  

 den såkaldte "credit-metode" til ophævelse af dobbeltbeskatning,  

 jfr. art. 23, stk. 1, litra a) og b).
 Endvidere indeholder protokollens § 4, nr. 1, en bestemmelse om, at danske  

 moderselskaber, der modtager udbytte fra et luxembourgsk datterselskab (af  

 hvis aktiekapital det danske moderselskab ejer mindst 25 pct.), skal have  

 nedslag i de danske skatter ikke blot for den luxembourgske skat, der er  

 betalt af udbyttet, men også for den luxembourgske skat, der af det  

 luxembourgske selskab er betalt af den fortjeneste, hvoraf udbyttet er  

 udbetalt ("underliggende selskabsskat").
 Endelig indeholder protokollen i § 4, nr. 2, en bestemmelse, hvorefter  

 Danmark forpligter sig til, når Danmark skal yde nedslag for luxembourgske  

 skatter, da at yde nedslaget, som om luxembourgsk skattenedsættelse for  

 investeringsfremmende foranstaltninger ikke var indrømmet  

 ("matching-credit").
sociale pensioner (art. 18, stk. 2), vederlag for offentlige tjenester under visse betingelser (art. 19, stk.  

 1, litra a) og b)) samt pensioner efter offentlig tjeneste under til dels samme betingelser (art.  

 19, stk. 2, litra a) og b)).
 Luxembourg skal som bopælsstat som hovedregel benytte den såkaldte  

 "gammel exemption-metode" (art. 23, stk. 2, litra a)).
Nedslag for betalt dansk udbytteskat skal dog gives efter en creditregel  

 (stk. 2, litra b)), undtagen hvor der udbetales udbytte fra et dansk  

 kapitalselskab (der betaler dansk selskabsskat) til et luxembourgsk  

 kapitalselskab, som i hele sit regnskabsår har ejet mindst 25 pct. af det  

 danske selskabs kapital.
Sådant dansk udbytte, der går til et luxembourgsk  

 moderselskab, behandles skattemæssigt i Luxembourg efter hovedreglen  

 ("gammel exemption-metoden"), art. 23, stk. 2, litra c).
Gensidig bistand 17. Art. 26 fastsætter en gensidig pligt til  

 udveksling af oplysninger.
Ifølge § 5 i slutprotokollen kan bestemmelserne i  

 art. 26 ikke indskrænke de to landes forpligtelser i henhold til det den 19.  

 december 1977 vedtagne EF-rådsdirektiv om udveksling af oplysninger.
 Bestemmelser om bistand til inddrivelse af skatter findes i art. 27.
 Henvendelse fra danske skattemyndigheder om oplysning fra Luxembourg og om  

 bistand til inddrivelse af skatter i Luxembourg skal ske gennem hhv.  

 statsskattedirektoratet og sømandsskattekontoret.
Overenskomstens praktisering 18. Overenskomstens bestemmelser skal praktiseres ved  

 selve skatteligningen.
For såvidt angår indkomstårene 1979-81 vil der,  

 såfremt skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For såvidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1982, bemyndiges ligningskommissionerne herved  

 til at genoptage vedkommende ansættelser eller beregninger til fornyet  

 behandling uden forud indhentet bemyndigelse fra statskattedirektoratet.  

 Fremkommer begæringen først efter nævnte tidspunkt, vil bemyndigelse til  

 genoptagelse være at indhente på sædvanlig måde.
Tilsvarende vil en  

 forskudsregistrering for indkomståret 1982 på begæring være at ændre, jfr.  

 kildeskattelovens § 53, såfremt den er foretaget i strid med overenskomsten.
