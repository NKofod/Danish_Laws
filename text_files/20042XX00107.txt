Skriftlig fremsættelse (2. marts 2005) Transport- og  

 energiministeren  

  

 (Flemming Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om CO2  

 -kvoter (Anvendelse af  

 kreditter i kvoteordningen) (Lovforslag nr.
L 119).
 Lovforslaget er en genfremsættelse af L 139 fremsat den 8.  

 december 2004 af økonomi- og erhvervsministeren. (F.T. 2004-2005, 1. samling  

 Tillæg A s. 4052). Ved genfremsættelsen er ikrafttrædelsesdatoen foreslået  

 udskudt fra 1. maj 2005 til 1. juli 2005. Desuden er der foretaget enkelte  

 tekniske korrektioner, som følge af at Europa-Kommissionens varslede  

 registerforordning nu er udstedt.
 Efter lov om CO2  

 -kvoter, som fik virkning fra  

 årsskiftet, skal de omfattede virksomheder aflevere CO2  

 -kvoter  

 svarende til deres udledning af CO2.
 Lovforslaget gennemfører EU's såkaldte »Linking-direktiv«, som  

 giver medlemslandene mulighed for at sikre, at virksomhederne tillige kan  

 anvende såkaldte CDM- og JI-kreditter til opfyldelse af forpligtelsen efter  

 CO2  

 -ordningen.  

 Det sker ved at give adgang til, at virksomheden i stedet for kvoter kan  

 tilbagelevere  

 kreditter, som man har opnået ved at gennemføre drivhusgasreducerende  

 projekter  

 i andre lande.
 Lovforslaget indeholder endvidere enkelte ændringer af mere  

 teknisk karakter af den gældende lov om CO2  

 -kvoter.
Direktivet er baseret på, at medlemslandene etablerer en  

 godkendelsesordning for virksomheder, der ønsker at udføre projekter eller  

 ønsker at anvende kreditter i stedet for kvoter til opfyldelse af deres  

 forpligtelser i Danmark.
Miljøministeren vil få ansvaret for den danske  

 godkendelsesordning, idet Miljøministeren i forvejen har ansvaret for indkøb  

 af  

 en stor del af de statslige kreditter på området og desuden har det  

 overordnede  

 ansvar for den danske klimastrategi.
Det præcise indhold af  

 godkendelsesordningen vil blive fastlagt i en bekendtgørelse udstedt af  

 miljøministeren.
Lovforslaget er i tråd med regeringens klimastrategi, som lægger  

 stor vægt på, at klimaindsatsen sikrer størst mulige miljøfordele på den mest  

 omkostningseffektive  

 måde.
Projektmekanismerne tager højde for, at klimaforandringer er et globalt  

 anliggende, og reduktionerne i drivhusgasudledningerne bliver foretaget, hvor  

 der er størst reduktionspotentiale.
 For kvotebelagte danske virksomheder giver lovforslaget mulighed  

 for at opfylde forpligtelsen med færre omkostninger og for at udvikle nye  

 forretningsmuligheder  

 gennem teknologioverførsel til andre lande.
 De administrative udgifter ved lovens ydelser foreslås dækket  

 ved gebyr.
 Selv om det vil være forbundet med administrative omkostninger  

 for virksomhederne at udnytte muligheden for brug af projektkreditter, vil  

 forslaget samlet set kun kunne føre til reducerede udgifter for den enkelte  

 virksomhed,  

 da disse kun vil gøre brug af ordningen, når det ud fra en samlet økonomisk  

 vurdering er en fordel for virksomheden.
 Lovforslaget har hverken  

 økonomiske eller administrative konsekvenser for amtskommuner og kommuner.
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
