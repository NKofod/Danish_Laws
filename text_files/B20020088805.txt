Bekendtgørelse om omfordeling af  

 tilladelser til frekvensanvendelse i radiofrekvensbånd afsat til  

 radiofoni-formål I medfør af § 24, stk. 2 og 3, og § 33, stk. 2,  

 i lov nr. 421 af 6. juni 2002 om radiofrekvenser fastsættes:
 § 1. Denne bekendtgørelse finder anvendelse  

 på tilladelser til frekvensanvendelse i radiofrekvensbåndet 87,5  

 MHz   108,0 MHz.
 § 2. Med henblik på etablering af et femte,  

 næsten landsdækkende FM-net og et sjette FM-net foretager IT- og  

 Telestyrelsen en omfordeling af allerede udstedte tilladelser til  

 frekvensanvendelse.
 Stk. 2. Ved omfordeling forstås omfordeling af allerede  

 udstedte tilladelser mellem eksisterende tilladelsesindehavere og/eller  

 inddragelse af allerede udstedte tilladelser med henblik på udstedelse  

 heraf til andre, der ønsker at udbyde samme eller tilsvarende  

 tjeneste.
 § 3. Ved afgørelsen af hvilke tilladelser,  

 der skal omfordeles, jf. § 2, lægger IT- og Telestyrelsen  

 vægt på følgende af Kulturministeriet meddelte  

 mediepolitisk bestemte hensyn:
 1)	Det femte, næsten landsdækkende FM-net skal dække  

 mindst 78 % af Danmarks befolkning.
 2)	Det sjette FM-net skal dække mindst 37 % af Danmarks  

 befolkning.
 3)	Den geografiske dækning for de eksisterende  

 landsdækkende FM-net må ikke reduceres mærkbart.
 4)	Der må kun ske en minimal påvirkning af muligheden for  

 at modtage FM-radiofoni fra nabolandene i Danmark.
 5)	Det femte, næsten landsdækkende FM-net og det sjette  

 FM-net baseres på, at der så vidt muligt anvendes  

 højeffekts sendere fremfor 3 kW til dækning af bestemte  

 geografiske områder.
6)	Lokalradioer sikres fortsat en geografisk dækning op til fem  

 kilometer fra senderen, når modtagelsen sker ved hjælp af en  

 udvendigt anbragt retningsantenne, der er rettet mod den ønskede  

 radiosender.
Enkelte lokalradioers geografiske dækning kan dog  

 reduceres til mindre end fem kilometer i bestemte retninger.
 § 4. Omfordelingen, jf. § 2, sker med et  

 varsel på 1 år, fra IT- og Telestyrelsen har truffet  

 afgørelse om omfordeling af en konkret tilladelse til  

 frekvensanvendelse.
 § 5. Bekendtgørelsen træder i kraft  

 den 9. november 2002.
 Stk. 2. Bekendtgørelse nr. 633 af 30. juni 2000 om  

 udstedelse af særlige tilladelser i frekvensbånd afsat til  

 radiofoni-formål ophæves.
