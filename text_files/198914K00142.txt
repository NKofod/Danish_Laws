Nr BTL 142 Betænkning over Forslag til lov om ændring af forskellige skattelove  

 (Opsparingsfremme)   

 Nr L 142 1989-90, 1. samling Afgivet af Skatteudvalget Afgivet: 19900502 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra Danmarks  

 Sparekasseforening og Den Danske Bankforening.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiet, Det Konservative  

 Folkepartis, Venstres og Det Radikale Venstres medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de af skatteministeren stillede  

 ændringsforslag.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et fjerde mindretal (Kristeligt Folkepartis medlem af udvalget) vil  

 ligeledes redegøre for sin stilling til lovforslaget og de stillede  

 ændringsforslag ved 2. behandling.
Ændringsforslag Til § 1 Af skatteministeren, tiltrådt af et flertal (S, KF, V og  

 RV):
 1) Indledningen affattes således:
 »I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 4 i lov nr. 255 af 25. april 1990, foretages følgende  

 ændringer:».
 2) Nr. 1 udgår.
Til § 2 3) Paragraffen affattes således:
» § 2 I lov nr. 23 af 27. januar 1956 om afgift af gevinster ved lotterispil  

 m.v., som ændret ved lov nr. 331 af 19. december 1959, lov nr. 247 af 9. juni  

 1967 og § 20 i lov nr. 59 af 7. februar 1990, indsættes i  § 1 efter  

 litra a som ny litra:
 »b) ved bortlodninger, der sker i henhold til lov om  

 gevinstopsparing,».
Litra b-d bliver herefter litra c-e.« Bemærkninger Til nr. 1 Indledningen foreslås ændret, da der siden lovforslagets fremsættelse er  

 vedtaget andre ændringer i ligningsloven.
Til nr. 2 Det foreslås, at bestemmelsen udgår, da lovforslagene om ungdomsopsparing  

 og iværksætteropsparing ikke gennemføres.
Til nr. 3 Bestemmelsen foreslås ændret, da der siden lovforslagets fremsættelse er  

 vedtaget andre ændringer i lotteriafgiftsloven.
