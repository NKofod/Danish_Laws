Patentdirektoratet havde statueret forvekslelighed mellem det ansøgte  

 varemærke (figurmærke) MESTERSLAGTEREN - LEV SUNDT MED KØD og to registrerede  

 ordmærker, begge bestående af ordet MESTER.
Denne afgørelse blev omstødt af  

 Patentankenævnet År 1993, den 27. august afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 86/91: Klage fra Danske Slagtermesteres Landsforening,  

 Odense, v/advokat Skjalm von Bulow. over Patentdirektoratets afgørelse af 26.  

 november 1991 af varemærke- ansøgning nr.
VA 9556 1989.
 Den 27. december 1989 indleverede klageren en ansøgning om registrering af  

 varemærket MESTERSLAGTEREN - LEV SUNDT MED KØD (figurmærke) for alle varer i  

 klasse 29 og 31.
 I skrivelse af 28. juni 1990 udtalte Patentdirektoratet, at det ansøgte  

 mærke var fundet forveksleligt med følgende registrerede varemærker:
VR 0732 1945, MESTER (ordmærke) VR 0997 1953, MESTER (ordmærke) begge registreret for visse varer i bl.a. klasse 29 og 31.
 Klageren anførte i skrivelse af 12. november 1990 bl.a. følgende:
»Det er såvel min som min klients opfattelse, at der ikke er en sådan  

 forvekslelighed imellem det varemærke min klient ønsker registreret og  

 »MESTER«.
Jeg skal derfor på min klients vegne fastholde ønsket om  

 registrering af »Mesterslagteren - lev sundt med kød«.' I skrivelse af 17. juli 1991 anførte klageren følgende:
»Idet jeg henviser til direktoratets skrivelse hertil af 12. juni  

 1991, skal jeg herved henlede opmærksomheden på, at jeg i min skrivelse af  

 12. november 1990 til direktoratet har fastholdt min klients ønske om at få  

 registreret »Mesterslagteren - lev sundt med kød«.' Patentdirektoratet afslog den 26. november 1991 ansøgningen.
I  

 afslagsskrivelsen anførtes:
 »De har i brev hertil af 18. juli 1991 fastholdt, at De ønsker mærket  

 »Mesterslageteren - lev sundt med kød« registreret.
 Vi forstår Deres brev således, at De ønsker direktoratets endelige  

 stillingtagen i sagen.
I medfør at varemærkelovens § 14, stk. 1, nr. 6 afslår vi hermed Deres  

 ansøgning, da mærket kan forveksles med de registrerede varemærker VR 0732  

 1945 og VR 0997 1953 begge under betegnelsen »Mester«.' Denne afgørelse har klageren ved skrivelse af 17. december 1991 indbragt  

 for Patentankenævnet.
Som klagebegrundelse anførtes i skrivelsen:
»Det er min opfattelse, at der ikke foreligger en forvekslelighed som  

 af Patentdirektoratet omhandlet, og samtidig er det min opfattelse, at  

 registrering af ordet »Mester« ikke kan være til hinder for enhver  

 sammensætning med ordet mester.
Specielt i dette tilfælde  

 »Mesterslagter«, idet der i så fald ligger en urimelig  

 indskrænkning i juridiske personers mulighed for at benytte et så generelt  

 ord i forskellig sammenhæng'.
Patentankenævnet har med skrivelse af 21. oktober 1992 anmodet Dansk  

 Sprognævn om at afgive en udtalelse.
I skrivelsen anførtes:
 »... forelægger herved i anledning af en verserende varemærkesag  

 Dansk Sprognævn et spørgsmål om ordet MESTERSLAGTER.
 Spørgsmålet er, om dette ord bør betragtes som et ord, der indgår som  

 almindeligt brugt i det danske sprog - eventuelt på linie med ordet  

 »slagtermester« omend utvivlsomt i et mindre omfang - eller om  

 ordet bør betragtes som et ikke almindeligt anvendt, konstrueret ord, et  

 kunstord'.
Dansk Sprognævn har den 26. oktober 1992 telefonisk meddelt Ankenævnet, at  

 »ordet MESTER anvendes hyppigt i det danske sprog i ordsammensætninger  

 med erhvervsudøvelsesbetegnelser, fx mesterskomager, mesterkok, mesterspion,  

 mesterfotograf, mesterdektektiv, mesterbokser.
Herved sigtes til personer,  

 som er fortræffelige inden for deres faglige felt«.
 Klageren er gjort bekendt med udtalelsen fra Dansk Sprognævn, men har ikke  

 skriftligt kommenteret denne.
 Ankenævnet har behandlet sagen på sit møde den 28. maj 1993.
 Klageren gav ikke møde.
 Ankenævnet skal udtale:
Under hensyn til det af Dansk Sprognævn anførte og til, at det ansøgte  

 mærke må bedømmes i dets helhed, findes det modholdte ikke til hinder for  

 registrering, hvorfor bestemmes:
 Sagen tilbagesendes til direktoratet til fortsat behandling.
Grønning-Nielsen.
Hans Chr.
Thomsen.
J.C.Warnich-Hansen.
