Landsskatteretskendelse vedr. lønsumsafgift  vederlag til  

 formand og næstformand i fagforening Klagen vedrører spørgsmålet om, hvorvidt udbetalte vederlag  

 til formanden og næstformanden i A fagforening skal medregnes i  

 lønsumsafgiftsgrundlaget.
Det fremgår af sagen, at A fagforening (herefter foreningen)  

 er en del af B.
Foreningen har ca. 70.000 medlemmer og har eksisteret siden  

 1931 som selvstændig fagforening.
Foreningen har i adskillige år haft en  

 fuldtidsbeskæftiget landsformand.
Pr. 1. januar 1999 skete der en  

 sammenlægning  

 af A fagforening og søsterforeningen C, og i den forbindelse blev også  

 næstformandshvervet et fuldtidshverv.
 Af foreningens vedtægter fremgår af §§ 7, stk. 6  9, 8 og  

 9:
§ 7. Repræsentantskabsmøde Stk. 6 Hovedbestyrelsen består af 1 formand, i næstformand, i  

 medarbejder, 2 fagbestyrelsesmedlemmer, 6  

 afdelingsbestyrelsesmedlemmer/menige  

 medlemmer, i alt 11 medlemmer.
Ved valg til hovedbestyrelsen kan man kun lade  

 sig opstille i en af ovennævnte kategorier.
Undtaget herfra er dog kandidater  

 til posten som formand og næstformand.
 Hovedbestyrelsens medlemmer skal være bekendende kristne.
Stk. 7 Hovedbestyrelsesmedlemmer vælges på repræsentantskabsmødet  

 for 4 år ad gangen.
Hovedbestyrelsesmedlemmer vælges separat for hver  

 kategori.
 Et hovedbestyrelsesmedlem (bortset fra formand og  

 næstformand) kan maksimalt sidde i hovedbestyrelsen i 4 sammenhængende  

 valgperioder.
 Næstformanden er første gang på valg efter 2 år, første gang  

 i år 2001.
 Af de øvrige 9 bestyrelsesmedlemmer er henholdsvis 4 og 5 på  

 valg hver anden gang, første gang ved lodtrækning i år 2001. Første  

 valgperiode  

 for de 4 nævnte bestyrelsesmedlemmer vil således kun være 2 år.
Stk. 8 Hvis formanden eller næstformanden fratræder inden for en  

 valgperiode, kan hovedbestyrelsen inden for eller uden for egen midte vælge  

 en  

 stedfortræder, der da fungerer indtil næste ordinære delegeretmøde.
Hvis øvrige bestyrelsesmedlemmer fratræder inden for en  

 valgperiode, supplerer hovedbestyrelsen sig blandt de kandidater i de  

 respektive grupper, der ikke opnåede valg til bestyrelsen.
Disse indtræder i  

 bestyrelsen i forhold til det antal stemmer, de opnåede ved valget.
Stk. 9 Kandidater til hovedbestyrelsen skal anbefales af  

 afdelingsbestyrelse, fagbestyrelse eller hovedbestyrelse og skal være  

 hovedbestyrelsen (hovedkontoret) i hænde senest 3 måneder før det ordinære  

 repræsentantskabsmøde, så kandidater kan præsenteres for repræsentanterne  

 sammen med udsendelse af dagsorden.
I tilfælde af ekstraordinært repræsentantskabsmøde skal  

 forslag være hovedbestyrelsen i hænde senest1 måned før det ekstraordinære  

 repræsentantskabsmøde. § 8. Hovedbestyrelsen Stk. 1 Hovedbestyrelsen er ansvarlig over for  

 repræsentantskabsmødet.
Stk. 2 Hovedbestyrelsen vælger selv sekretær og medlemmer til  

 diverse bestyrelser og udvalg.
 Valgene foregår ved skriftlig afstemning.
Stk. 3 Der afholdes mindst 4 ordinære bestyrelsesmøder om årer.  

 Bestyrelsen samles i øvrigt så ofte formand eller næstformand finder det  

 nødvendigt, eller når mindst 5 af hovedbestyrelsens medlemmer kræver det.
Stk. 4 Hovedbestyrelsen er mellem repræsentantskabsmøderne  

 ansvarlig for alle foreningens interesser, midler og ejendele.
Stk. 5 Hovedbestyrelsen er ansvarlig for, at der ansættes  

 nødvendigt kvalificeret personale til foreningens drift.
Stk. 6 Hovedbestyrelsen er ansvarlig for at indkalde til ordinære  

 og ekstraordinære repræsentantskabsmøder i henhold til § 7.
Stk. 7 a.
Fagforeningen tegnes af formand og næstformand i  

 forening.
b.
Formand eller næstformand kan i forening med en direktør  

 købe, sælge, pantsætte, optage lån, kreditter og rekvirere garantier på vegne  

 af fagforeningen.
Stk. 8 Bestyrelsen er beslutningsdygtig, når mindst 7 af  

 medlemmerne er til stede.
Afstemninger afgøres ved almindelig stemmeflertal.  

 Ved stemmelighed er formandens stemme afgørende.
Hvis 3 af de tilstedeværende  

 forlanger der, skal afstemning foregå skriftligt.
Der kan ikke stemmes ved  

 fuldmagt.
§ 9 Administration Stk. 1 Hovedbestyrelsen er ansvarlig for foreningens  

 administration.
Hovedbestyrelsen kan indgå administrationsaftaler om  

 varetagelse af foreningens daglige administration.
Foreningen har 30 afdelinger rundt i landet.
I disse  

 afdelinger sidder typisk 5-7 personer, herunder en formand.
Disse  

 afdelingsformænd har formandshvervet som en bibeskæftigelse.
Foreningen har  

 oplyst, at de opgaver, der foregår ude i afdelingerne typisk er opgaver som  

 medlemsservicering.
 Foreningen har oplyst, at landsformanden/næstformanden i  

 selve foreningen ikke forestår opgaver som medlemsservicering, men alene har  

 politiske og repræsentative opgaver.
 Foreningen har om formandens og næstformandens opgaver  

 nærmere oplyst:
 ·  

  

 	  

    

 Begge er selvskrevne medlemmer af  

 forretningsudvalget (FU).
 ·  

  

 	  

    

 Formanden er ansvarlig for møder i  

 Hovedbestyrelsen (HB).
 ·  

  

 	  

    

 Formanden er ansvarlig for  

 bestyrelsesuddannelsen  såvel HB som de lokale bestyrelser.
 ·  

  

 	  

    

 Formanden er ansvarlig for Politisk Idé  

 Forum (PIF) samt Politisk Udviklings Forum (PUF).
 Formanden er  sammen med A-kassens formand  ansvarlig for  

 Regions- og Formandsmøder (REFO).
Internationale kontakter.
Formanden repræsenterer foreningen  

 i flere internationale bestyrelser/udvalg.
 Formanden er politisk ordfører for hele den kristelige  

 fagbevægelse.
 Formanden er den, der primært repræsenterer foreningen i  

 forhold til eksterne relationer.
 Formanden er hovedansvarlig for foreningens  

 repræsentantskabsmøde (øverste myndighed). Dette møde afholdes hvert år.
 Næstformanden er primær-ansvarlig for foreningens  

 fagdelegeretmøde.
 Næstformanden er primær-ansvarlig for overenskomst-området.
 Næstformanden er ansvarlig for foreningens 10  

 fagbestyrelser.
Foreningen har videre oplyst, at hovedbestyrelsen i henhold  

 til foreningens vedtægter har det overordnede ansvar for foreningens  

 administration.
Dette ansvar er imidlertid uddelegeret til en af foreningen  

 ansat administrerende direktør og en direktør, som sammen har ansvaret for  

 den  

 daglige administrative ledelse.
 Der er indgået honoraraftaler for formanden og  

 næstformanden.
 Honoraraftale godkendt den 20. april 2001 ved  

 hovedbestyrelsesmøde for landsformanden har følgende ordlyd:
Honoraraftale for A fagforenings landsformand, Indledning A fagforenings landsformand er arbejdende  

 bestyrelsesformand.
 Starthonoraret for dette tillidshverv udgør månedligt 45.000  

 kr.
 I tilfælde af FU-formandshverv udgør starthonoraret 5.000  

 kr. pr. måned.
§1 Vilkår Vilkårene for hvervet er forhandlet mellem landsformanden og  

 A fagforenings hovedbestyrelse.
 Tiltrådt som landsformand januar 1994.
§2 Honorar Honoraret for posten som landsformand udgør pr. måned:
 01.01.2001: 54.000 kr.
 01.01.2002: 56.700 kr.
§3 Pensionsordning Landsformandens organisation indbetaler 8 % til  

 pensionsordning.
 Landsformanden indbetaler selv 4 % til pensionsordning.
§4 Fri bil A fagforenings landsformand har fri bil på følgende vilkår:
 Foreningen stiller bil i prisklasse op til 375.000 kr. til  

 rådighed for landsformanden og afholder alle udgifter i forbindelse med  

 bilens  

 drift, herunder bl.a..: Benzin, vask, autohjælp, forsikring, ejerafgift,  

 service, reparation og udskiftning af slitagedele.
 Øvrige betingelser:
 ·  

  

 	  

    

 Landsformanden kan vælge mellem biler, der  

 ikke betragtes som liebhaverkøb.
 ·  

  

 	  

    

 Bilen må på anskaffelsestidspunktet ikke  

 være ældre end 3 år.
 ·  

  

 	  

    

 Bilen kan tidligst sælges af foreningen 2  

 år efter anskaffelsestidspunktet.
 ·  

  

 	  

    

 Bilen må maksimalt være 5 år ved salg.
§5 Fri telefon, avis mv.
 Landsformanden har fri telefon og fri mobiltelefon samt  

 kopimaskine, telefax og IT-udstyr og øvrige kontorartikler stillet til  

 rådighed  

 på formandskontoret.
 Fri avis dækkes af arbejdsgiver.
§6 Transport Rejseudgifter vedrørende rejser for organisationen dækkes efter  

 regning.
§7 Fratrædelsesordning ved manglende stemmeflertal ved  

 formandsvalg mv.
Genopstiller landsformanden men må ophøre på grund af  

 manglende stemmeflertal ved repræsentantskabsmødets formandsvalg, udbetales 6  

 måneders honorar.
 Såfremt hovedbestyrelsen ændrer arbejdsvilkårene for  

 landsformanden, skal der gives et varsel på 6 måneder.
Efter 6 år som landsformand accelererende med 1 måned  

 yderligere for hvert anciennitetsår op til max. 12 måneders honorar ved 12  

 års  

 anciennitet som landsformand.
Der udbetales ikke feriegodtgørelse af hverken  

 honorar, funktionstillæg eller godtgørelse.
§8 Fratrædelsesordning ved sygdom eller invaliditet Ved ophør som landsformand på grund af sygdom eller  

 invaliditet, udbetales 3 måneders honorar.
Efter 3 år som landsformand  

 accelererende med 1 måned yderligere for hvert anciennitetsår op til max. 6  

 måneders honorar ved 6 års anciennitet som landsformand.
 Der udbetales ikke feriegodtgørelse af hverken honorar eller  

 godtgørelse.
Efter 3 måneders fravær på grund af sygdom eller invaliditet  

 vurderes spørgsmålet om ophør i landsformandens hovedbestyrelse - i samråd  

 med  

 landsformanden.
Hvis det lægeligt skønnes, at landsformanden ikke kan  

 forventes  

 fuld arbejdsdygtig indenfor 3 måneder, tages situationen op igen - i  

 landsformandens  

 hovedbestyrelse - for afklaring af landsformandens fremtid.
Denne afklaring kan tage sigte på landsformandens ophør  

 efter 9 måneders fravær.
Fratræder landsformanden på grund af sygdom eller  

 invaliditet, er landsformandens varsel på max. 3 måneder med fratræden ved en  

 måneds udgang.
 Hvis landsformanden ønsker at ophøre som landsformand,  

 varsles det i henhold til funktionærlovens gældende regler og bestemmelser.
 Der udbetales altid feriegodtgørelse i henhold til  

 ferielovens regler ved fratrædelse.
§9 Fratræden efter eget ønske I tilfælde af ophør med formandsposten efter eget ønske -  

 dog ikke på grund af sygdom eller invaliditet - varsles ophøret i henhold til  

 funktionærlovens regler og bestemmelser.
 Der udbetales ikke godtgørelse som ovenfor anført men  

 godtgørelse svarende til 5 ugers honorar.
§10 Ikrafttræden Nærværende honoraraftale for A fagforenings landsformand har  

 virkning fra den 1. januar 2001.
§11 Regulering Der er honorarforhandlinger mellem hovedbestyrelsen og  

 landsformanden hvert andet år.
 Forhandlingerne finder sted i 4. kvartal med regulering pr.  

 1. januar.
 Næste forhandling finder sted i 4. kvartal 2002.
Godkendt ved HB-møde 20. april 2001. Honoraraftalen for næstformanden har tilsvarende  

 formulering, bortset fra at næstformanden er tiltrådt i maj 1995, at  

 honoraret  

 pr. 1. januar 2001 udgør 49.500 kr. pr. måned og pr. 1. januar 2002 52.200  

 kr.  

 pr. måned, og at fri bil stilles til rådighed i prisklassen op til 350.000  

 kr.
 Honorarerne er udbetalt som A-indkomst, og der er foretaget  

 indbetalinger til ATP af honorarerne.
Foreningen har tidligere medregnet honorarer til formand og  

 næstformand ved opgørelsen af afgiftsgrundlaget.
Under henvisning til en  

 kendelse af 14. december 1999 fra Landsskatteretten har foreningen anmodet  

 Told-  

 og Skatteregionen om at foretage tilbagebetaling af den lønsumsafgift, som  

 klageren har betalt på grundlag af sådanne honorarer i perioden 1. april 1996  

   

 31. december 2000.
Told- og skatteregionen har ved den påklagede afgørelse  

 anset klageren for pligtig at medregne de omhandlede honorarer i  

 lønsumsafgiftsgrundlaget, jf. lønsumsafgiftslovens § 4, hvorfor anmodningen  

 om  

 tilbagebetaling af lønsumsafgift ikke er imødekommet.
Regionen har dog  

 tiltrådt, at fratrædelsesgodtgørelser udbetalt til tidligere formænd og  

 næstformænd ikke er lønsumsafgiftspligtige og lønsumsafgift vedrørende disse  

 godtgørelser er derfor tilbagebetalt.
Regionen har herved bl.a. anført, at de  

 generalforsamlingsvalgte formænd udfører arbejde, der kan ligestilles med  

 egentlig lønarbejde, der udføres i et tjenesteforhold.
Regionen har lagt  

 særlig  

 vægt på, at der indeholdes A-skat og AM-bidrag, indbetales ATP, udbetales  

 feriegodtgørelse, afholdes ferie med løn, og at formændene har  

 opsigelsesvarsel.
Der er endvidere henvist til en intern meddelelse fra Told-  

 og Skattestyrelsen af 26. september 2001, hvori Landsskatterettens kendelse  

 af  

 14. december 1999 er kommenteret, og til en afgørelse fra Direktoratet for  

 Toldvæsenet fra 1988.
 Foreningen har over for Landsskatteretten nedlagt påstand  

 om, at honorarer til formand og næstformand ikke skal medregnes til  

 afgiftsgrundlaget efter lønsumsafgiftslovens § 4, stk. 2, og at der som følge  

 heraf skal ske tilbagebetaling af den af foreningen for perioden 1. april  

 1996  

 til 31. december 2000 betalte lønsumsafgift, i alt 284.048 kr.
 Foreningen har nedlagt en subsidiær påstand om, at en del af  

 honoraret ikke skal medregnes til afgiftsgrundlaget.
Til støtte for den principale påstand har foreningen anført,  

 at når henses til ·  

  

 	  

    

 at formændene vælges på et  

 repræsentantskabsmøde, ·  

  

 	  

    

 at formændene alene kan afsættes af  

 repræsentantskabet/hovedbestyrelsen, ·  

  

 	  

    

 at honorar fastsættes efter forhandling med  

 hovedbestyrelsen, ·  

  

 	  

    

 at formændene tegner foreningen i politisk  

 henseende, ·  

  

 	  

    

 at formændene ikke er underlagt yderligere  

 instruktionspligt, og ·  

  

 	  

    

 at ferielovens regler ikke finder  

 anvendelse for deres hverv,  

    

  

 kan  

 formændene ikke kan siges at have et ansættelsesforhold til foreningen.
At  

 man  

 mellem parterne aftaler sig frem til regler svarende til ferielovens regler,  

 kan ikke bruges som argument for, at der er tale om et ansættelsesforhold.
Videre har foreningen anført, at der ikke er tale om noget  

 opsigelsesvarsel for formændene, idet en formand ved manglende genvalg straks  

 ophører med sit formandshverv, der bliver overtaget af efterfølgeren.  

 Honoraraftalens § 7 giver derimod retningslinierne for, hvorledes formandens  

 fratrædelsesordning rent beløbsmæssig skal fastlægges.
I øvrigt er det  

 absolut  

 ikke usædvanligt, at en bestyrelsesformand modtager fratrædelsesgodtgørelse i  

 forbindelse med manglende genvalg.
Det pudsige er, at regionen selv har  

 accepteret, at fratrædelsesgodtgørelse ikke skal indgå i  

 lønsumsafgiftsgrundlaget, men nu bruger samme paragraf til argumentere for et  

 ansættelsesforhold.
Endvidere har regionen anført, at der skal udbetales  

 feriegodtgørelse, jf. § 8. Honoraraftalens § 8 omhandler imidlertid kun  

 feriegodtgørelse ved fratrædelse/ophør på grund af sygdom.
Det er således kun  

 i  

 denne særlige situation, at man pr. kulance udbetaler feriegodtgørelse.  

 Ellers  

 udbetales der ikke feriegodtgørelse.
 Endvidere har foreningen anført, at Landsskatterettens  

 kendelse af 14. december 1999 kan tages til indtægt for, at det afgørende  

 ikke  

 er omfanget af bestyrelsesarbejdet eller den skattemæssige behandling af  

 honoraret, men alene realiteterne bag honoreringen.
Foreningen har anført, at hvad angår ATP-bidrag må  

 bidragspligten afhænge af, hvorvidt de er tale om et lønmodtagerforhold.
I  

 Karnovs bemærkninger til lovbekendtgørelse nr. 5 af 4. januar 2001 § 2 er  

 angivet, at der ved lønmodtager forstås:
 personer, der udfører lønarbejde for en arbejdsgiver, til  

 hvem der består et tjenesteforhold, uanset aflønningsformen (time-, uge-,  

 eller  

 månedsløn)  Der henvises således i ATP-loven til de sædvanlige  

 ansættelsesretlige betragtninger om, hvorvidt der foreligger et  

 ansættelsesforhold.
Foreningen har anført, at det måske er fejlagtigt, at der er  

 beregnet ATP af honorarerne, men at dette er sket for at være på den sikre  

 side.
Som faglig organisation føler foreningen sig således forpligtet til at  

 behandle de tilknyttede personer på samme måde, som når foreningen skal  

 varetage medlemmernes faglige og økonomiske interesser.  

    

  

 Foreningen havde på et tidspunkt rettet  

 telefonisk henvendelse til ATP-huset, hvor man havde oplyst, at der nok  

 skulle  

 indbetales ATP.
På nuværende tidspunkt kan man ærgre sig over, at spørgsmålet  

 ikke var blevet undersøgt lidt nærmere.
Formentlig var det oplysningen om  

 timetallet, der havde foranlediget ATPs umiddelbare opfattelse af forholdet.  

 I  

 Landsskatterettens kendelse fra 1999 lagde retten lagt vægt på, at der ikke  

 var  

 indbetalt til ATP.
Under alle omstændigheder skal der ikke indbetales til  

 ATP,  

 hvis det månedlige timetal er under 39 timer, hvorfor den manglende  

 indbetaling  

 til ATP i kendelsen således muligvis kan hænge sammen med timetallet.  

 Regionens  

 argumentet om indbetaling til ATP er således ikke entydigt, og regionen har  

 tillagt forholdet for stor vægt.
Videre har foreningen bemærket, at nærværende sag drejer sig  

 om formanden og næstformanden i en hovedfagforening med ca. 70.000 medlemmer.  

 Formandens og næstformandens opgaver adskiller sig således væsentligt fra  

 opgaverne for en kredsformand ude i en lokal afdeling.
En formand i  

 hovedforbundet har således politiske opgaver og repræsenterer foreningen i en  

 lang række udvalg m.v.
Foreningen har ca. 175 ansatte, og der er således en  

 række medarbejdere, der forestår selve administrationsarbejdet.
Der er ikke  

 nogen som helst instruktionsbeføjelse fra foreningens side over for  

 formanden/næstformanden.
Foreningen kan afsætte formanden/næstformanden, hvis  

 ikke de forvalter opgaverne til tilfredshed, men har ikke nogen  

 instruktionsbeføjelse for så vidt angår arbejdets udførelse.
Foreningen har anført, at regionen har angivet, at have  

 henholdt sig til Told- og Skattestyrelsens meddelelse.
Det fremgår imidlertid  

 af meddelelsen, at der altid skal foretages en konkret vurdering.
Regionen  

 har  

 i denne sag ikke foretaget nogen konkret vurdering, men har sat skøn under  

 regel.
Endvidere har regionen lagt ukorrekte oplysninger til grund.
Endelig har foreningen anført, at i henhold til  

 1988-afgørelsen er bestyrelsesmedlemmer i selskaber og foreninger som  

 udgangspunkt ikke at betragte som ansatte.
Landsskatterettens kendelse er en  

 stadfæstelse af denne praksis.
Der må således være en formodning for, at de i  

 denne sag omhandlede formand/næstformand ikke er ansat, og regionen har ikke  

 afkræftet denne formodning.
Der er her tale om bestyrelsesarbejde på fuldt  

 tid.
Foreningen har for så vidt angår den subsidiære påstand  

 bemærket, at det er vanskeligt at se, hvilke opgaver, der i givet fald skal  

 henføres til egentlig lønarbejde, da opgaverne hænger direkte og tæt sammen  

 med  

 netop formands- og næstformandshvervet.
Hvis man overhovedet kunne tale om,  

 at  

 formand/næstformand udfører egentligt lønarbejde, må dette  

 arbejde endvidere  

 anses for en integreret del af selve bestyrelsesarbejdet.
Det vil være  

 forbundet med store vanskeligheder at lave en opgørelse, hvor man udskiller  

 en  

 del af arbejdet/vederlaget.
 Landsskatteretten  

 skal udtale:
 Efter lønsumsafgiftslovens § 1, stk. 1 (senest  

 lovbekendtgørelse nr. 674 af 15. september 1998) betales der en afgift til  

 statskassen af virksomheder, der mod vederlag leverer varer og ydelser, der  

 er  

 fritaget for afgift efter merværdiafgiftslovens § 13, stk. 1, nr. 1, nr. 3,  

 nr.  

 5 og 6, nr. 8, nr. 10-12, nr. 15-17 og nr. 20, jf. dog stk. 2, og af  

 virksomheder med anden økonomisk virksomhed, der mod vederlag leverer  

 ydelser,  

 der ikke er afgiftspligtige efter merværdiafgiftsloven.
 Det følger af lønsumsafgiftslovens § 4, stk. 2, nr. 4, at  

 afgiftsgrundlaget er virksomhedens lønsum med tillæg af 90% for  

 organisationer,  

 fonde, foreninger, herunder almennyttige boligselskaber, loger m.v.
 Af bekendtgørelse om afgift af lønsum (senest bekendtgørelse  

 nr. 431 af 5. juni 1999) § 3, fremgår:
Til virksomhedens lønsum medregnes enhver form for løn, som  

 virksomhedens ansatte har erhvervet inkl. alle tillæg, uanset om de indgår i  

 lønnen eller ydes særskilt, jf. dog lønsumsafgiftslovens § 4, stk. 3. (  

 ) Af bemærkningerne til den nu ophævede lov om  

 arbejdsmarkedsbidrag (L 118 af 9. december 1987) fremgik om opgørelse af  

 lønsummen:
I lønsummen indgår enhver form for lønindtægt, som  

 virksomhedens ansatte har erhvervet i perioden for afregning af bidrag, dvs.  

 års-, måneds-, 14 dages-, uge-, dag- eller timeløn, akkordfortjeneste,  

 gratialer, honorarer, bonus, produktionstillæg, pensionsbidrag og andre  

 former  

 for vederlag. ( ) I bemærkningerne til lovforslag L 86 af 6. december 1989 til  

 lov om lønsumsafgift for virksomheder inden for den finansielle sektor (lov  

 nr.  

 830 af 19. december 1989) er angivet:
 Svarende til afgrænsningen af lønsummen i  

 arbejdsmarkedsbidragsloven indgår i lønsummen enhver form for lønindtægt, som  

 virksomhedens ansatte har erhvervet i perioden for afregning af bidrag, dvs.  

 års-, måneds-, 14 dages-, uge-, dag- eller timeløn, akkordfortjeneste,  

 gratialer, honorarer, bonus, produktionstillæg, pensionsbidrag og andre  

 former  

 for vederlag.
En persons løn skal medregnes til lønsummen, hvis lønnen er  

 A-indkomst og hvis modtageren er omfattet af ATP. ( ) Af bemærkningerne til lov om arbejdsmarkedsbidrag fremgik om  

 bidragspligtig virksomhed:
 Anden økonomisk virksomhed, der består i levering af  

 ydelser mod vederlag, omfatter bl.a. virksomheden i organisationer,  

 foreninger,  

 fonde, selskaber m.fl., der mod kontingent eller lignende vederlag varetager  

 administrative opgaver eller fællesøkonomiske, herunder faglige formål for  

 medlemmer.
( ) Bidragspligtig virksomhed i foreninger, fonde m.v. udføres  

 undertiden af medlemmerne, bestyrelsen eller andre uden vederlag.
Det er i §  

 8,  

 stk. 2, foreslået, at bidraget af visse virksomheder, herunder de nævnte  

 foreninger m.v., skal beregnes på grundlag af lønsummen.
På denne baggrund er  

 der i § 3, stk. 4, foreslået indsat en regel om, at foreninger, fonde m.v.,  

 der  

 leverer momsfrie ydelser, kun skal registreres, hvis de beskæftiger lønnet  

 arbejdskraft ( ). Spørgsmålet om, hvorvidt en person kan betragtes som ansat,  

 findes efter Landsskatterettens opfattelse at måtte afhænge af en bedømmelse  

 af  

 arbejdsforholdets og vederlagets karakter.
Hvis forholdet efter en sådan  

 bedømmelse må sidestilles med et ansættelsesforhold, findes vederlaget at  

 skulle indgå i lønsumsafgiftsgrundlaget, uanset at personen er valgt af en  

 generalforsamling til at udføre arbejdsopgaven.
 Det er bl.a. i Landsskatterettens kendelse af 4. december  

 1999 antaget, at bestyrelsesmedlemmer normalt ikke kan anses som ansatte i  

 lønsumsafgiftslovens forstand, jf. herved også Lønsumsafgiftsvejledningen  

 afsnit D.2. Dette må imidlertid forudsætte, at det arbejde de pågældende  

 udfører, kan karakteriseres som egentlig bestyrelsesarbejde, hvorved må  

 forstås  

 deltagelse i beslutninger om den overordnede ledelse af virksomheden.
Henset til karakteren af de opgaver og funktioner formanden  

 og næstformanden skal varetage for A fagforening finder Landsskatteretten, at  

 det pågældende arbejde som formand og næstformand udfører, må karakteriseres  

 som sådant egentlig bestyrelsesarbejde.
De udbetalte honorarer til formand og  

 næstformand skal således ikke indgå i lønsumsafgiftsgrundlaget.
Dette er  

 tiltrådt af Told- og Skattestyrelsen.
 Landsskatteretten ændrer således told- og skatteregionens  

 afgørelse.
