Bekendtgørelse om ændring af bekendtgørelse om pant på og indsamling m.v. af emballager til visse drikkevarer1) (Ændring af panten på plastemballager på ikke over 99 cl) § 1 I bekendtgørelse nr. 634 af 19. juni 2008 om pant på og indsamling m.v. af emballager til visse drikkevarer foretages følgende ændringer:
 1. § 3, stk. 2, nr. 1, affattes således:
§ 2 Bekendtgørelsen træder i kraft den 1. april 2010, jf. dog § 3.
§ 3 Stk. 1. Producenter og importører kan indtil den 1. september 2010 markedsføre plastemballager på ikke over 99 cl, selvom disse er mærket med et pantmærke med bogstavet A og en pant på 1,00 kr., jf. dog stk. 3.
 Stk. 2. Producenter og importører, som påtænker at markedsføre plastemballager på ikke over 99 cl efter den 1. september 2010, og som før denne dato har tilmeldt plastemballagen til Dansk Retursystem A/S, skal senest den 1. august 2010 foretage en tilmelding af plastemballagen efter reglerne i bekendtgørelsens kapitel 5, jf. dog stk. 3.
 Stk. 3. Stk. 1 og 2 gælder dog ikke for producenter og importører, som markedsfører plastemballager på 50 cl.
 Stk. 4. Distributører, butikker, returmodtagere, mellemhandlere og øvrige erhvervsdrivende, som inden den 1. september 2010 har købt eller har fået leveret plastemballager på ikke over 99 cl, kan indtil den 1. november 2010 markedsføre plastemballagerne, selvom disse er mærket med et pantmærke med bogstavet A med en pant på 1,00 kr.
Miljøministeriet, den 25. marts 2010 Karen Ellemann / Anne-Marie Rasmussen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 94/62/EF af 20. december 1994 om emballage og emballageaffald, (EF-Tidende 1994, nr.
L 365, side 10), som senest ændret ved Europa-Parlamentets og Rådets forordning (EF) nr. 219/2009 af 11. marts 2009. Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF af 22. juni 1998 om en informationsprocedure med hensyn til tekniske standarder og forskrifter (informationsproceduredirektivet), (EF-Tidende 1998, nr.
L 204, side 37), som senest ændret ved Rådets direktiv 2006/96/EF af 20. november 2006, (EU-Tidende 2006, nr.
L 363, side 81).
