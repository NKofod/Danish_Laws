Bekendtgørelse om tilskud til produktionsskoler under overenskomstmæssig lockout I medfør af § 11, stk. 6, og § 17, stk. 3, i lov om produktionsskoler, jf. lovbekendtgørelse nr. 456 af 23. maj 2012, fastsættes:
 § 1. Uanset § 2, stk. 2, i bekendtgørelse nr. 835 af 25. juni 2010 om statstilskud m.v. til produktionsskoler, medregnes fravær på grund af den overenskomstmæssige konflikt, der blev iværksat fra den 1. april 2013 og indtil den 27. april 2013, i årselevberegningen.
 § 2. Skoleydelse udbetales uanset fravær som følge af den overenskomstmæssige konflikt, der er nævnt i § 1. Sådant fravær er ikke omfattet af § 12, stk. 6, i bekendtgørelse nr. 835 af 25. juni 2010 om statstilskud m.v. til produktionsskoler.
 § 3. Bekendtgørelsen træder i kraft den 3. maj 2013 og har virkning for den overenskomstmæssige konflikt, der blev iværksat fra den 1. april 2013 og indtil den 27. april 2013.
