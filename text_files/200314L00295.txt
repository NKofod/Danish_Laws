Betænkning afgivet af Sundhedsudvalget den 18. februar 2004 Betænkning over Forslag til lov om  

 forbud mod salg af tobak og alkohol til personer under 16 år [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 7 ændringsforslag til lovforslaget.
Indenrigs- og  

 sundhedsministeren har stillet ændringsforslag nr. 4, 6 og 7, og  

 Kristendemokraterne har stillet ændringsforslag nr. 1-3 og 5.
2. Udvalgsarbejdet Lovforslaget blev fremsat den 26. november 2003 og var til 1. behandling  

 den 11. december 2003. Lovforslaget blev efter 1. behandling henvist til  

 behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 5. december 2003 de  

 indkomne høringssvar samt et notat herom til udvalget.
Spørgsmål Udvalget har stillet 7 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF og RV) indstiller lovforslaget til  

  

 vedtagelse  

  

 med de af ministeren stillede ændringsforslag.  

 Flertallet vil ved 2. behandling stemme imod de af KD stillede  

 ændringsforslag.
Et  

  

 mindretal  

  

 i udvalget  

 (SF) indstiller lovforslaget til  

  

 forkastelse  

  

 ved 3. behandling.
Mindretallet vil ved 2. behandling stemme imod de under  

 nr. 1-5 stillede ændringsforslag og vil stemme for det under nr. 7 stillede  

 ændringsforslag.
Mindretallet vil stemme hverken for eller imod det under nr.  

 6  

 stillede ændringsforslag.
SFs  

 medlem af udvalget mener, at det foreslåede forbud ikke kan stå alene i  

 arbejdet for at sænke forbruget og hæve debutalderen hos de unge  et  

 mål, som  

 SF i øvrigt er helt enig i.
SF arbejder generelt for en myndiggørelse af de  

 unge og synes ikke, det er helt uvæsentligt at se dette lovforslag i  

 sammenhæng  

 med den kriminelle lavalder og den seksuelle lavalder, som jo er 15 år.
SF  

 mener også, at de unge skal have stemmeret som 15-årige.
SF kan derfor ikke  

 acceptere, at unge på 15 år, som i dag kan dømmes efter straffeloven, får  

 forbud mod køb af alkohol og tobak.
SF synes derfor, at man måske skulle  

 prøve  

 at anlægge en helhedsbetragtning i forhold til disse ting.
SF mener, at det  

 er  

 helt afgørende, at et forbud kombineres med oplysningskampagner målrettet  

 både  

 mod de unge og forældrene.
Det er samtidig vigtigt at understrege den helt  

 åbenbare mangel på sammenhæng i regeringens politik på området, når man ser  

 på  

 afgifterne på tobak og alkohol.
For nylig trådte de nye, væsentligt lavere  

 afgifter i kraft, og er der en ting, der også har stor betydning for de unges  

 vaner, så er det prisen.
SFs skepsis går altså i retning af, om man  

 reelt når  

 målet med dette middel.
Det er vigtigt for SF, at det ikke bliver ren  

 symbolpolitik.
Alle ved jo, at et sådant forbud er nemt at omgå for de unge.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil ved 2. behandling stemme imod de under  

 nr.  

 1-5 stillede ændringsforslag og vil stemme hverken for eller imod de under  

 nr.  

 6 og 7 stillede ændringsforslag.
Enhedslistens medlem af udvalget skal anføre, at regeringen og  

 Dansk Folkeparti for ganske nylig har nedsat priserne på alkohol betragteligt  

 ved afgiftssænkningerne.
De har åbnet for, at der kunne komme alkoholreklamer  

 på TV 2  formentlig for at kunne få en højere pris for TV 2 ved et  

 salg.
Og nu  

 mener samme regering og Dansk Folkeparti, at man skal regulere unge  

 menneskers  

 forbrug af både tobak og alkohol ved hjælp af forbud.
Det virker helt uden  

 sammenhæng.
 Enhedslisten er selvfølgelig bekymret over, at der er nogle  

 unge, som ryger og drikker for meget, men tror altså ikke så meget på, at et  

 forbud i den sammenhæng har så stor betydning, når der er tale om forbud for  

 det enkelte menneske.
Enhedslisten mener, at forbud kan have en konsekvens for de  

 firmaer, der gerne vil tjene penge.
Derfor vil det være vældig fornuftigt med  

 tiltag, som kan begrænse tilgangen til alkohol og tobak, og tiltag, som  

 begrænser retten til reklamer.
På linje med det høringssvar, der er kommet  

 fra  

 Alkoholpolitisk Landsråd, mener Enhedslisten, at det kunne være ganske  

 fornuftigt at skærpe reglerne om markedsføring af alkohol.
 Hvis regeringen vil overveje igen at gøre det forbudt at  

 reklamere for alkohol på TV 2, vil Enhedslisten meget gerne støtte et sådant  

 forbud.
Den aggressive markedsføring, der er, og den måde, som nogle  

 synes de skal prøve at få unge ud i et meget voldsomt alkoholforbrug på,  

 synes  

 Enhedslisten absolut ikke er nogen god ting.
Hertil kommer så, at hvis man  

 skal  

 have et forbud som foreslået, så skal der også være nogle, der har ressourcer  

 til at kontrollere, om forbuddet bliver overholdt.
Enhedslisten mener, at nogle andre muligheder skal prøves for at  

 få de unge til at lade være med at ryge og drikke så meget.
Eksempelvis vil  

 en  

 forbedring af forholdene for børnefamilier være godt.
Især skal der gives  

 børnefamilierne mulighed for at arbejde mindre, således at familien har mere  

 tid sammen og også har mere tid til at styrke børnene og give dem det  

 selvværd,  

 der kan være vigtigt for at kunne sige fra over for kammerater og andre.
Enhedslisten mener også, at det er mærkværdigt, at man vil  

 diskutere en aldersgrænse på 16 år, samtidig med at den seksuelle lavalder er  

 på 15 år.
Det er lidt svært umiddelbart at forstå, at unge må nyde alle  

 voksenlivets glæder på det seksuelle område, når de er 15 år, men at de ikke  

 er  

 gamle nok til at ryge en cigaret eller drikke et glas vin.
Det giver overhovedet ingen mening, når man ser på den kriminelle  

 lavalder, hvor folk kan sættes i fængsel, når de er over 15 år.
Dansk  

 Folkeparti foreslår oven i købet, at børn helt ned til 12 år kan sættes i  

 fængsel  at det kan man godt gøre.
Dansk Folkeparti synes ikke, det er  

 noget  

 problem at sætte børn i fængsel, men derimod synes man altså ikke, at de er  

 store nok til, at man kan prøve at lære dem, hvordan de kan omgås alkohol og  

 tobak på en fornuftig måde; dér skal vi indføre et forbud i stedet.  

 Enhedslisten har lidt svært ved at se, at det hænger sammen.
 Et  

  

 tredje mindretal  

  

 i  

 udvalget (KD) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (KD):
Til titlen 1)  

  

 I titlen ændres »16« til: »18«.
[Ændret aldersgrænse] Til § 1 2)  

  

 I  

  

 stk. 1  

  

 ændres »16« til: »18«.
[Ændret aldersgrænse] Til § 2 3)  

  

 Aldersangivelsen »16« ændres til:  

 »18«.
[Ændret aldersgrænse] Af  

 	  

    

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af SF  

 og EL):
Ny paragraf 4)  

  

 Efter § 2 indsættes som ny paragraf:
»§ 01.  

  

 Tobaksvarer og alkoholholdige drikkevarer med en alkoholvolumenprocent på 1,2  

 eller derover må ikke indføres fra andre EU-lande af personer under 16 år.  

 Dette  

 gælder dog ikke for øl.« [Aldersgrænse for indførsel af tobaksvarer og alkoholholdige  

 drikkevarer] Af  

 	  

    

 et  

  

 mindretal  

  

 (KD):
Til § 3 5)  

  

 I  

  

 stk. 1  

  

 ændres »16« til: »18«.
[Ændret aldersgrænse] Af  

 	  

    

  

 indenrigs- og sundhedsministeren,  

  

 tiltrådt af et  

  

 flertal  



  

 (udvalget med undtagelse af SF og EL):
Til § 5 6)  

  

 Datoen »1. april« ændres til: »1.  

 juli«.
[Ændret ikrafttræden] Af  

 	  

    

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af EL):
Ny paragraf 7)  

  

 Efter § 5 indsættes som ny paragraf:
»§ 02.  

  

 Forslag om revision af loven fremsættes for Folketinget senest ved  

 begyndelsen  

 af folketingsåret 2006-07.« [Revisionsbestemmelse] Bemærkninger Til nr. 1-3 og 5 Ændringsforslagene skal erstatte 16-års-grænsen for køb af  

 alkohol og tobak med en 18-års-grænse.
En aldersgrænse på 18 år er efter  

 forslagsstillernes opfattelse ønskelig, fordi samfundet ønsker at udsætte de  

 unges debutalder med hensyn til rygning og alkohol.
En 18-års-aldersgrænse  

 for  

 detailkøb vil desuden svare bedre til aldersgrænsen for køb af alkohol på  

 serveringssteder.
Mange andre europæiske lande har en 18-års-grænse for køb  

 af  

 alkohol.
Endelig svarer en 18-års-aldersgrænse bedre til myndighedsalderen.
Til nr. 4 Det foreslås, at aldersgrænsen for indførsel af tobaksvarer og  

 alkoholholdige drikkevarer ved indrejse i Danmark fra andre EU-lande er 16  

 år.  

 Det foreslås dog samtidig, at øl må indføres uanset alder.
Dette skal ses i  

 lyset af, at Rådets direktiv 69/169 med senere ændringer  

 (rejsegodsdirektivet)  

 ikke indeholder aldersrestriktioner ved indførsel af øl fra andre lande uden  

 for EU.
Direktivet indeholder alene en aldersgrænse på 17 år for andre  

 alkoholholdige drikkevarer end øl samt tobaksvarer.
Det er opfattelsen, at  

 der  

 ikke bør lægges restriktioner på indførsel fra tredjelande.
Det kan dog i den  

 forbindelse nævnes, at stort set samtlige europæiske lande har aldersgrænser  

 for salg af alkohol.
F.eks. har Tyskland en 16-års-aldersgrænse for salg af  

 øl  

 og vin og en 18-års-aldersgrænse for salg af spiritus.
Til nr. 6 For at sikre, at alle personer, der er fyldt 16 år, har mulighed  

 for at erhverve sig et legitimationskort med billede hos kommunen senest ved  

 lovens ikrafttrædelse, findes det mest hensigtsmæssigt, at  

 ikrafttrædelsesdatoen udskydes til den 1. juli 2004. Dette hænger bl.a.  

 sammen  

 med, at opgaven med trykning af legitimationskort skal i EU-udbud.
Til nr. 7 For at vurdere, om loven har haft den ønskede effekt på de unges  

 forbrug af tobak og alkohol, foreslås det, at loven tages op til revision  

 senest ved begyndelsen af folketingsåret 2006-07.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Lars Kramer Mikkelsen (S)  

    

  

 Lone Møller (S)  

    

  

 René Skau Björnsson (S)  

    

  

 Sophie Hæstorp Andersen (S)  

    

  

 Line Barfod (EL)  

    

  

 Kamal Qureshi (SF)  

    

  

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 95 Bilagsnr.
