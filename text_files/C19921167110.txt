 (Til kriminalforsorgens anstalter og arresthusene).
 Ifølge De Europæiske fængselsregler (art. 36 og art. 60) skal der anvendes  

 tolk, når dette er nødvendigt og i øvrigt praktisk muligt.
Det er anstaltens/arresthusets opgave i den enkelte tilfælde at sikre sig,  

 at den indsatte forstår, hvad der foregår.
Anstalten/arresthuset vurderer, om  

 det er nødvendigt at tilkalde tolk, eller om kommunikation kan ske på anden  

 måde, for eksempel ved at anvende et andet sprog end den indsattes modersmål.
Anvendelse af tolk vil efter en konkret vurdering navnlig kunne være  

 nødvendigt ved indsættelsen og i tilfælde, hvor den indsatte efter reglerne  

 skal have adgang til at udtale sig, inden afgørelse træffes, fx. ved  

 anvendelse af disciplinærstraf, anbringelse i enrum, overførsel fra åben til  

 lukket institution og i forbindelse med frakendelse af udgangstilladelse.  

 Herudover bør det særligt overvejes, om tolkebistand - eventuelt  

 efterfølgende - er nødvendig i tilfælde, hvor der er foretaget indgreb over  

 for indsatte/varetægtsarrestanter, som har karakter af tvangsindgreb, fx. i  

 forbindelse med visitation, anbringelse i sikringscelle, ved anvendelse af  

 håndjern og i forbindelse med magtanvendelse i øvrigt.
Endvidere kan der være  

 særlig anledning til at overveje, om tolkebistand er nødvendig i forbindelse  

 med lægelig vurdering og behandling af indsatte/varetægtsarrestanter.
 Hvis der er benyttet andet sprog end dansk, skal notater, forhørsrapporter  

 mv., som udfærdiges i forbindelse med afgørelsen, angive hvilket sprog der er  

 anvendt, og hvilken tolkebistand der eventuelt er benyttet.
 Det bemærkes, at tolkebistand i øvrigt kan være påkrævet for at opfylde  

 forvaltningslovens regler om vejledning, begrundelse eller lignende.
 Medindsatte kan eventuelt benyttes som tolk, såfremt den indsatte er  

 indforstået hermed.
Det kan oplyses, at rigspolitiet har udarbejdet en tolkeliste, som bl.a.  

 anvendes af Direktoratet for Udlændinge og domstolene.
De tolke, der er  

 optaget på listen, er enten to-sprogede udlændinge uden egentlig sproglig  

 uddannelse eller tolke med sproglig uddannelse som fx. translatør, cand.mag.  

 el. lign.
Forinden en tolk optages på rigspolitiets tolkeliste, vil der være  

 foretaget en politimæssig undersøgelse af den pågældendes forhold.
Listen  

 vedlægges. (* 2) E.B.
Annette Esdorf (* 1) Cirkulæreskrivelsen er optaget i kriminalforsorgens cirkulæresamling  

 (KC C-4-13).
