Nr BSF 84 Forslag til folketingsbeslutning om stop for braklægning af økologisk  

 dyrket jord Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at fremsætte lovforslag om stop for  

 braklægning af landbrugsjord, som dyrkes økologisk.
Bemærkninger til forslaget Beslutningsforslaget er et led i Enhedslistens økologiplan for dansk  

 landbrug.
Braklægning af landbrugsjord er en ordning, som er knyttet til det  

 traditionelle, effektive, kemiske landbrug, hvor der kan presses mere og mere  

 ud af en given hektar.
Dette medfører - ud over en voldsom udpining af jorden  

 - en overproduktion, og derfor har EU bestemt, at der nødvendigvis kun må  

 dyrkes et stadig mindre areal.
Denne logik er helt absurd.
Det økologisk  

 landbrug har et mindre udbytte pr. hektar, som imidlertid vil kunne opvejes  

 ved ikke at braklægge landbrugsjord.
Derfor skal økologiske landbrug  

 friholdes for braklægning.
Dette sikrer samtidig, at der opnås en positiv  

 miljøeffekt på denne jord.
