Bilag 1 Skrivelse om fradrag for udbetaling af kompensationsbeløb i forbindelse med ændring af pensionsbeskatningsloven (PAL-kompensation) Fradrag for udbetaling af kompensationsbeløb i forbindelse med ændring af pensionsbeskatningsloven (PAL-kompensation).
 Arbejdsdirektoratet, nu Center for klager om arbejdsløshedsforsikring (CKA), udsendte den 28. juli 2010 nyhedsbrev nr. 25 om PAL-kompensation.
Ankestyrelsens Beskæftigelsesudvalg (AST) har den 26. januar 2011 truffet afgørelse om, hvorledes fradrag for udbetalt kompensationsbeløb skal ske.
Det fremgår af afgørelsen, at AST har vurderet, at de retningslinjer, som Arbejdsdirektoratet, nu CKA, udmeldte i skrivelse af 30. juni 2010 er korrekte.
 Uddrag af ASTs afgørelse kan læses nedenfor.
Kontaktperson i CKA: Helle Qvortrup, tlf.nr. 72206251 Arbejdsskadestyrelsen, den 4. februar 2011 Helle Qvortrup Bilag 1 Uddrag af Ankestyrelsens afgørelse af 26. januar 2011 j.nr. 2600502-10 Arbejdsskadestyrelsens j.nr. 10-653-0378 Ankestyrelsens Beskæftigelsesudvalg har i møde truffet afgørelse i din efterlønssag vedrørende fradrag for udbetalt kompensationsbeløb.
Resultatet er Der skal ske fradrag i din efterløn for det beløb på xxx kr. som du har fået udbetalt i PAL-kompensation.
Fradraget i efterlønnen skal ske med den forholdsmæssige andel, der må anses for at vedrøre perioden med efterløn.
Beregningen af fradraget skal ske ud fra forholdet mellem den statistisk forventede, gennemsnitlige levetid for mænd på din alder på det tidspunkt, hvor du fik kompensationsbeløbet udbetalt, og din mulige resterende tid på efterløn efter, at du har fået udbetalt beløbet Fradraget i din efterløn skal ske i den måned, hvor du har fået beløbet udbetalt.
A-kassen bedes foretage denne regulering Du har ikke ret til renter Vi er således kommet til samme resultat som Arbejdsdirektoratet Der var enighed på mødet På de næste sider kan du læse om begrundelse, retsregler med videre.
Begrundelsen for afgørelsen Beregningen af fradraget skal ske ud fra forholdet mellem den statistisk forventede gennemsnitlige levetid for mænd på din alder på det tidspunkt, hvor du fik kompensationsbeløbet udbetalt, og din mulige resterende tid på efterløn efter, at du fik kompensationsbeløbet udbetalt Det fremgår af § 8, stk. 2, i lov om ligebehandling af mænd og kvinder i forbindelse med forsikring, pension og lignende finansielle ydelser, at der for medlemmer optaget før den 1. juli 1999 i erhvervstilknyttede sikringsordninger, hvor ydelserne beregnes ud fra forud fastsatte bidrag, kan ydelserne være forskellige for mænd og kvinder, i det omfang beregningen baseres på aktuarmæssige faktorer, der er forskellige for de to køn.
 Ved vurderingen af, at det ved opgørelsen af restlevetiden skal skelnes mellem mænd og kvinder har vi lagt vægt på, at din pensionsordning er fra før 1. juli 1999.
Vi har videre lagt vægt på, at Brancheorganisationen Forsikring & Pension har oplyst, at der er normen, at pensionsordninger fra for 1. juli 1999 håndteres kønsopdelt Vi finder på denne baggrund, at Arbejdsdirektoratets (nu Center for klager om arbejdsløshedsforsikring, Arbejdsskadestyrelsen), udmeldte retningslinjer i skrivelse af 30. juni2010 vedrørende fradrag for udbetaling af kompensationsbeløb i forbindelse med ændring af pensionsbeskatningsloven (PAL-kompensation) er korrekt.
 Ved vurderingen af længden af den periode hele kompensationsbeløbet vedrører, har vi lagt vægt på opgørelsen fra Danmarks Statistik om den gennemsnitlige levealder for henholdsvis mænd og kvinder.
 For kompensationsbeløb, der som i din situation er udbetalt i 2008 bruges restlevetiden opgjort for 2006:2007, som var den, der var kendt i 2008.
 Du fik kompensationsbeløbet udbetalt den [] december 2008, hvor du var 62 år.
 Restlevetiden for 62-årige mænd var i 2008 ifølge Danmarks Statistik 18,6 år.
 Din resterende tid på efterløn fra december 2008 til udgangen af februar 2011 (begge måneder inklusive) er på 2 år og 3 måneder.= 2 ¼ år.
 Den forholdsmæssige del af kompensationsbeløbet, der vedrører efterlønsperioden er xxx kr. : 18,6 X 2,25 = yyy kr. , som er det beløb der i december 2008 skal foretages fradrag for.
Vi har ved afgørelsen lagt til grund, at Ankestyrelsens Beskæftigelsesudvalg i afgørelse af 26. maj 2010 vurderede, at det udbetalte kompensationsbeløb på xxx kr. vedrørende din pension skulle fradrages i din efterløn med den forholdsmæssige andel af beløbet, som anses for at vedrøre efterlønsperioden.
Vi har ved afgørelsen videre lagt til grund, at din pensionsordning er fra før 1. juli 1999.
Vedr. renter Rentebeløb, der er mindre end højeste dagpenge for en dag, udbetales ikke.
 I 2010 var den fulde dagpengesats på 752 kr.
 A-kassen har i afgørelse af 9. juli 2010 beregnet, at renterne af det beløb, som du skal have efterbetalt udgør [mindre end 752 kr.].
 Da rentebeløbet er mindre end højeste dagpenge for en dag, har du ikke ret til at få udbetalt renter.
Bemærkninger til klagen Du har i klagen anført, at der er tale om brud på lov og ligestilling mellem mænd og kvinder, at der ved opgørelsen af restlevetiden skal skelnes mellem mænd og kvinder.
Du har i den forbindelse vedlagt e-mails, som du har modtaget fra henholdsvis Danmarks Statistik og Arbejdsmarkedets Tillægspension.
Vi skal hertil bemærke, at der efter vores opfattelse ikke er tale om et brud på lov om ligestilling mellem kvinder og mænd.
Vi har ved denne vurdering tillagt det vægt, at det fremgår af lovens § 1 a, stk. 2, at kapitel 2 i loven (forbud mod forskelsbehandling på grund af køn), ikke gælder for anvendelse af køn som faktor ved beregning af præmier og ydelser i forbindelse med forsikring og lignende finansielle ydelser, hvis anvendelse af køn er en afgørende faktor ved beregningen.
 Vi skal i øvrigt henvise til § 8, stk. 2, i lov om ligebehandling af mænd og kvinder i forbindelse med forsikring, pension og lignende finansielle ydelser, hvoraf det fremgår at der for medlemmer optaget før den 1. juli 1999 i erhvervs tilknyttede sikringsordninger, hvor ydelserne beregnes ud fra forud fastsatte bidrag kan ydelserne være forskellige for mænd og kvinder, i det omfang beregningen baseres på aktuarmæssige faktorer, der er forskellige for de to køn.
