Resumé En journalist klagede over at Sundhedsministeriet ikke ændrede et  

 afslag fra Sundhedsstyrelsen om aktindsigt.
Journalisten havde søgt om  

 aktindsigt i samtlige rapporter til styrelsen over uheld med eller tekniske  

 fejl ved specielt medicinsk udstyr.
Sundhedsstyrelsen afslog journalistens ansøgning om aktindsigt  

 med henvisning til at styrelsen ikke mente journalisten i tilstrækkelig grad  

 havde identificeret de sager, han ønskede aktindsigt i.
Sundhedsstyrelsen  

 henviste til at der ikke var lavet et "uheldsregister" og at  

 indrapporteringerne derfor bestod af flere sager.
 Ombudsmanden kritiserede ikke at styrelsen havde afslået  

 journalistens ansøgning.
Ombudsmanden udtalte dog at Sundhedsministeriet under de  

 foreliggende omstændigheder burde have sørget for at journalistens anmodning  

 om  

 aktindsigt blev bedømt efter princippet om meroffentlighed.
Ombudsmanden  

 henstillede at Sundhedsministeriet genoptog sagen. (J.nr. 1996-2735-401).
Aktindsigt.
Identifikationskrav.
Meroffentlighed A der var journalist bad ved  

 brev af 4. november 1996 Sundhedsstyrelsen om aktindsigt i styrelsens særlige  

 "uhelds-register". Særligt bad han om aktindsigt i:
 "...
 Samtlige indrapporteringer  

 til Sundhedsstyrelsen vedr. uheld, tekniske fejl eller andre tekniske eller  

 medicinske indrapporteringer til uheldsregistret.
 ...
 Ligeledes anmoder jeg om - i  

 henhold til Forvaltningsloven § 19 - om aktindsigt i korrespondence, notater,  

 og lign., der kan have afgørende betydning for sagsfremstillingen og  

 sagsforløbet.
..." Sundhedsstyrelsen,  

 lægemiddelafdelingen, svarede A ved brev af 7. november 1996. Styrelsen  

 afslog  

 A's anmodning med følgende begrundelse:
 "...
 Sundhedsstyrelsen finder  

 således ikke, at der i forespørgslen er identificeret konkrete dokumenter  

 eller  

 sager, som aktindsigtsbegærigen omhandler, jf. § 4, stk. 3, i  

 offentlighedsloven.
..." Endvidere henviste  

 myndigheden til side 93 i Offentlighedsloven med kommentarer, John Vogter  

 (1992).
Ved brev af 11. november 1996  

 klagede A over styrelsens afgørelse til Sundhedsministeriet.
I klagen angav A  

 at han ikke ønskede aktindsigt i personrelateret materiale, men alene i  

 antallet af indrapporteringer, samt journal- og postlister.
 Sundhedsministeriet afviste  

 A's klage ved brev af 18. november 1996. Som begrundelse anførte ministeriet:
 "...
 Det følger af  

 Offentlighedslovens § 4, stk. 1, at 'Enhver kan med de undtagelser, der er  

 nævnt i §§ 7-14, forlange at blive gjort bekendt med dokumenter, der er  

 indgået  

 til eller oprettet af en forvaltningsmyndighed som led i administrativ  

 sagsbehandling'.
 Sundhedsministeriet finder  

 derfor, at allerede fordi der endnu ikke er udarbejdet et særligt register  

 over  

 uheld indrapporteret til Sundhedsstyrelsen, kan der ikke i medfør af  

 Offentlighedslovens § 4, stk. 1, gives aktindsigt i et uheldsregister, som  

 ikke  

 ved begæringens fremsættelse forefandtes.
..." A klagede til mig den 19.  

 november 1996. Til støtte for klagen skrev A bl.a.:
 "...
 1) Jeg er, af Institut for  

 Sundhedsvæsen, blevet gjort bekendt med, at Sundhedsstyrelsen har overtaget  

 uheldsregistreringen, ligesom medarbejderen (B) fra Sundhedsstyrelsen har  

 oplyst mig, at uheldsregistreringen foregår manuelt, indtil man får taget et  

 særligt edb-register i brug.
2) Jeg er vidende om, at man  

 efter indførelsen af et EU-direktiv om medico-teknisk udstyr, krævede, at  

 medlemslandene skulle indføre en særlig registrering af uheld.
Denne  

 registrering blev påbegyndt af Sundhedsstyrelsen primo 1995, og har altså  

 eksisteret i snart to år.
 ...
4) Jeg har klart og tydeligt  

 identificeret min anmodning, da jeg med sikkerhed ved, at der kun findes  

 dette  

 ene særlige uhelds-register for uheld som følge af udstyrets beskaffenhed,  

 eller den fejlagtige anvendelse af udstyret osv.
Jeg finder det også ganske  

 naturligt, at jeg ikke kan identificere det helt præcist enkelte dokument, da  

 jeg - som bekendt - kun er vidende om at de eksisterer - og ikke kender til  

 formularen/spørgeskemaet eller for den sags skyld de dokumenter, som den  

 enkelte afdeling udfylder i forbindelse med et uheld af ovenstående art.
5) Da jeg er - af  

 Sundhedsstyrelsen - blevet gjort bekendt med, at de indrapporterede uheld  

 'kun'  

 bliver manuelt registreret, er der jo tale om - netop - registrering.
Så for  

 mit vedkommende, er det jo ligegyldigt om man '...endnu ikke har  

 edb-registreringen på plads', som det er blevet mig fortalt.
..." I brev af 4. december 1996  

 bad jeg Sundhedsministeriet om en udtalelse.
I sin udtalelse af 25. februar  

 1997 anførte ministeriet:
 "...
Pligten til at indberette  

 uheld mv. til Lægemiddelstyrelsen fremgår af følgende regler: Det følger af  

 bekendtgørelse nr. 734 af 10. august 1994 om medicinsk udstyr § 11, stk. 1,  

 at  

 fabrikanter af CE-mærket medicinsk udstyr har en forpligtelse til så hurtigt  

 som muligt at give Sundhedsstyrelsen, nu Lægemiddelstyrelsen, meddelelse om  

 enhver fejlfunktion eller enhver forringelse i CE-mærket udstyrs  

 karakteristika eller ydeevne samt enhver unøjagtighed i mærkningen eller i  

 brugsanvisningen, som den pågældende får kendskab til, der kan medføre eller  

 kan have medført en patients, eller brugers død eller en alvorlig forringelse  

 af en patients eller brugers helbredstilstand.
Fabrikanten er endvidere i  

 følge  

 § 11, stk. 2, forpligtet til at oplyse Lægemiddelstyrelsen om enhver teknisk  

 eller medicinsk grund i forbindelse med udstyrets karakteristika eller  

 ydeevne, som har ført til, at fabrikanten systematisk har trukket udstyret  

 tilbage fra markedet.
 Fabrikanter af CE-mærket  

 aktivt implantabelt medicinsk udstyr har i henhold til bekendtgørelse nr. 139  

 af 1. marts 1995 om aktiv, implantabelt medicinsk udstyr § 7, stk. 1, og stk.  

 2, samme forpligtelse vedrørende aktivt implantabelt medicinsk udstyr.
 Med hjemmel i § 4, stk. 3, i  

 lov om sundhedsvæsenets centralstyrelse mv. er der endvidere i bekendtgørelse  

 nr. 734 af 10. august 1995 (retteligt 1994; min bemærkning) i § 11, stk. 3,  

 og  

 stk. 4, fastsat en forpligtelse for professionelle brugere og  

 driftsansvarlige  

 for offentlige og private sygehuse til så hurtigt som muligt at indberette  

 oplysninger til Lægemiddelstyrelsen om enhver hændelse med medicinsk udstyr,  

 der kan medføre eller kan have medført en patient, brugers eller en eventuel  

 tredjemands død eller en alvorlig forringelse af en patients, brugers eller  

 en eventuel tredjemands helbredstilstand.
 Under henvisning til samme  

 hjemmel i lov om sundhedsvæsenets centralstyrelse er der fastsat en  

 tilsvarende  

 forpligtelse for professionelle brugere af aktivt implantabelt medicinsk  

 udstyr og driftsansvarlige for offentlige og private sygehuse i  

 bekendtgørelse  

 nr. 139 af 1. marts 1995 om aktivt implantabelt medicinsk udstyr § 7, stk 3,  

 og  

 stk. 4.
 Baggrunden for Sundhedsministeriets afgørelse er følgende:
Det fremgår af (A)'s  

 skrivelse af 11. november 1996, at klageren var bekendt med, at der ikke i  

 Sundhedsstyrelsen var oprettet et særligt uheldsregister.
Sundhedsministeriet  

 fandt på denne baggrund ikke behov for at forelægge (A) de oplysninger om  

 uheldsregistret, som Sundhedsminsiteriet telefonisk indhentede fra  

 Sundhedsstyrelsen i forbindelse med (A)'s klage af 11. november 1996.
 Det er fortsat  

 Sundhedsministeriets opfattelse, at indberetninger til Lægemiddelstyrelsen  

 efter bekendtgørelse nr. 734 af 10. august 1994 om medicinsk udstyr § 11 og  

 bekendtgørelse nr. 139 af 1. marts 1995 om aktivt implantabelt udstyr § 7  

 ikke  

 registreres i et af Lægemiddelstyrelsen særligt oprettet uheldsregister.
 Det skal i den forbindelse  

 bemærkes, at der ikke i reglerne om medicinsk udstyr, udstedt i medfør af lov  

 nr. 368 af 6. juni 1991 om medicinsk udstyr, er fastsat pligt til for  

 Lægemiddelstyrelsen at oprette et særligt uheldsregister indeholdende  

 oplysninger  

 om uheld med medicinsk udstyr.
 Det er på denne baggrund  

 fortsat ministeriets opfattelse, at der ikke var grundlag for at imødekomme  

 anmodningen om aktindsigt i overensstemmelse med anmodningens indhold.
Opfattes klagerens anmodning  

 som en anmodning om aktindsigt i Sundhedsstyrelsens enkelte sager om  

 uheldsindberetninger, således som Sundhedsstyrelsen tilsyneladende gjorde, er  

 Sundhedsministeriet enig med Sundhedsstyrelsen i, at anmodningen kan afslås  

 da  

 denne ikke angiver de dokumenter eller den sag, klageren ønskede at blive  

 gjort  

 bekendt med, jf.
Offentlighedslovens § 4, stk. 3.
..." A kommenterede i brev af 14.  

 marts 1997 Sundhedsministeriets udtalelse.
A's udgangspunkt var at han  

 ønskede  

 antallet af indberettede uheld som følge af medicinsk udstyr oplyst.
A  

 forstod  

 ministeriets redegørelse således at der var indberetningspligt vedrørende  

 sådanne uheld, og at der var en samling af disse indberetninger i  

 Lægemiddelstyrelsen, tidligere Sundhedsstyrelsen.
Om disse indberetninger  

 samles i et manuelt eller i et edb-register ændrede ikke ved A's ønske.
Ombudsmandens udtalelse I brev til A af 30. april 1998 udtalte jeg følgende:
 "Af offentlighedslovens § 4 fremgår:
'  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt m.v.
 ...
Stk. 3. Begæring efter stk. 1 og 2 skal angive de dokumenter eller den  

 sag, som den pågældende ønsker at blive gjort bekendt med.' 1. Identifikationskravet i offentlighedslovens § 4, stk. 3 I lovens forarbejder er der bl.a. anført følgende om forståelsen af  

 bestemmelsen i § 4, stk. 3, jf.
Folketingstidende 1985-1986, tillæg A, sp.  

 211-212:
 'Bestemmelsen i  

  

 stk. 3  

  

 svarer til den gældende lovs § 1, stk. 2. Det er præciseret, at en begæring  

 om aktindsigt skal indeholde en angivelse enten af den sag eller af de  

 dokumenter, den pågældende ønsker at blive gjort bekendt med.
Bestemmelsen medfører, at den, der ønsker aktindsigt, må have kendskab til  

 sagens eller dokumentets eksistens før henvendelsen til vedkommende  

 myndighed.
Dette betyder imidlertid ikke, at myndigheden er berettiget til at  

 afslå en begæring om aktindsigt alene under henvisning til en manglende  

 angivelse af sagstilhørsforholdet, hvis myndigheden er i stand til på andet  

 grundlag at identificere den sag eller det eller de dokumenter, der ønskes  

 aktindsigt i.
Der henvises til beskrivelsen af bestemmelsens anvendelse i  

 praksis i betænkningen side 118ff og offentlighedsudvalgets overvejelser på  

 side 129 ff.
 Kravet om angivelse af sagen  

 eller dokumenter i denne betyder bl.a., at der ikke kan forlanges adgang til  

 at  

 gennemgå en forvaltningsmyndigheds journalmateriale med henblik på herigennem  

 at finde frem til sager, hvis dokumenter man kan have interesse i at blive  

 gjort bekendt med.
Bestemmelsen giver heller  

 ikke adgang til at gennemse alle sager af en bestemt art eller alle sager,  

 der  

 er blevet journaliseret i en bestemt periode.' Sundhedsministeriet har i sit  

 brev til mig af 25. februar 1997 oplyst at der sker løbende indberetninger  

 til  

 Lægemiddelstyrelsen (dengang Sundhedsstyrelsen) efter § 11 i bekendtgørelse  

 nr. 734 af 10. august 1994 om medicinsk udstyr og § 7 i bekendtgørelse nr.  

 139  

 af 1. marts 1995 i aktivt, implantabelt medicinsk udstyr.
 Efter disse bestemmelser har  

 fabrikanter, brugere og andre pligt til i visse situationer at give  

 meddelelse  

 om forskellige forhold der kan eller vil kunne medføre død eller alvorlig  

 forringelse af helbredstilstanden hos en patient, bruger eller tredjemand.  

 Indberetningspligt giver myndigheden mulighed for at reagere overfor farlige  

 produkter - bl.a. ved at kunne forbyde eller indskrænke brugen og  

 markedsføringen  

 af produktet, jf. nærmere de nævnte bekendtgørelser.
Sundhedsministeriet har  

 yderligere i sine breve oplyst at der ikke findes et egentligt uheldsregister  

 (f.eks. til statistisk anvendelse) hvor sådanne oplysninger er samlet.
Under  

 hensyn hertil kan det ikke give mig anledning til bemærkninger at  

 Sundhedsstyrelsen  

 har betragtet hver enkelt indberetning som en sag for sig og således opfattet  

 Deres ønske om aktindsigt som vedrørende en flerhed af sager.
 Som det fremgår ovenfor  

 følger det af lovens forarbejder at den der ønsker aktindsigt, skal have et  

 vist kendskab til sagens eller dokumentets eksistens før henvendelsen til  

 vedkommende  

 myndighed.
 Dette betyder bl.a. at der  

 ikke kan forlanges adgang til at gennemse alle sager af en bestemt art - i  

 den  

 konkrete sag alle indberetninger til Sundhedsstyrelsen.
 Det kan derfor ikke give mig  

 anledning til bemærkninger at styrelsen og ministeriet vurderede at Deres  

 begæring om aktindsigt ikke opfyldte identifikationskravet i  

 offentlighedslovens § 4, stk. 3.
2. Meroffentlighed Princippet om meroffentlighed  

 fremgår af offentlighedslovens § 4, stk. 1, 2. led.
Om baggrunden for dette  

 anføres det i Folketingstidende 1985-86, tillæg A, sp. 211:
 '...
Reglerne i den gældende  

 offentlighedslov afskærer ikke myndighederne fra efter eget skøn at give  

 oplysninger i videre omfang, herunder på anden måde eller i anden form, end  

 loven forpligter til.
Da spørgsmålet i praksis synes at have givet enkelte  

 myndigheder anledning til tvivl, foreslås det, at princippet om  

 'meroffentlighed'  

 udtrykkeligt anføres i loven.
Adgangen til at give sådanne oplysninger  

 begrænses dog af reglerne om tavshedspligt m.v.
...' Forud for lovfæstelsen af  

 dette princip ved revisionen af offentlighedsloven i 1986 havde et udvalg  

 afgivet en betænkning (nr. 857 fra 1978 om offentlighedslovens revision). Af  

 denne betænkning, s. 70, fremgår bl.a. følgende om princippet om  

 meroffentlighed:
 '...
 Udvalget finder det  

 utvivlsomt, at den retlige regulering af offentlighedsprincippet på generelt  

 grundlag også i fremtiden bør have karakter af en fastsættelse af  

 minimumsregler, der ikke udelukker, at myndighederne kan - og efter  

 omstændighederne bør - give oplysninger i videre omfang, end loven  

 umiddelbart  

 forpligter til.
Udvalget skal i denne  

 forbindelse understrege betydningen af, at offentlighedsloven ikke i  

 myndighedernes praksis opfattes som en udtømmende regulering af, hvor langt  

 oplysningsadgangen bør strækkes.
Efter udvalgets opfattelse vil det således  

 være i høj grad ønskeligt, at myndighederne i tilfælde, hvor der er fremsat  

 begæring om aktindsigt, ikke blot nøjes med at undersøge, hvorvidt begæringen  

 kan afslås af formelle grunde eller med hjemmel i en af lovens  

 undtagelsesbestemmelser, men mere frit overvejer, om hemmeligholdelse i det  

 konkrete tilfælde  

  

 overhovedet er påkrævet  

  

 - enten på grund af en tavshedspligtsbestemmelse eller fordi offentlige eller  

 private interesser i øvrigt taler derfor.
En liberal praktisering af lovens  

 bestemmelser  

 er ikke blot bedst stemmende med de almindelige synspunkter, der ligger til  

 grund for lovfæstelsen af offentlighedsprincippet, men vil også i mange  

 tilfælde bevirke, at det vil være ufornødent at tage stilling til tvivlsomme  

 afgrænsningsspørgsmål.' Endvidere fremhæver udvalget  

 at pressens særlige behov for information skal tilgodeses.
På s. 129ff står:
 '...
 Der kan i så henseende  

 navnlig være anledning til at understrege, at loven ikke alene tilsigter at  

 indgå som et led i det system af retssikkerhedsgarantier, der omgærder  

 beslutningsprocessen i den offentlige forvaltning her i landet, men tillige  

 har  

 det videre sigte at give pressen og andre nyhedsformidlende institutioner et  

 bedre grundlag for udøvelsen af den almindelige informationsvirksomhed i form  

 af en løbende orientering af offentligheden om den offentlige forvaltnings  

 virksomhed.
 ...
Udvalget finder således  

 navnlig at burde pege på det forhold, at der her i landet igennem en lang  

 årrække har været tradition for, at journalister uformelt kan få oplysninger  

 om  

 sager af interesse i den offentlige forvaltning ved at henvende sig - i  

 reglen  

 telefonisk - til den pågældende sagsbehandler.
Herigennem opnås der ofte på  

 en  

 for pressen hurtigere og nemmere måde information om sager af offentlig  

 interesse - ikke blot om sagernes eksistens, men også med hensyn til de  

 relevante oplysninger i de enkelte sager. ... Pressen har imidlertid ved  

 siden  

 af sådanne kontakter behov for faste regler, der sikrer den mulighed for mere  

 systematisk at få kendskab til de verserende sager i den offentlige  

 forvaltning  

 og dermed et bedre grundlag for vurderingen af, hvilke sager offentligheden  

 har  

 interesse i at blive gjort bekendt med.
 ...
 Udvalget kan på baggrund af  

 det anførte tiltræde, at det må anses for ønskeligt, at der i forbindelse med  

 offentlighedslovens revision søges fastsat regler, der i højere grad end den  

 gældende ordning giver mulighed for sådan informationssøgning, men finder dog  

 samtidig, at en nyordning med det angivne sigte bør udformes under rimelig  

 hensyntagen til væsentlige administrative modhensyn, herunder navnlig  

 hensynet  

 til at undgå en øget formalisering af den offentlige forvaltning med  

 væsentlige  

 økonomiske, personalemæssige eller strukturelle virkninger til følge.
...' Justitsministeriet har i  

 Vejledning om lov om offentlighed i forvaltningen bl.a. anført følgende om  

 forståelsen af identifikationskravet og meroffentlighedsprincippet:
 '  

  

 Aktindsigt og meroffentlighed.
6.  

  

 Offentlighedsloven regulerer alene spørgsmålet om, i hvilket  

 omfang forvaltningen er  

  

 forpligtet  

  

 til at give aktindsigt.
Den enkelte forvaltningsmyndighed er derfor ikke  

 afskåret fra efter eget skøn at give adgang til aktindsigt i videre omfang  

 end  

 fastsat i loven, medmindre andet følger af regler om tavshedspligt m.v., jfr.  

 §  

 4, stk. 1, 2. pkt. (meroffentlighedsprincippet).
 ...
8.  

  

 Det følger af  

  

 meroffentlighedsprincippet  

  

 ,  

 at en myndighed, der behandler er begæring om aktindsigt, ikke alene bør  

 overveje, om begæringen kan afslås efter offentlighedslovens  

 undtagelsesbestemmelser,  

 men også, om der navnlig efter reglerne om tavshedspligt er noget til hinder  

 for, at der meddeles aktindsigt.
Hvis oplysningerne i et dokument ikke er  

 fortrolige, bør myndighederne altså i almindelighed imødekomme en begæring om  

 aktindsigt, selv om myndigheden ikke er forpligtet til det.
 ...
Begæringens form og indhold 17.  

  

 Efter offentlighedslovens § 4, stk. 3, skal en begæring om  

 aktindsigt angive de dokumenter eller den sag, som den pågældende ønsker at  

 blive gjort bekendt med.
 ...
Det kan herefter kræves, at  

 den, der ønsker aktindsigt, i hvert fald har en vis kendskab til sagens  

 eksistens før henvendelsen til vedkommende myndighed.
Forvaltningen har altså  

 ikke pligt til at imødekomme begæringer om at få lejlighed til at gennemse  

 alle  

 sager af en bestemt art eller alle sager, der er blevet journaliseret i en  

 bestemt periode.
I det omfang en sådan begæring fremsættes af pressen, bør  

 begæringen dog normalt imødekommes, medmindre andet følger af reglerne om  

 tavshedspligt  

 m.v.
...' Jeg henviser endvidere til  

 Justitsministerens forord til vejledningen hvor det bl.a. udtales:
 '...
Jeg vil også gerne fremhæve,  

 at offentlighedsordningen er af særlig betydning for pressens nyhedstjeneste.  

 En almindelig adgang til at blive gjort bekendt med dokumenter inden for de  

 forskellige forvaltningsgrene stiller et omfattende nyhedsmateriale til  

 pressens rådighed, der kan medvirke til, at pressen kan informere  

 offentligheden  

 på et rigtigt faktisk grundlag.
Som det er fremhævet i loven og i  

 vejledningen  

 er offentlighedsloven en minimumslov.
Loven er ikke til hinder for, at den  

 offentlige forvaltning giver aktindsigt i videre omfang eller giver flere  

 oplysninger til pressen og andre, end det følger af selve loven, når blot det  

 sker uden at krænke myndighedernes tavshedspligt.
Det er mit håb, at  

 myndighederne  

 vil leve op til dette ønske fra folketinget om en øget åbenhed i den  

 offentlige  

 forvaltning.' En forvaltningsmyndighed kan  

 således give aktindsigt i videre omfang end efter lovens almindelige regler,  

 medmindre andet følger af reglerne om tavshedspligt mv.
En myndighed der behandler  

 en begæring om aktindsigt, bør ikke alene overveje om begæringen kan afslås  

 efter offentlighedslovens undtagelsesbestemmelser, men også om der er  

 noget til hinder for at der meddeles aktindsigt.
Hvis de ønskede oplysninger  

 ikke er fortrolige, bør myndigheden i almindelighed imødekomme en begæring  

 om aktindsigt selv om den ikke er forpligtet til det.
Jeg henviser i den  

 forbindelse  

 forudsætningsvist til betænkningen om offentlighedslovens revision,  

 Justitsministeriets  

 vejledning punkt 8 og Justitsministerens forord til vejledningen.
Se i øvrigt  

 nærmere om adgangen til meroffentlighed, Jon Andersen mfl.,  

  

 Forvaltningsret  

  

 (1994), s.  

 265f, og John Vogter,  

  

 Offentlighedsloven med kommentarer  

  

 (1992), s.  

 87f.
Jeg  

 har også tidligere udtalt mig om spørgsmålet i en sag gengivet i Folketingets  

 Ombudsmands Beretning for 1992, s. 206 (s. 211).
For så vidt angår adgangen til  

 at få lejlighed til at gennemse alle sager af en bestemt art, er det  

 udtrykkeligt anført i Justitsministeriets vejledning, pkt. 17, at begæringer  

 fremsat af pressen normalt bør imødekommes, medmindre andet følger af  

 reglerne  

 om tavshedspligt.
Også udvalget har i sin betænkning fremhævet pressens  

 særlige behov for information.
 Ved vurderingen af om der til  

 en journalist skal gives aktindsigt trods manglende identifikation af  

 sagerne,  

 jf. offentlighedslovens § 4, stk. 3, kan der efter min opfattelse også tages  

 hensyn til om det byder på nævneværdige vanskeligheder eller væsentligt  

 administrativt besvær at finde sagerne eller dokumenterne frem.
Der foreligger ikke  

 oplysninger i sagen der tyder på at Sundhedsministeriet eller styrelsen har  

 overvejet om der i kraft af meroffentlighedsprincippet kunne meddeles Dem  

 aktindsigt i de ønskede oplysninger.
Under hensyn til det anførte er det min  

 opfattelse at Sundhedsministeriet enten burde have foretaget en sådan  

 vurdering eller om nødvendigt foranlediget at styrelsen foretog vurderingen.
 Jeg har gjort  

 Sundhedsministeriet bekendt med min opfattelse og har henstillet til  

 ministeriet at genoptage sagen med henblik på at vurdere om De - ud fra de  

 anførte betragtninger om meroffentlighed - kan få aktindsigt.
Jeg har bedt ministeriet  

 orientere mig om resultatet af sin fornyede behandling af sagen, men jeg  

 foretager mig som udgangspunkt ikke mere medmindre jeg hører fra Dem  

 igen." NOTER (*1)  

 Jf.  

 FOB 1992, s. 206ff.
