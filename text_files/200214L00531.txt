Betænkning afgivet af Kommunaludvalget den 26. maj 2003 Betænkning over Forslag til lov om  

 ændring af lov om lån til betaling af ejendomsskatter (Fastsættelse af en indkomstgrænse for anvendelse af  

 ordningen og ændring af lånenes forrentning) [af Morten Homann (SF) m.fl.] 1. Udvalgsarbejdet Lovforslaget blev fremsat den 1. april 2003 og var til 1.  

 behandling den 9. maj 2003. Lovforslaget blev efter 1. behandling henvist til  

 behandling i Kommunaludvalget.
Udvalget anmoder om, at lovforslaget henvises  

 til fornyet udvalgsbehandling efter 2. behandling.
Møder Udvalget har behandlet lovforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Ældre Sagen.
Indenrigs- og sundhedsministeren har  

 over for udvalget kommenteret den skriftlige henvendelse.
Spørgsmål Udvalget har stillet 5 spørgsmål til indenrigs- og  

 sundhedsministeren til skriftlig besvarelse, som denne har besvaret.
Udvalget  

 har endvidere stillet yderligere 11 spørgsmål, som udvalget forventer  

 besvaret  

 inden 3. behandling.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 forkastelse  

  

 ved 3. behandling.
Venstres og Det Konservative Folkepartis medlemmer af udvalget  

 bemærker, at SF ønsker adgangen til indefrysning af ejendomsskatten gjort  

 generel.
Det indebærer en udvidelse af ordningen til at omfatte en bredere  

 personkreds end pensionister, således at også yngre får adgang til at udskyde  

 betaling af ejendomsskatter.
Venstre og Det Konservative Folkeparti kan ikke  

 støtte en udvidelse af ordningen.
 Til forslaget om at nedsætte renten bemærkes, at renten på disse  

 lån i forvejen er lav.
Efter lovforslaget ønsker SF desuden adgangen til indefrysning  

 af ejendomsskatter gjort afhængig af indkomstforhold.
Venstre og Det  

 Konservative Folkeparti har bemærket, at Kommunernes Landsforening (KL)  

 ifølge  

 dagspressen ønsker dette spørgsmål inddraget i de kommende forhandlinger  

 mellem  

 KL og regeringen.
En eventuel ændring af de eksisterende regler bør afvente  

 disse drøftelser og ses i en større sammenhæng.
Det Radikale Venstres medlem af udvalget kan have sympati for  

 ændring af reglerne om indefrysning af ejendomsskatterne, men kan ikke støtte  

 dette lovforslag, der indfører en offentlig låneadgang til ejerboliger  

 afhængig  

 af indkomst.
Det offentlige skal ikke udvide sin virksomhed til det  

 finansielle  

 område.
 Et  

  

 mindretal  

  

 i  

 udvalget (S) vil redegøre for sin stilling til lovforslaget ved 3.  

 behandling.
Socialdemokratiet tilkendegav ved lovforslagets 1. behandling en  

 principiel tilslutning til tankegangen i lovforslaget.
Socialdemokratiet er  

 enig i, at en næsten ubegrænset ret for alle, der er fyldt 65 år, til en  

 indefrysning af ejendomsskatterne til en rente, som ligger betydeligt under  

 markedsrenten,  

 kan få utilsigtede virkninger.
En række kommuner har således fortalt om ældre  

 boligejere med høje indtægter, som benytter indefrysningsmuligheden, selv om  

 de  

 ikke har noget reelt økonomisk behov for det, men alene benytter ordningen  

 for  

 at høste en fordel af den meget lave rente.
Derfor er Socialdemokratiet enig  

 med forslagsstillerne i, at der er behov for at justere ordningen.
Derimod er Socialdemokratiet usikker på, om den foreslåede  

 beløbsgrænse er den rigtige.
Umiddelbart virker beløbsgrænsen forholdsvis  

 høj,  

 når en enlig pensionist kan indefryse sine ejendomsskatter op til en  

 indkomst,  

 der ligger mere end 100.000 kr. ud over folkepensionen, og den tilsvarende  

 beløbsgrænse for samgifte pensionister er mere end 200.000 kr. ud over  

 folkepensionen.
Ud fra de oplysninger, som indenrigs- og sundhedsministeren  

 fremkom med under 1. behandling, vil det alene betyde, at ca. 50.000  

 pensionister har en indkomst, der er så høj, at de ikke vil kunne benytte  

 indefrysningsordningen fremover.
Der har ikke under udvalgsarbejdet været tid  

 til at få en egentlig vurdering af de foreslåede beløbsgrænser eller  

 konsekvenserne af at fastsætte andre beløbsgrænser.
SF foreslår samtidig at udvide indefrysningsmuligheden til alle  

 grupper uanset alder, såfremt de opfylder indkomstkriterierne.
Også denne del  

 af forslaget er Socialdemokratiet principielt enig i, men også her mangler  

 Socialdemokratiet en grundig vurdering af konsekvenserne, som der, med den  

 meget korte tid til udvalgsbehanding ikke har været tid til at få afdækket.
Som det fremgår af ovenstående, har der ikke været  

 tilfredsstillende tid til en grundig udvalgsbehandling.
Det hænger også  

 sammen  

 med, at forslagsstillerne ikke havde forventet, at der skulle afgives  

 betænkning over lovforslaget.
Det er dog meget forståeligt, at  

 forslagsstillerne med de modstridende signaler fra regeringspartiet Venstre  

 ønsker betænkning over lovforslaget og debatten ført i fuld åbenhed i  

 Folketinget.
Såvel indenrigs- og sundhedsministeren som Venstres ordfører  

 afviste således i klare vendinger lovforslaget ved 1. behandling.  

 Efterfølgende  

 har Venstre signaleret, at de ønsker ændringer i den retning, som er  

 indeholdt  

 i lovforslaget.
På den baggrund vil Socialdemokratiet helt frem til en eventuel  

 3. behandling af lovforslaget forsøge at få så mange af de udestående  

 spørgsmål  

 som muligt afklaret.
Herefter vil Socialdemokratiet redegøre for sin stilling  

 til lovforslaget som helhed ved 3. behandling.
 Et  

  

 andet mindretal  

  

 i  

 udvalget (SF) indstiller lovforslaget til  

  

 vedtagelse  

 uændret.
 Et  

  

 tredje mindretal  

  

 i  

 udvalget (EL) vil redegøre for sin stilling til lovforslaget ved 2.  

 behandling.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Thor Gunnar Kofoed (V)  

    

 Gudrun Laub (V)  

    

 Ester Larsen (V)  

    

 Marianne Pedersen (V)  

  

  nfmd.  

  

    

 Jens Vibjerg (V)  

    

 Uno Larsson (DF)  

    

 Poul Nødgaard (DF)  

  

  fmd.  

  

    

 Knud Erik Kirkegaard (KF)  

    

 Helle Sjelle (KF)  

    

 Arne Toft (S)  

    

 Inger Bierbaum (S)  

    

 Jørn Pedersen (S)  

    

 Karen J.
Klint (S)  

    

 Ole Stavad (S)  

    

 Kristen Touborg (SF)  

    

 Marianne Jelved (RV)  

    

 Line Barfod (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 207 Bilagsnr.
