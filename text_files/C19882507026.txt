 Grundlaget for nærværende kundgørelse er Finansministeriets cirkulære LP.  

 nr. 46/88 af 15. april 1988, indeholdende aftalen mellem Finansministeriet og  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation og Lærernes  

 Centralorganisation af 15.april 1988 om godtgørelse af merudgifter ved  

 tjenesterejser.
 Hvor der i aftaleteksten er henvist til bilagene 1-3, indeholdende de  

 aktuelle beløb pr.1.april 1988, henvises i alle tilfælde til gældende  

 Kundgørelse for Forsvaret A.
 Kapitel 1.
 Bestemmelsernes område og formål.
 § 1. Aftalen gælder for tjenestemænd i staten, folkeskolen og  

 folkekirken.
 Stk.2. Aftalen gælder ikke for tjenesterejser til, i og fra Grønland.
 Stk.3. De ydelser, der hjemles i denne aftale, har til formål at godtgøre  

 merudgifter, som tjenestemænd påføres ved tjenesterejser.
 Bmk.:
 1. Bestemmelserne er gældende for tjenestemænd,  

 personel ansat på tjenestemandslignende vilkår samt kontrakt- og  

 overenskomstansat personel, i det omfang dette i henhold til indgåede  

 overenskomster og aftaler følger de for tjenestemænd fastsatte regler.
 2. Forsvarskommandoen, Hjemmeværnskommandoen og de  

 direkte under Forsvarsministeriet hørende myndigheder, institutioner mv.  

 fastsætter for de herunder hørende myndigheder/tjenestesteder mv. de nærmere  

 forvaltningsmæssige retningslinier for iværksættelse, attestation mv. af  

 tjenesterejser og udstationering i ind-og udland, herunder hvilke underlagte  

 myndigheder/tjenestesteder der kan iværksætte sådanne rejser.
 3. For så vidt angår iværksættelse m.v. af  

 tjenesterejser specielt til udlandet henvises til Kundgørelse for Forsvaret  

 B. 16-1987.
 4. Tilrettelæggelsen af rejseaktivitet og anvendelsen  

 af aftalens regler i forbindelse hermed skal ske med udgangspunkt i hensynet  

 til en økonomisk og rationel drift sammenholdt med aftalens formål: at  

 godtgøre den rejsendes merudgifter.
 Kapitel 2.
 Befordringsudgifter.
 Offentlige befordringsmidler.
 § 2. Udgifter til befordring med lokaltog, S-tog, bybus,  lufthavnsbus  

 mv. - samt i særlige tilfælde udgifter til taxi - godtgøres efter regning,  

 jf. dog stk. 2.
 Stk.2. Stk. 1. finder ikke anvendelse i tilfælde, hvor udgifter til  

 lokaltransport anses for godtgjort gennem ydelse af time- og dagpenge, jf. §  

 15, stk. 1, eller fast godtgørelse, jf. § 34, stk. 1.
 Bmk.:
1. Ved påbegyndelse og afslutning af tjenesterejser  

 kan der under hensyntagen til afstand, bagagens art mv. ydes godtgørelse  

 efter regning for befordring til/fra hovedbefordringsmidlet med lokaltog,  

 S-tog, bybus, lufthavnsbus mv. eller i særlige tilfælde taxi, herunder når  

 andre offentlige transportmidler ikke kan anvendes.
Godtgørelsen kan alene  

 ydes for befordring mellem det faste tjenestested eller bopælen og  

 hovedbefordringsmidlet.
Der kan dog maksimalt ydes godtgørelse svarende til,  

 at tjenesterejsen påbegyndes og/eller afsluttes på tjenestestedet.
 2. Ved ankomst til og afrejse fra bestemmelsesstedet  

 kan der ligeledes ydes godtgørelse efter regning for befordring mellem hotel  

 (logi) eller midlertidigt tjenestested og hovedbefordringsmidlet.
 3. Øvrige udgifter til lokaltransport på  

 bestemmelsesstedet godtgøres ikke særskilt, men anses for dækket af time- og  

 dagpengene.
 § 3. Ved jernbanebefordring godtgøres billetudgiften til 1.klasse for  

 tjenestemænd i lønramme 23-40 og til 2.klasse for tjenestemænd i lønramme  

 1-22.
 Bmk.:
 1. I tilfælde, hvor der under tjenesterejser/frirejser  

 anvendes månedskort, der er anskaffet for egen regning, ydes der godtgørelse  

 med et beløb svarende til billetprisen for en i øvrigt godtgørelsesberettiget  

 strækning, dog for flere tjenesterejser inden for kortets gyldighedsperiode  

 højst med et beløb svarende til udgiften til det anskaffede månedskort.
2. Såfremt der for egen regning er anskaffet  

 landsrabatkort fra DSB, der giver adgang til køb af billetter til halv pris,  

 ydes der, indtil kortets pris er dækket, godtgørelse med et beløb svarende  

 til den fulde billetpris for omhandlede strækning.
Herefter godtgøres alene  

 den faktiske billetpris (halv billetpris).
 Stk. 2. Benyttes sovevogn, kan udgiften til enekupe (single eller  

 special) godtgøres for tjenestemænd i lønramme 23-40 og til flersengskupee  

 (tourist) for tjenestemænd i lønramme 1-22.
§ 4.  Ved skibsbefordring godtgøres billetudgiften og  

 eventuelt tillæg for køje, jf. stk.2.
 Stk. 2. Benyttes kammer (kahyt), kan udgiften til almindeligt enekammer  

 godtgøres for tjenestemænd i lønramme 23-40, og til fælleskammer for  

 tjenestemænd i lønramme 1-22.
§ 5. Ved flyrejser på europæiske ruter (inkl.
Færøerne og Grønland)  

 godtgøres billetudgiften til turist- eller økonomiklasse, eventuelt business  

 class eller tilsvarende befordringsklasse.
 Stk. 2. Ved flyrejser på oversøiske ruter godtgøres billetudgiften til  

 almindelig 1.klasse for tjenestemænd i lønrammerne 38-40, til business class  

 eller tilsvarende befordringsklasse for tjenestemænd i lønramme 23-37 og til  

 turist- eller økonomiklasse, eventuelt business class eller tilsvarende  

 befordringsklasse for tjenestemænd i lønramme 1-22.
 Bmk.:
Det kan bemærkes, at der ved oversøiske flyruter eller oversøiske  

 destinationer (intercontinentale ruter) både forstås rejse fra f.eks.
Danmark  

 til første oversøiske destination og videre rejse herfra.
 § 6. I tilfælde hvor en tjenestemand i lavere lønramme på tjenesterejse  

 ledsager en tjenestemand i højere lønramme i samme tjenstlige anledning, og  

 det findes påkrævet, at de benytter samme befordringsklasse, kan der ydes  

 tjenestemanden i den lavere lønramme godtgørelse for benyttelse af den højere  

 befordringsklasse.
 § 7. Hvis en tjenestemand på tjenesterejse benytter dyrere  

 befordringsklasse, end han efter foranstående bestemmelser er berettiget til,  

 må han selv afholde de dermed forbundne meromkostninger.
 Stk. 2. Foretrækker en tjenestemand at rejse på billigere måde end foran  

 angivet, godtgøres kun den faktisk afholdte befordringsudgift.
 Bmk.:
Befordringsudgifter godtgøres mod dokumentation.
Der kan derfor ikke  

 udbetales kontantbeløb svarende til den udgift, der ville have været tale om,  

 hvis offentlige transportmidler havde været benyttet, hvis dette rent faktisk  

 ikke har været tilfældet, f.eks. hvis man har fået kørelejlighed.
§ 8. Bestemmelserne i §§ 3, 4 og 5 kan fraviges ved aftale mellem  

 pågældende minister og vedkommende centralorganisation eller den  

 organisation, som måtte blive bemyndiget hertil.
Der kan dog ikke aftales  

 regler, der udvider adgangen til at godtgøre billetudgifter til 1.klasse på  

 flyrejser.
 Bmk.:
Myndigheder og institutioner kan uden forelæggelse for Forsvarsministeriet  

 indgå aftale om fravigelse af de genrelle regler om befordringsklasse.
Der  

 kan dog ikke aftales regler, der udvider adgangen til at godtgøre  

 billetudgifter til 1.klasse på flyrejser.
I overvejelser vedrørende indgåelse  

 af specielle aftaler om befordringsklasse kan f.eks. indgå forhold vedrørende  

 de pågældende rejsers varighed og formål samt muligheder for at spare  

 udgifter til dyrere befordringsmidler.
 Ved indgåelse af sådanne aftaler fremsendes 2 eksemplarer af aftalen  

  efterfølgende til Forsvarsministeriet.
 Eget befordringsmiddel.
 § 9. Benyttelse af eget befordringsmiddel på tjenesterejser kan kun finde  

 sted, såfremt der foreligger forudgående godkendelse heraf.
 Bmk.
Statens eller andre offentlige befordringsmidler skal fortrinsvis benyttes  

 på tjenesterejser.
Benyttelse af eget befordringsmiddel kan dog tillades, når  

 forholdene taler derfor, specielt når det i det givne tilfælde alle forhold  

 taget i betragtning er mest økonomisk for staten.
 § 10. Hvis der med en stilling er forbundet regelmæssig kørsel i  egen  

 bil, kan der udfærdiges skriftlig bemyndigelse til tjenestemanden med  

 afgrænsning af de rejser samt den kørselsmængde, som vil kunne foretages i  

 henhold til bemyndigelsen.
 Stk. 2. Der ydes følgende godtgørelse pr. km:
 Stk. 3. Hvis tjenestemanden oppebærer kørselsgodtgørelse fra flere  

 statslige eller andre offentlige myndigheder, kan godtgørelse med 206 øre pr.  

 km højst oppebæres for i alt 12.000 km i et finansår.
 Stk. 4. Anvendes egen bil på tjenesterejser til udlandet, udgør  

 godtgørelsen 111 øre pr. km, uanset om der er udfærdiget skriftlig  

 bemyndigelse til tjenstlig kørsel i indlandet i henhold til stk.1.
 Bmk.:
1. Skriftlig bemyndigelse til regelmæssig benyttelse  

 af eget befordringsmiddel til tjenstlig kørsel kan gives af  

 Forsvarskommandoen, Hjemmeværnskommandoen og de direkte under  

 Forsvarsministeriet hørende myndigheder, institutioner mv., til chefer for  

 myndigheder, institutioner mv. dog af Forsvarsministeriet.
Ansøgning om sådan  

 tilladelse skal indeholde oplysninger om afgrænsningen af rejserne samt om  

 kørselsmængden i forbindelse med den ansøgte bemyndigelse.
Den udstedende  

 myndigheds skriftlige bemyndigelse skal indeholde oplysninger om  

 afgrænsningen af de rejser samt den kørselsmængde, som vil kunne foretages i  

 henhold til bemyndigelsen.
Genpart af bemyndigelsen fremsendes til  

 Rigsrevisionen.
 2. Ovennævnte myndigheder/institutioner mv. kan efter  

 behov delegere nævnte udstedelsesbemyndigelse til underlagte myndigheder.
3. Der bør kun udfærdiges skriftlig bemyndigelse til  

 anvendelse af egen bil på tjenesterejser i henhold til aftalens § 10, stk. 1,  

 når der er tale om regelmæssig kørsel af et vist større omfang, der normalt  

 ikke bør være mindre end 5.000 km årlig.
I tilfælde, hvor særlige tjenstlige  

 hensyn gør sig gældende, vil bemyndigelse dog kunne gives, selv om den årlige  

 kørselsmængde på tjenesterejser er mindre end 5.000 km.
Som eksempel herpå  

 kan nævnes hyppige, men korte tjenesterejser, hvor anvendelse af andet  

 befordringsmiddel vil medføre, at tjenesterejserne ikke kan udføres inden for  

 en rimelig tid eller på en for staten tilstrækkelig økonomisk måde.
4. Den nævnte mulighed for at give  

 kørselsbemyndigelse, selv om den årlige kørselsmængde på tjenesterejser er  

 mindre end 5.000 km årlig, kan således benyttes, hvor den kompetente  

 myndighed efter en vurdering af omstændighederne i det konkrete tilfælde  

 skønner, at særlige tjenstlige hensyn gør sig gældende.
Det er imidlertid  

 ikke meningen med bestemmelsen at åbne mulighed for generelt at statuere, at  

 særlige tjenstlige hensyn foreligger for alt personale med kørselsbehov ved  

 en bestemt institution.
Ved vurderingen af kørselsmængden skal der ikke  

 anlægges forskellig betragtning på henholdsvis heltids- og deltidsansatte.
 5. Regninger med anmodning om udbetaling af  

 km-godtgørelse skal som hidtil indeholde oplysninger om:
 Foranstående oplysninger kan eventuelt fremgå af køresedler, som indsendes  

 med regningerne.
 6. I de tilfælde, hvor km-godtgørelse oppebæres efter  

 taksterne i § 10, stk.2 punkt A, skal regningen tillige indeholde oplysning  

 om det af vedkommende tjenestemand i den forløbne del af finansåret samlede  

 antal kørte km for staten eller anden offentlig myndighed, der er godtgjort  

 med den høje takst.
7. Godtgørelse for benyttelse af eget  

 befordringsmiddel på tjenesterejser ydes for det antal km, der er kørt i  

 forbindelse med tjenesterejsen.
Der kan dog ikke ydes godtgørelse for flere  

 km, end der ville være kørt på tjenesterejsen, såfremt denne var påbegyndt  

 og/eller afsluttet på tjenestestedet.
8. Anvendes eget befordringsmiddel på tjenesterejser  

 til udlandet, beregnes km-godtgørelsen i henhold til km-afstandstabel efter  

 takst B, idet korteste rute forudsættes benyttet.
Herudover kan der godtgøres  

 eventuel udgift til færge.
I rejseordren gives oplysning om den tabelafstand  

 t/r, som km-godtgørelsen beregnes efter.
Km-godtgørelse for lokal kørsel på  

 bestemmelsesstedet forudsættes afholdt af den faste godtgørelse.
Der kan  

 endvidere ikke ydes godtgørelse for flere km, end der ville være kørt på  

 tjenesterejsen, såfremt denne var påbegyndt og/eller afsluttet på  

 tjenestestedet.
 9. Såfremt udgiften til kørsel i eget  

 befordringsmidddel til udlandet overstiger udgiften til offentligt  

 befordringsmiddel (normalt jernbane, med mindre udgiften til andet offentligt  

 befordringsmiddel er mindre) på tilsvarende strækning, kan der alene ydes  

 godtgørelse med et beløb, svarende til billetprisen til berettigede klasse  

 til dette befordringsmiddel.
 10. Eventuel forøgelse af rejsetiden ud over den tid,  

 rejsen ville have varet ved brug af det offentlige befordringsmiddel (normalt  

 jernbane), der ellers ville være benyttet, som anvendelse af eget  

 befordringsmiddel måtte medføre, forudsættes normalt afskrevet den  

 pågældendes tilgodehavende ferie eller anden indtjent frihed med et til  

 medgåede fulde arbejdsdage svarende antal hverdage.
11. Ved benyttelse af eget befordringsmiddel - såvel  

 bruger som passager - på tjenesterejser i udlandet kan der maksimalt beregnes  

 diæter for den tid, der ville være medgået ved benyttelse af det offentlige  

 befordringsmiddel, der ligger til grund for beregning af  

 befordringsgodtgørelse.
I rejseordren oplyses de i rejseplanen anførte  

 tidspunkter for afrejse og ankomst, der lægges til grund for beregning af  

 diæter.
 § 11. Hvis der gives en tjenestemand tilladelse til at leje bil  uden  

 fører til benyttelse på tjenesterejser, godtgøres udgifterne i forbindelse  

 med lejemålet.
 Bmk.:
I tilfælde hvor der gives en tjenestemand tilladelse til at leje bil uden  

 fører under en tjenesterejse, refunderes udgifterne i forbindelse med  

 lejemålet.
Sådan tilladelse bør kun gives undtagelsesvis, og når særlige  

 forhold taler derfor.
 § 12. Ved benyttelse af motorcykler og kabinescootere ydes der en  

 godtgørelse på 111 øre pr. km.
 § 13. Ved benyttelse af knallerter og cykler ydes der en godtgørelse på  

 20 øre pr. km.
 Stk.2. Cykelgodtgørelse kan ikke overstige 280 kr. pr. finansår.
 Bmk.:
 Supplerende bestemmelser vedrørende befordring mv. inden for særlige  

  områder.
1. Der henvises til de særlige bestemmelser om  

 godtgørelse af befordringsudgifter eller fri befordring for - personel, der forflyttes, - stampersonel, der deltager i civiluddannelse, - personel til pligtig tjeneste (værnepligtstjeneste) og konstabelelever, - personel i hjemmeværnet, - personel med fast tjenestested i udlandet.
 2. På grundlag af de særlige transportproblemer i  

 forbindelse med medtagelse af udrustning mv. kan der til officerer af  

 reserven, der indkaldes til rådighedstjeneste, ydes enten km-godtgørelse  

 efter takst B eller godtgørelse for dokumenterede udgifter til offentlige  

 kollektive befordringsmidler for rejsen mellem bopæl og  

 indkommanderingsstedet.
 Kapitel 3.
 Udgifter til måltider mv. og overnatning ved rejser i Danmark  

  (bortset fra Grønland) og på Færøerne.
 § 14. Til dækning af udgifter til måltider mv. samt overnatning uden for  

 hjemmet ved tjenesterejser i Danmark (bortset fra Grønland) og på Færøerne  

 ydes godtgørelse efter bestemmelserne i §§ 15-33.
 Stk. 2. De i stk.1 nævnte bestemmelser gælder tillige for tjenesterejser,  

 der medfører kortvarige grænseoverskridelser til nabolande uden at  

 nødvendiggøre overnatning i udlandet.
 Stk. 3. De i stk. 1 nævnte bestemmelser gælder ikke for rejser, for  

 hvilke der ydes køre- og sejlpenge, kosttilskud mv. eller  

 udkommandogodtgørelse i henhold til henholdsvis § 109, § 113 eller § 115 i  

 lov nr. 154 af 7. juni 1958 om lønninger og pensioner mv. til statens  

 tjenestemænd eller aftaler i henhold til tjenestemandslovens § 45, der  

 afløser disse bestemmelser, samt for rejser, for hvilke merudgifter anses for  

 godtgjort gennem andre særlige tillægsordninger.
 Bmk.:
1. Der kan ikke ydes timepenge eller fri  

 kost/kostpenge/særlig godtgørelse til militært personel under tjenesterejser,  

 der ikke er forbundet med overnatning.
Tilsvarende gælder militært personel,  

 der vælger at oppebære godtgørelse efter regning.
 2. Merudgifter under deltagelse i øvelser, sejlads med  

 flådens skibe mv. samt under ophold i øvelses-/skydelejre mv. godtgøres efter  

 bestemmelser fastsat i særlig kundgørelse.
 Time- og dagpenge.
 § 15. Til dækning af merudgifter til måltider og småfornødenheder,  

 lokaltransport på bestemmelsesstedet (taxi, bus m.m.) og indskrivning af  

 rejsegods etc. ydes time- og dagpenge med de i § 18 anførte beløb.
 Stk.2. Dagpenge ydes for hver fulde 24 timers fravær fra tjenestestedet.  

 For overskydende timer samt for fravær, der ikke varer 24 timer, ydes  

 timepenge pr. påbegyndt time.
 Stk.3. Fraværet regnes fra det tidspunkt, da tjenestemanden forlader  

 tjenestestedet eller det andet sted, hvor tjenesterejsen påbegyndes, til det  

 tidspunkt, da tjenestemanden vender tilbage til tjenestestedet eller det  

 andet sted, hvor tjenesterejsen afsluttes.
 Foretages rejsen med offentligt befordringsmiddel, regnes fraværet fra  

 befordringsmidlets planmæssige afgangstidspunkt til dets faktiske  

 hjemkomsttidspunkt.
 § 16. Der ydes ikke time- og dagpenge i følgende tilfælde:
a.
For rejser, der ikke strækker sig ud over 8 km fra tjenestestedet.
b.
For rejser, der ikke har en varighed af mindst 5 timer.
c.
For rejser inden for et område bestående af Københavns og Frederiksberg  

 kommuner.
d.
Hvor tjenestemanden har mere end eet fast tjenestested, og rejsen  

 mellem tjenestestederne ikke medfører overnatning uden for hjemmet.
e.
Hvor tjenestemanden har et nærmere afgrænset distrikt som tjenestested,  

 og rejsen inden for distriktet ikke medfører overnatning uden for hjemmet.
 Bmk.:
1. Tjenestestedet er, hvor ikke andet er fastsat, den  

 anviste arbejdsplads (værksted, depot, kontor, kaserne osv.), således at  

 grænsen 8 km beregnes herfra.
Er der tildelt den pågældende et bestemt  

 distrikt som dagligt arbejdsfelt, regnes dette som tjenestestedet.
 2. Der vil ikke kunne ydes dagpenge og timepenge inden  

 for det militære område (øvelsesområde, flyvestation el.lign.), hvor det  

 faste tjenestested er beliggende.
 3. Opmærksomheden henledes på, at der efter  

 bestemmelserne i § 16, d. og e., ikke kan ydes timepenge i tilfælde, hvor  

 rejser mellem mere end eet fast tjenestested (arbejdssted) og rejser inden  

 for et distrikt ikke medfører overnatning uden for hjemmet.
§ 17. Hvis tjenestemanden får forplejning vederlagsfrit i forbindels e med tjenesterejser, reduceres dagpenge til en fjerdedel til dækning af  

 de øvrige med opholdet forbundne udgifter.
Modtager tjenestemanden kun  

 enkelte måltider, skal dagpengene og timepengene reduceres tilsvarende,  

 hvorved morgenmåltid beregnes til 15 pct., frokost til 30 pct. og middag til  

 30 pct. af dagpengebeløbet.
 Bmk.:
De nøjagtige fradragsbeløb i tilfælde, hvor tjenestemanden vederlagsfrit  

 får fuld eller delvis kost, fremgår af Kundgørelse for Forsvaret A.
Aftalens  

 § 17 omhandler efter sin ordlyd alene fradrag i dagpengene.
Såfremt  

 imidlertid en tjenestemand under et fravær, for hvilket der ydes timepenge,  

 vederlagsfrit modtager måltider, foretages fradrag for hver enkelt måltid med  

 de satser, der som nævnt er anført i Kundgørelse for Forsvaret A.
Dog må  

 fradraget ikke overskride det samlede timepengebeløb for de pågældende timer.
 § 18. Grundbeløbet for dagpenge udgør 117,15 kr. og reguleres som anført  

 i § 32.
 Stk. 2. Timepenge udgør 1/24 af det til enhver tid gældende  

 dagpengebeløb, jf. stk. 1 og § 32.
 Stk.3. De regulerede satser for time- og dagpenge fremgår af bilag 1.
 Nattillæg.
 § 19. Til dækning af udgifter til overnatning uden for hjemmet ydes  

 nattillæg enten efter dokumentation for afholdte udgifter inden for et  

 maksimumsbeløb (hoteldispositionsbeløb), jf. § 21, eller med et fast beløb,  

 jf. § 22.
 Stk.2. Nattillæg kan kun ydes, såfremt der er tilbragt mindst 4 timer af  

 tidsrummet mellem kl. 22 og kl. 8 uden for tjenestestedet.
 Stk.3. Til tjenestemænd, der på tjenesterejsen disponerer over det  

 benyttede befordringsmiddel, og som påbegynder eller afslutter rejsen inden  

 for det i stk. 2 nævnte tidsrum, samt til sådanne tjenestemænds eventuelle  

 ledsagere kan nattillæg i forbindelse med henholdsvis udrejsen og hjemrejsen  

 alene ydes efter bestemmelserne i § 21.
 § 20. Nattillæg kan ikke ydes i følgende tilfælde:
a.
Når der af styrelsen stilles soverum til rådighed for tjenestemanden,  

 eller der under rejse med offentligt befordringsmiddel er mulighed for at få  

 dækket udgiften til soveplads i sovevogn eller skibskahyt.
Ved soverum  

 forstås værelse med seng (sovesofa el.l.) og sengeklæder samt adgang til bad  

 og toilet.
b.
Når tjenestemanden - bortset fra en kortere passagerrejse ud og hjem -  

 er tjenstgørende under hele fraværet fra tjenestestedet, herunder når der vel  

 har været tjenestefri ophold under fraværet, men hvert af disse har været af  

 en varighed af højst 2 1/2 time.
 Stk. 2. Hvorvidt tjenesten på det fremmede sted skal bestrides ved  

 daglige hen- og tilbagerejser eller ved overnatning på det fremmede sted,  

 afgøres af vedkommende styrelse under hensyntagen til tjenestemandens ønsker.  

 Overnatning på det fremmede sted bør normalt ikke finde sted, såfremt  

 rejsetiden mellem tjenestestedet og det fremmede sted er under 1 time.
 Hvis tjenesten på det fremmede sted bestrides ved daglige hen- og  

 tilbagerejser, medregnes rejsetiden som tjeneste i overensstemmelse med  

 reglerne herom i de for statens tjenestemænd gældende arbejdstidsregler.
 § 21. Inden for de i bilag 1 anførte maksimumsbeløb  

 (hoteldispositionsbeløb) pr. overnatning dækkes dokumenterede udgifter til  

 hotelværelse, herunder betjeningsafgift vedrørende værelset og eventuelle  

 sædvanemæssige drikkepenge til hotelpersonalet.
Stk.2. Hvis der i prisen for værelset er inkluderet betaling for  

 morgenmåltid, reduceres regningsbeløbet for værelset med et hertil svarende  

 beløb.
Hvis ikke andet er oplyst af tjenestemanden, fastsættes prisen for  

 morgenmåltidet til 15 pct. af det i § 18 nævnte dagpengebeløb.
Hvis  

 morgenmåltidet er obligatorisk på hotellet, fastsættes prisen for  

 morgenmåltidet ved afregning af tjenesterejsen til maksimalt 15 pct. af  

 dagpengebeløbet.
 Stk.3. Deles hotelværelset med en person, som ikke er berettiget til  

 godtgørelse i henhold til denne aftale, godtgøres højst 2/3 af værelsets pris  

 og højst det fastsatte hoteldispositionsbeløb.
 Stk.4. I særlige tilfælde kan større udgifter til hotelværelse end de i  

 stk.1 anførte maksimumsbeløb godtgøres med godkendelse af den pågældende  

 styrelse.
 Bmk.:
1. Direktoratet for Statens Indkøb indgår prisaftaler  

 med en række hoteller.
Værelsespriserne ifølge disse aftaler holder sig inden  

 for de i § 21, stk. 1 fastsatte hoteldispositionsbeløb.
2. Oplysning om anvendelsen af statens hotelaftaler  

 fremgår af den vejledning, som Direktoratet for Statens Indkøb udsender herom  

 sammen med prisaftalerne.
Aftalerne har alene gyldighed for statens personale  

 samt på tjenesterejser, der foretages for statens regning.
Aftalehotellerne  

 bør i muligt omfang benyttes.
 3. Såfremt det ikke er muligt at leje værelse på et af  

 aftalehotellerne, eller såfremt målet for tjenesterejsen har en sådan  

 beliggenhed, at benyttelse af et aftalehotel vil medføre en ikke uvæsentlig  

 forøgelse af transporttiden eller transportomkostningerne, kan andet hotel  

 benyttes inden for de i § 21, stk. 1, anførte maksimumsbeløb.
 4. I særlige tilfælde kan større udgifter til  

 hotelværelse end de i § 21, stk. 1, anførte maksimumsbeløb godtgøres med  

 godkendelse af den pågældende styrelse, jf. § 21, stk. 4. Særlige tilfælde  

 foreligger f.eks., hvis der ikke er indgået hotelaftaler i det pågældende  

 område, eller hvis der ikke er plads på aftalehotellet, og det ikke er muligt  

 at skaffe et værelse på et andet hotel inden for de i aftalen anførte  

 maksimumsbeløb.
 5. Endvidere henledes opmærksomheden på, at det i §  

 21, stk. 1, nævnte hoteldispositionsbeløb alene skal dække prisen for et  

 værelse uden morgenmåltid, hvad enten morgenmåltid er obligatorisk eller ej.
 6. Såfremt den af hotellet opgivne værelsespris  

 omfatter morgenmåltid, reduceres regningsbeløbet med et hertil svarende  

 beløb, således at det beløb, der herefter resterer, er det beløb, som kan  

 godtgøres inden for de i § 21, stk.1, fastsatte rammer.
7. Det skal fremgå af regningen, hvorvidt morgenmåltid  

 er inkluderet i den betalte værelsespris og i bekræftende fald med hvilket  

 beløb.
Kan dette undtagelsesvis ikke oplyses, fastsættes prisen for  

 morgenmåltidet til 15 pct. af det i § 18 nævnte dagpengebeløb.
For så vidt  

 angår aftalehotellerne fremgår prisen for morgenmåltidet direkte af  

 prisaftalerne.
8. Hvis morgenmåltid er obligatorisk på hotellet,  

 fradrages det i regningsbeløbet med et beløb svarende til maksimalt 15 pct.  

 af dagpengebeløbet.
En eventuel overskridelse af hoteldispositionsbeløbet som  

 følge af en difference mellem en af hotellet oplyst pris for morgenmad og  

 nævnte 15 pct. af dagpengebeløbet godtgøres af den pågældende styrelse.
 § 22. Hvis en tjenestemand, der har krav på nattillæg, vælger ikke at  

 forelægge den i § 21 nævnte dokumentation for afholdte overnatningsudgifter,  

 ydes et fast nattillæg på 64,87 kr. i grundbeløb, der reguleres som anført i  

 § 32.
 Bmk.:
 Udgifter til leje af privat værelse, lejlighed eller andre former for  

 overnatning afholdes af det udokumenterede natillæg.
 Udstationering.
§ 23. Ved udstationering forstås i denne aftale a. at en tjenestemand beordres til at gøre midlertidig tjeneste et andet  

 sted end tjenestestedet, b. at det ved den midlertidige tjenestes påbegyndelse eller senere er  

 tilkendegivet tjenestemanden, at den midlertidige tjeneste vil vare mindst 28  

 dage samme sted regnet fra den midlertidige tjenestes påbegyndelse eller fra  

 tidspunktet for en senere tilkendegivelse, og c. at den midlertidige tjeneste medfører overnatning uden for hjemmet.
 § 24. Under udstationering ydes godtgørelse i henhold til reglerne om  

 time- og dagpenge samt nattillæg, idet dog de i §§ 18, 21 og 22 fastsatte  

 takster og maksimumsbeløb nedsættes med 1/3 fra og med den 29. dag efter den  

 midlertidige tjenestes påbegyndelse eller det senere tidspunkt, hvor  

 udstationering måtte være tilkendegivet.
 Under udstationering på Færøerne nedsættes dog de i §§ 18 og 21 fastsatte  

 takster kun med 1/6.
 Stk. 2. Fraværets længde beregnes på samme måde som anført i § 15, stk.  

 3.
 § 25. Vedkommende styrelses chef kan dispensere fra reglen i § 24, stk.  

 1, om nedsættelse af satserne efter 28 døgn, når der foreligger særlige  

 forhold, således at en nedsættelse vil forekomme urimelig.
 § 26. Fravær fra udstationeringsstedet af de i §§ 27 og 28 anførte grunde  

 bevirker ikke, at udstationeringen ophører.
 For hvert fulde døgn, dette fravær varer, udskydes dog det i § 24, stk.1,  

 anførte tidspunkt for nedsættelse tilsvarende.
 § 27. Hvis en udstationeret tjenestemand foretager tjenesterejser fra  

 udstationeringsstedet, der medfører overnatning uden for  

 udstationeringsstedet, ydes der ham på dette andet sted nattillæg, jf. §§  

 19-22. Oppebærer tjenestemanden under udstationeringen dagpenge på  

 udstationeringsstedet uden reduktion i henhold til § 24, stk. 1, tilkommer  

 der ham ikke time- og dagpenge for tjenesterejsen fra udstationeringsstedet.  

 Oppebærer tjenestemanden reducerede dagpenge på udstationeringsstedet i  

 henhold til § 24, stk. 1, ydes der timepenge som tillæg til dagpengene, dog  

 således at der i alt for hvert påbegyndt døgn - regnet fra tidspunktet for  

 udstationeringens begyndelse - højst kan oppebæres fulde dagpenge, jf. § 18,  

 stk.1.
Bortfald af godtgørelse under rejser, der medfører overnatning, sam t  under udstationering.
 § 28. Under tjenesterejser, der medfører overnatning uden for hjemmet,  

 samt under udstationering ydes ikke time- og dagpenge samt nattillæg i  

 følgende tilfælde:
a.
Under midlertidig tjeneste på det faste tjenestested.
b.
Under ferie samt på sådanne fridage, arbejdsfrie dage og øvrig  

 tjenestefrihed, som gives i direkte tilslutning til ferie.
c.
Under ophold på hospital, rekreationshjem e.l. og sygeophold i hjemmet.
 § 29. Hvis en tjenestemand under tjenesterejse fra det midlertidige  

 opholdssted eller i de i § 28 nævnte tilfælde har løbende udgifter til logi  

 mv. på det midlertidige opholdssted, dækkes disse efter regning, hvis det må  

 anses for en økonomisk rimelig disposition fortsat at afholde sådanne  

 udgifter.
 Udgifter ved rejser til hjemmet under tjenesterejse eller  

  udstationering.
 § 30. Tjenestemænd, der opretholder husførelse på eller ved det faste  

 tjenestested, kan for hver uges fravær få godtgjort dokumenterede udgifter  

 til offentlige befordringsmidler i henhold til stk.2 og 3 til en hen- og  

 tilbagerejse til hjemmet under forudsætning af, at rejsen ikke medfører gener  

 for tjenestens tilrettelæggelse og udførelse.
Stk. 2. Der kan ikke ydes godtgørelse for højere befordringsklasse end  

 den, tjenestemanden efter reglerne for tjenesterejser er berettiget til,  

 eller faktisk er benyttet.
Hvis fly benyttes, skal den pågældende selv  

 afholde differencen mellem flybillettens pris og prisen for den rejsehjemmel,  

 tjenestemanden i øvrigt er berettiget til.
 Stk. 3. Ved de i stk.1 nævnte hjemrejser kan der ydes godtgørelse for  

 benyttelse af eget motorkøretøj efter laveste sats samt godtgørelse for  

 udgifter til færgebilletter for fører og motorkøretøj, forudsat at de samlede  

 udgifter bliver mindre, end hvis der ved rejsen udelukkende var anvendt  

 offentlige befordringsmidler.
 Stk. 4. Under de i stk.1 nævnte hjemrejser udbetales timepenge, jf. § 18  

 og § 24, for 12 timer uanset fraværets længde, dog højst for det antal timer,  

 fraværet varer.
 Bmk.:
1. Bestemmelsen omfatter ikke enlige tjenestemænd.
For  

 at »opretholde husførelse« skal tjenestemanden have familie, dvs.  

 ægtefælle og/eller barn/børn.
Med »ægtefælle« sidestilles en  

 papirløs samlever.
2. Hjemrejsen behøver ikke nødvendigvis at ske hver  

 uge eller i en weekend.
Der er principielt intet til hinder for, at en  

 tjenestemand »sparer rejser sammen«, sålænge det kan forenes med  

 tjenestens tarv.
Dog skal rejserne, for at der kan ydes godtgørelse, være  

 afviklet inden udstationeringens ophør.
 3. Efter praksis ydes nattillæg under hjemrejserne.  

 Der kan dog ikke ydes udokumenteret nattillæg for hjemrejseperioder, hvis  

 tjenestemanden iøvrigt vælger godtgørelse af dokumenterede udgifter til  

 hotelværelse de andre udstationeringsdage.
4. Under hjemrejserne udbetales endvidere timepenge  

 for 12 timer uanset længden af fraværet fra det midlertidige tjenestested,  

 dog højst for det antal timer, fraværet varer.
Timepengene er beregnet til at  

 dække merudgifter til mad mv. under rejsen mellem det midlertidige  

 tjenestested og hjemmet, og de beregnes fra tidspunktet for hjemrejsens  

 påbegyndelse.
Fra samme tidspunkt afbrydes den løbende beregning af time- og  

 dagpenge på det midlertidige tjenestested.
5. Reglen om, at der ydes timepenge for 12 timer i  

 forbindelse med en hjemrejse, er baseret på den gennemsnitsbetragtning, at  

 hjemrejserne som hovedregel foretages i weekender, og derfor har en varighed  

 af 2 døgn.
Hvis en hjemrejse imidlertid suppleres med andre fridage, ydes  

 time- og dagpenge på sådanne dage.
Dette betyder konkret, at der i alle  

 tilfælde pr. hjemrejse højst kan ske fradrag for 36 timer i de time- og  

 dagpenge, der udbetales på det midlertidige tjenestested, nemlig time- og  

 dagpenge for de 2 døgn (= 48 timer), en hjemrejse gennemsnitligt varer, minus  

 12 timer (de timepenge, der ydes for transporttiden). Sammenhold dog reglen i  

 aftalens § 28, om specielle situationer af fravær fra det midlertidige  

 tjenestested, herunder ferie, hvor der ikke ydes time- og dagpenge.
 Godtgørelse af udgifter efter regning.
 § 31. Tjenestemænd i lønrammerne 37-40 kan vælge at få godtgjort rimelige  

 merudgifter under tjenesterejser og ved udstationering efter regning i stedet  

 for godtgørelse efter bestemmelserne i §§ 14-30.
Stk.2. Et i medfør af stk.1 truffet valg er bindende i 5 år.
Er der ikke  

 inden udløbet af 5-års perioden fremsat ønske om en ændring, er valget  

 bindende for en ny 5-års periode.
 Bmk.:
 1. Når man vælger at rejse efter regning, skal  

 meddelelse herom indsendes til Forsvarsministeriet med efterretning til  

 Rigsrevisionen.
2. Såfremt en tjenestemand har valgt at rejse efter  

 regning i stedet for at oppebære time- og dagpenge mv. under tjenesterejser  

 og udstationering, kan han kun beregne sig godtgørelse for faktisk afholdte  

 udgifter, uanset at eventuelle ledsagere får udbetalt højere beløb i dagpenge  

 og timepenge efter de herom gældende regler.
Den godtgørelse, der kan  

 udbetales en tjenestemand, der rejser efter regning, kan endvidere ikke  

 overstige det rimelige og bør hovedsagelig dække udgifter til hotelværelse og  

 fortæring.
 Regulering af satser.
 § 32. De i §§ 18 og 22 fastsatte grundbeløb forhøjes eller nedsættes i  

 overensstemmelse med udsvingene i månedsprisindekset for restaurant, hotel  

 mv. (reguleringspristal januar 1980 = 100).
 Stk. 2. Regulering i henhold til stk. 1 sker på grundlag af  

 månedsprisindekset for januar og juli for tidsrummene henholdsvis 1.april -  

 30.september og 1.oktober - 31.marts.
 Lokale aftaler.
 § 33. I ganske særlige tilfælde, hvor det er åbenbart, at anvendelsen af  

 reglerne i §§ 15-30 medfører ydelse af time- og dagpenge mv., uden at der er  

 påført tjenestemanden merudgifter, der står i rimeligt forhold hertil, kan  

 reglerne fraviges ved aftale mellem pågældende minister og vedkommende  

 centralorganisation eller den organisation, som måtte blive bemyndiget  

 hertil.
Stk. 2. For rejser. der ikke medfører overnatning uden for hjemmet, kan  

 bestemmelserne i § 16 fraviges ved aftale mellem pågældende minister og  

 vedkommende centralorganisation eller den organisation, som måtte blive  

 bemyndiget hertil, hvis forholdene taler derfor.
Eventuelle godtgørelsesbeløb  

 i henhold til sådanne aftaler fastsættes i timepenge eller som multipla af  

 timepenge, jf. §§ 18 og 32, og kan pr. dag højst udgøre 2/3 af dagpenge.
Stk. 3. I tilfælde, der ikke er omfattet af stk. 1 og stk. 2, kan  

 reglerne i §§ 15-30 efter bemyndigelse fra Finansministeren fraviges ved  

 aftale mellem pågældende minister og vedkommende centralorganisation eller  

 den organisation, som måtte blive bemyndiget hertil.
Sådanne aftaler kan  

 alene indgås for grupper af tjenestemænd, for hvem ganske særlige forhold gør  

 sig gældende under tjenesterejser.
 Bmk.:
1. § 33, stk. 1, åbner mulighed for, at myndigheder og  

 institutioner mv. kan indgå aftale om fravigelse af §§ 15-30, hvor anvendelse  

 af disse regler medfører, at der ydes tjenestemanden en højere godtgørelse,  

 end de faktiske merudgifter berettiger til.
Der er ikke begrænsninger med  

 hensyn til bestemmelser, der kan fraviges.
 Ved indgåelse af sådanne aftaler fremsendes 2 eksemplarer af aftalen  

  efterfølgende til Forsvarsministeriet.
 2. For rejser, der ikke medfører overnatning uden for  

 hjemmet, er der i § 33, stk.2, hjemmel til, at vedkommende  

 myndighed/institution mv. kan aftale ændringer til bestemmelsen i § 16 uden  

 forelæggelse for Forsvarsministeriet, jf. dog aftalens § 14, bmk.
 Sådanne aftaler kan indgås, når forholdene taler derfor, d.v.s. i  

 tilfælde, hvor der kan opnås en bedre overensstemmelse mellem godtgørelser og  

 påførte merudgifter, end de generelle bestemmelser giver mulighed for.
Eventuelle godtgørelsesbeløb fastsættes af hensyn til fremtidig regulering  

 enten i timepenge eller som faste godtgørelsesbeløb i form af multipla af  

 timepenge.
I alle tilfælde kan godtgørelsesbeløb pr. dag højst udgøre 2/3 af  

 dagpenge.
 Ved indgåelse af lokale aftaler for rejser, der ikke medfører overnatning  

 uden for hjemmet, fremsendes 2 eksemplarer af aftalen  efterfølgende til  

 Forsvarsministeriet.
 3. Indgåelse af aftaler om fravigelse af de generelle  

 regler i andre tilfælde end nævnt i bmk. 1 og 2 kan alene finde sted efter  

 bemyndigelse fra Forsvarsministeriet og kun for grupper af tjenestemænd, for  

 hvem ganske særlige forhold gør sig gældende, jf. § 33, stk. 3.
 Kapitel 4.
 Udgifter til måltider mv. og overnatning ved rejser i udlandet.
 Fast godtgørelse.
§ 34. Til dækning af merudgifter til måltider og småfornødenheder,  

 lokaltransport på bestemmelsesstedet (taxi, bus m.m.) og indskrivning af  

 rejsegods etc. ydes en fast godtgørelse med de i bilag 2 eller 3 anførte  

 beløb.
De i bilag 3 nævnte godtgørelser fastsættes af Finansministeriet efter  

 samråd med Udenrigsministeriet.
Stk.2. Den faste godtgørelse beregnes for hver påbegyndt time af rejsens  

 varighed (henrejse, ophold, tilbagerejse) som 1/24 af den for opholdslandet  

 anførte sats.
Ved beregningen af rejsens varighed finder § 15, stk. 3,  

 anvendelse.
Hvis der foretages tjenstlige ophold af længere varighed i  

 Danmark (herunder eventuelt overnatning) under henrejsen til  

 bestemmelseslandet, beregnes godtgørelse i bestemmelseslandets satser dog  

 først fra det tidspunkt, hvor rejsen genoptages, mens udgifter indtil da  

 godtgøres efter bestemmelserne i § 15, stk. 1 og 2 og §§ 16-18; tilsvarende  

 gælder for tilbagerejsen.
 Bmk.:
1. Den faste godtgørelse ved rejser til udlandet, jf.  

 § 34, beregnes nu for hver påbegyndt time af rejsens varighed i stedet for  

 som hidtil for hver påbegyndt halve døgn.
Samtidig beregnes godtgørelsen  

 efter opholdslandets satser for hele rejsens varighed.
Hvis rejsen til  

 bestemmelseslandet afbrydes af et tjenstligt ophold i Danmark af længere  

 varighed, hvorved forstås et ophold på 4 timer eller derover, herunder  

 ophold, der er forbundet med overnatning, beregnes godtgørelse i  

 bestemmelseslandets satser dog først, når rejsen genoptages, og der beregnes  

 time- og dagpenge indtil da.
2. Ved »tjenstlige ophold« forstås  

 tjenstlige møder mv., men ikke f.eks. ophold i lufthavnen som følge af  

 flyforsinkelser.
Ophold, der er forbundet med overnatning, vil altid - uanset  

 årsag og varighed - være et »tjenstligt ophold af længere  

 varighed«.
 3. For den tid, der medgår til gennemrejse af fremmed  

 land, kan der, hvis der efter styrelsens skøn konkret er behov derfor, ydes  

 fast godtgørelse efter gennemrejselandets satser i stedet for  

 bestemmelseslandets.
 Stk. 3. Hvor det tjenstlige ophold i et land fortsættes med et tjenstligt  

 ophold i et andet land, anvendes satsen for det andet land fra udløbet af den  

 time, der er påbegyndt i det første land.
Stk. 4. Hvis udgifterne til måltider på forhånd er dækket eller ikke skal  

 afholdes af tjenestemanden, reduceres den i stk.1 anførte faste godtgørelse  

 til 1/4, hvoraf afholdes de øvrige med opholdet forbundne udgifter.
Ydes kun  

 enkelte måltider, skal den faste godtgørelse reduceres tilsvarende, hvorved  

 morgenmåtidet beregnes til 15 pct., frokost til 30 pct. og middag til 30 pct.  

 af den faste godtgørelse.
 Bmk.:
 Der skal ikke finde reduktion sted, når tjenestemanden modtager en  

 invitation af privat eller tilfældig karakter, mens det på den anden side er  

 uden betydning, hvilken institution mv. der står bag en invitation i  

 tilknytning til tjenesterejsen.
 Stk. 5. For rejsetid med transportmidler, hvor der i billetprisen er  

 inkluderet udgift til fortæring, ydes ingen godtgørelse, og tiden medregnes  

 ikke som tjenesterejse ved beregningen af rejsegodtgørelse.
 Bmk.:
 1. For rejsetid med transportmidler, hvor der i  

 billetprisen er inkluderet udgift til fortæring, typisk fly, ydes ingen  

 godtgørelse.
 2. Sådan rejsetid fradrages derfor ved opgørelse af,  

 antal timer/dage for hvilke, der beregnes fast godtgørelse.
3. Det er kun den faktiske rejsetid med flyet mv., der  

 fradrages.
Fradrag forudsætter, at der er serveret mindst et egentligt måltid  

 under rejsen, dvs. et måltid, der med rimelighed kan betragtes som et  

 morgen-, frokost- eller middagsmåltid.
 Hoteldispositionsbeløb og fast nattillæg.
 § 35. Inden for de i bilag 2 anførte maksimumsbeløb  

 (hoteldispositionsbeløb) pr. overnatning dækkes dokumenterede udgifter til  

 hotelværelse, herunder betjeningsafgift vedrørende værelset og eventuelle  

 sædvanemæssige drikkepenge til hotelpersonalet.
 Stk. 2. For tjenesterejser til lande omfattet af bilag 3 er der ikke  

 fastsat hoteldispositionsbeløb, men rimelige udgifter til et hotelværelse med  

 bad (ikke luksushotel) dækkes efter regning.
Stk. 3. Er der i prisen for værelset inkluderet betaling for  

 morgenmåltid, reduceres regningsbeløbet for værelset med et hertil svarende  

 beløb.
Hvis ikke andet er oplyst af tjenestemanden, fastsættes prisen for  

 morgenmåltidet til 15 pct. af den i § 34, stk. 1, nævnte faste godtgørelse.
 Hvis morgenmåltidet er obligatorisk på hotellet, fastsættes prisen for  

 morgenmåltidet ved afregning af tjenesterejsen til maksimalt 15 pct. af den  

 faste godtgørelse.
 Stk. 4. Hvis en tjenestemand vælger ikke at forelægge den i stk.1 eller 2  

 nævnte dokumentation for afholdte overnatningsudgifter, ydes et nattillæg,  

 der udgør 1/3 af hoteldispositionsbeløbet for det pågældende land, for lande  

 omfattet af bilag 3 dog 1/3 af den faste godtgørelse for det pågældende land.
 Bmk.:
 Nattillæg kan ikke ydes, når der under en tjenesterejse stilles  

 overnatningsmuligheder til rådighed, herunder i tog, bus o.l.
 Stk. 5. Deles hotelværelset med en person, som ikke er berettiget til  

 godtgørelse i henhold til denne aftale, godtgøres højst 2/3 af værelsets pris  

 og højst det fastsatte hoteldispositionsbeløb.
 Bmk.:
1. For så vidt angår de i § 35, anførte lande, er der  

 af Direktoratet for Statens Indkøb indgået prisaftaler med en række hoteller.  

 Oplysning om anvendelsen af statens hotelaftaler i udlandet fremgår af den  

 vejledning, som Direktoratet for Statens Indkøb udsender herom sammen med  

 prisaftalerne.
Aftalehotellerne bør benyttes i muligt omfang.
Aftalerne har  

 alene gyldighed for statens personale samt på tjenesterejser, der foretages  

 for statens regning.
 2. Såfremt det ikke er muligt at leje værelse inden  

 for hoteldispositionsbeløbet, kan der under de i aftalens § 36, stk. 2,  

 nævnte betingelser dispenseres fra det anførte maksimumsbeløb.
 3. For så vidt angår fradrag for morgenmåltid, jf. §  

 35, stk. 3, henvises til bmk. 5-8 til § 21.
 § 36. De i bilag 2 og 3 anførte satser er maksimumsbeløb, således at der  

 skal ydes lavere beløb, hvor særlige arrangementer for indkvartering mv.  

 træffes, f.eks. under internationale konferencer, under fællesrejser eller  

 under rejser i det pågældende udlands provins, samt i øvrigt når det må  

 skønnes passende, f.eks. under hensyn til, at tjenestemanden modtager delvis  

 forplejning uden betaling e.l.
 Stk. 2. Større udgifter til hotelværelse end de i bilag 2 anførte  

 maksimumsbeløb (hoteldispositionsbeløb) kan kun godtgøres med godkendelse af  

 den pågældende styrelses chef og kun under ganske ekstraordinære  

 omstændigheder.
 Bmk.:
1. Der ydes nedsat fast godtgørelse under  

 kursusophold, udveksling o.lign., når indkvartering og bespisning finder sted  

 på militært etablissement, kursussted mv. mod betaling enten gennem den  

 betalte kursusafgift eller af vedkommende selv.
Tilsvarende gælder under  

 andre udstationeringer i udlandet, hvor ophold er beordret på militært  

 etablissement mv.
Under individuelle tjenesterejser/udstationeringer i  

 udlandet, hvor der ikke er truffet særlige bestemmelser om indkvartering og  

 bespisning, oppebæres den fulde faste godtgørelse, uanset hvor indlogering  

 finder sted.
2. I kursusbeskrivelser o.lign. forudsættes på  

 grundlag af foreliggende oplysninger om vilkår for øvrige elever, herunder  

 værtsnationens egne elever, fastsat bestemmelser for indkvartering,  

 bespisning mv., herunder elevernes adgang til at oppebære godtgørelse under  

 ophold uden for uddannelsesstedet.
Udgifter for ophold uden for kursusstedet  

 kan således normalt kun godtgøres i de tilfælde, hvor en tilsvarende  

 tilladelse til at få dækket udgifter for ophold uden for kursusstedet kan  

 gives værtsnationens egne elever.
3. Til personel, der indkvarteres og bespises på  

 militært etablissement, kursussted o.lign., og som i perioder, hvor  

 kursusvirksomheden er indstillet, må tage ophold uden for, ydes i disse  

 perioder godtgørelse efter de i §§ 34-35 fastsatte regler.
Såfremt det  

 militære etablissement, kursussted o.lign. forlades af øvrige elever på  

 lørdage, søndage og helligdage, kan der efter nærmere fastsatte bestemmelser  

 ydes det nedsatte beløb for det pågældende land.
 4. I perioder, hvor ophold i udlandet ikke er  

 nødvendiggjort af tjenstlige årsager, skal hjemrejse foretages, såfremt  

 udgiften til dagpengeydelser mv. i sådanne perioder vil være større end  

 udgiften til hjemrejse på billigste måde (incl. time- og dagpenge samt de af  

 hjemrejsen foranledigede større dagpengeydelser efter tilbagekomsten til  

 opholdsstedet). Under eventuel hjemrejse vil der ikke kunne ydes godtgørelse  

 til hel eller delvis opretholdelse af bolig i udlandet.
 5. Under tjenesterejser fra det midlertidige  

 opholdssted beregnes der ydelser efter de normale godtgørelsessatser.
Såfremt der under sådanne tjenesterejser afholdes løbende udgifter til  

 logi mv. på det midlertidige opholdssted, kan disse udgifter godtgøres efter  

 regning i tilfælde, hvor den pågældende er på et længerevarende ophold i  

 udlandet (lejet møbleret værelse/mindre, møbleret lejlighed), og hvor det må  

 anses for en økonomisk rimelig disposition fortsat at afholde sådanne  

 udgifter.
Efter tilbagekomsten fortsætter beregningen af dagpengeydelser mv.  

 med samme satser som forud for tjenesterejsen.
Såfremt tjenesterejsen  

 påbegyndes inden udløbet af de første 28 døgn, udskydes tidspunktet for  

 nedsættelse af godtgørelserne, indtil opholdet på det midlertidige  

 opholdssted sammenlagt har varet 28 døgn.
 Udstationering.
 § 37. Såfremt tjenstligt ophold på samme sted varer ud over 28 døgn,  

 nedsættes de i bilag 2 og 3 anførte beløb, såvel den faste godtgørelse som  

 hoteldispositionsbeløb, med 25 pct. fra og med det 29. døgn.
 Stk. 2. Den pågældende styrelses chef kan dispensere fra reglen i stk.1  

 om nedsættelse af satserne efter det 28. døgn, når der foreligger særlige  

 forhold, således at en nedsættelse ville forekomme urimelig.
 Bmk.:
 1. Ved beordret udstationering til længerevarende  

 efteruddannelse på  12 måneder og derover i udlandet af gift personel kan der  

 godtgøres dokumenterede befordringsudgifter i et af følgende tilfælde:
- ved medtagelse af familie (ægtefælle/samlever og børn, der forsørges)  

 til udlandet, - ved besøg af familie (ægtefælle/samlever og børn, der forsørges) i  

 udlandet, - ved besøgsrejse til familie (ægtefælle/samlever og børn, der forsørges)  

 i Danmark.
 Ved medtagelse samt besøg af familie kan der ikke ydes godtgørelse for  

 andre udgifter end befordring.
 Bestemmelse om adgang til medtagelse af familie træffes af  

 Forsvarskommandoen og Hjemmeværnskommandoen for personel ansat under de  

 respektive myndigheder og af Forsvarsministeriet for øvrigt personel.
 Ved medtagelse af samlever skal der forevises samleverattest.
2. Under ophold på US-baser uden for USA ydes særlige  

 US- dollardagpenge, jf.
Kundgørelse for Forsvaret A.
 Ekstraordinære ændringer i satserne.
 § 38. Sker der afgørende ændringer i prisudviklingen for enkelte lande,  

 før det findes hensigtsmæssigt at indgå ny aftale om ændring af de i bilag 2  

 nævnte satser, fastsætter Finansministeriet nye midlertidige satser.
 Charterrejse, rabatordninger.
§ 39. Charterrejse kan kun benyttes, hvor det alle forhold taget i  

 betragtning skønnes mest økonomisk for staten, og alene efter forud indhentet  

 godkendelse fra den pågældende styrelse.
Kun den i tjenstligt øjemed faktisk  

 afholdte udgift kan fås godtgjort.
Omfatter rejsens pris tillige betaling for  

 måltider, som kan benyttes af tjenestemanden, skal den faste godtgørelse  

 nedsættes forholdsmæssigt, jf. § 34, stk. 4.
 Bmk.:
 Spørgsmålet om benyttelse af charterrejse afgøres af de direkte under  

 Forsvarsministeriet hørende myndigheder, institutioner mv.
 Stk. 2. Benyttes en charterrejse af længere varighed, end det tjenstlige  

 ophold nødvendiggør, således at overskydende tid anvendes som feriedage, ydes  

 der ikke fast godtgørelse for feriedagene.
 Bmk.:
 Såfremt der i charterrejsens pris er inkluderet fuld pension, reduceres  

 med hele den faste godtgørelse (100 pct.). Såfremt der kun er inkluderet 1  

 eller 2 måltider, foretages en forholdsmæssig reduktion efter de i § 34, stk.  

 4 nævnte principper, i denne situation 20 pct. for morgenmåltid og 40 pct.  

 for henholdsvis frokost og middag.
 § 40. Hvis der anvendes rabatordninger vedrørende befordringsudgifter,  

 der indebærer en forlængelse af tjenestemandens ophold i udlandet, kan der  

 ydes godtgørelse efter bestemmelserne i §§ 34-36 for hele rejsens varighed.  

 Anvendelse af rabatordninger, som indebærer en forlængelse af tjenestemandens  

 ophold i udlandet, forudsætter, at tjenestemanden er indforstået med det  

 forlængede ophold, og at der kan opnås en for staten rimelig besparelse alle  

 forhold taget i betragtning.
 Bmk.:
For at rabatordninger kan anvendes, skal besparelsen vedr.  

 befordringsudgifter være større end de forøgede omkostninger til fast  

 godtgørelse, overnatning mv. forårsaget af det forlængede ophold, sådan at  

 der alt i alt bliver tale om en besparelse af rimeligt omfang for staten.
I  

 den forbindelse bemærkes, at det forlængede ophold er et tjenstligt, men  

 arbejdsfrit ophold.
Tjenestemanden skal derfor ikke - sådan som tilfældet  

 typisk er, når charterrejser benyttes - anvende feriedage i anledning af det  

 forlængede ophold.
 Dette betyder samtidigt, at styrelsen skal have med i sin samlede  

 vurdering, at tjenestemanden ikke er til rådighed på tjenestestedet.
 Forsikring.
 § 41. Rejsegodsforsikring, rejseulykkesforsikring samt syge- og  

 hjemtransportforsikring tegnes indtil videre som anført i Finansministeriets  

 cirkulære af 23. marts 1987 (LP-nr.018/87) om etablering af kollektiv  

 statslig forsikringsordning for tjenesterejser i udlandet, jf. bilag 4 (se  

 bmk.).
 Stk. 2. Under ophold på hospital e.l. bortfalder den faste godtgørelse,  

 og udgifter til hotel mv. skal søges undgået eller begrænset mest muligt.
 Bmk.:
 De tidligere aftalte bestemmelser om forsikring og akut sygdom ved  

 tjenesterejser i udlandet er indtil videre erstattet af bestemmelserne i  

 Finansministeriets cirkulære af 23. marts 1987 (LP.nr. 018/87) om etablering  

 af kollektiv statslig forsikringsordning for tjenesterejser i udlandet.  

 Cirkulæret er fordelt til myndigheder og institutioner ved  

 Forsvarsministeriets skrivelse 6.kt.566.76-1.0742 af 31. marts 1987.  

 Forsikringsordningen er midlertidig og gælder til udgangen af april 1989.  

 Finansministeriet vil senere udsende meddelelse om den efter udgangen af  

 april 1989 gældende ordning vedrørende forsikring ved tjenesterejser i  

 udlandet.
 Kapitel 5.
 Øvrige udgifter ved tjenesterejser.
 § 42. Fornødne udgifter til tjenstlige breve, telegrammer og  

  telefonsamtaler etc. godtgøres efter regning, ligesom udgiften til  

  indskrivning af tjenstlig bagage godtgøres særskilt mod fornøden  

 dokumentation. når udgiften af tjenstlige grunde har været nødvendig.
 Stk. 2. Nødvendige parkeringsudgifter kan godtgøres mod dokumentation  

 eller mod erklæring fra tjenestemanden, såfremt dokumentation ikke er mulig.
 Stk.3. For godtgørelse af andre udgifter skal foreligge særlig tjenstlig  

 begrundelse og fornøden dokumentation.
 Kapitel 6.
 Ikrafttrædelsesbestemmelser.
 § 43. Aftalen træder i kraft den 1. april 1988, således at der for det  

 døgn under tjenesterejsen, henholdsvis udstationeringen, som er påbegyndt  

 inden tidspunktet for ændrede reglers og satsers ikrafttræden, ydes  

 godtgørelse efter de tidligere regler og satser.
 Stk.2. Kundgørelse for Forsvaret B.17, 18 og 19-1979 sættes ud af kraft.
6.kt.87-56672-2 P.M.V.
 E.B.
 Ole Buch.
