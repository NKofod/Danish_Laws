Bestemmelser om ændring af BL 7-1   

 (BL 7-1 A, 1. udgave) I medfør af § 51 og § 82 i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
 1. Pkt. 4.6.5.2.2 affattes således:
4.6.5.2.2 Under instrumentvejrforhold, eller når  

 vejrforholdene er således, at det ikke skønnes muligt at  

 udføre flyvningen i overensstemmelse med pkt. 4.6.5.2.1, skal  

 luftfartøjschefen a. 	ved flyvning i København Flyveinformationsregion (FIR) og i  

 Rønne Terminalområde (TMA) 1.	bibeholde den sidst tildelte hastighed og flyvehøjde eller  

 minimum højde over havet, hvis denne er højere, i en periode  

 på 7 minutter, jf. pkt. 4.6.5.2.2.1, 2.	derefter tilpasse flyvehøjde og hastighed i henhold til den  

 indleverede flyveplan, 3.	hvis luftfartøjet er under radarkursdirigering eller flyver  

 "offset" i henhold til RNAV uden klareringsgrænse, fortsætte  

 på den mest direkte måde for at genoptage flyvning efter  

 gældende flyveplan ikke senere end det næste betydningsfulde  

 punkt under hensyntagen til gældende laveste flyvehøjde, 4.	fortsætte flyvning i overensstemmelse med gældende  

 flyveplan til det for bestemmelsesstedet angivne  

 navigationshjælpemiddel, og når det er påkrævet  

 ifølge nedenstående pkt. 5, vente over dette hjælpemiddel  

 indtil påbegyndelse af nedgang, 5.	påbegynde nedgang, jf. ovenstående pkt. 4, på det  

 tidspunkt, som afviger mindst muligt fra det forventede  

 indflyvningstidspunkt, som luftfartøjschefen sidst har modtaget og  

 kvitteret for, eller hvis luftfartøjschefen ikke har modtaget og  

 kvitteret for et forventet indflyvningstidspunkt, skal det nævnte  

 navigationshjælpemiddel forlades på et tidspunkt, der afviger  

 mindst muligt fra det beregnede ankomsttidspunkt, som fremgår af  

 gældende flyveplan, 6.	udføre en normal instrumentindflyvningsprocedure for  

 vedkommende navigationshjælpemiddel og 7.	lande så vidt muligt inden for 30 minutter efter det  

 forventede ankomsttidspunkt i henhold til den gældende flyveplan eller  

 det sidst modtagne forventede indflyvningstidspunkt, b.	ved flyvning uden for København Flyveinformationsregion (FIR)  

 og Rønne Terminalområde (TMA) 1.	i en periode på 20 minutter efter luftfartøjets  

 mislykkede forsøg på at rapportere sin position over et tvungent  

 rapportpunkt holde den sidst tildelte hastighed og flyvehøjde eller  

 minimum flyvehøjde, hvis den ligger over, og derefter tilrette  

 højde og hastighed i overensstemmelse med den indleverede  

 flyveplan, 2.	fortsætte flyvningen i overensstemmelse med gældende  

 flyveplans rute til det navigationshjælpemiddel, der er angivet for  

 bestemmelsesstedet, og når det er krævet som angivet under  

 nedenstående punkt 3., vente over dette hjælpemiddel indtil  

 påbegyndelse af nedgang, 3.	påbegynde nedgang fra det navigationshjælpemiddel, der  

 er angivet under ovenstående punkt 2., på det tidspunkt, der  

 afviger mindst muligt fra det forventede indflyvningstidspunkt, som  

 luftfartøjschefen sidst har modtaget og kvitteret for.
Hvis  

 luftfartøjschefen ikke har modtaget og kvitteret for et forventet  

 indflyvningstidspunkt, skal det navigationshjælpemiddel, der er angivet  

 under ovenstående punkt 2., forlades på et tidspunkt, der afviger  

 mindst muligt fra det beregnede ankomsttidspunkt, som fremgår af den  

 gældende flyveplan, 4.	udføre en normal instrumentindflyvningsprocedure som  

 foreskrevet for det pågældende navigationshjælpemiddel,  

 og 5.	lande, hvis muligt, inden for 30 minutter efter det seneste af  

 følgende tidspunkter:
 i.
Det beregnede ankomsttidspunkt, som fremgår af den  

 gældende flyveplan, eller ii.
 det forventede indflyvningstidspunkt, som der sidst er  

 modtaget og kvitteret for.
 2. Der indsættes et nyt pkt. 4.6.5.2.2.1 med følgende  

 ordlyd:
4.6.5.2.2.1 Den 7 minutters periode, der er nævnt i  

 pkt. 4.6.5.2.2 a, indtræffer på det seneste tidspunkt regnet fra  

 det tidspunkt, hvor a.	luftfartøjet flyver på en rute uden obligatoriske  

 rapporteringspunkter, eller når luftfartøjet har fået  

 instruktioner om udeladelse af positionsrapporter 1.	og den tildelte højde er nået, eller minimum  

 flyvehøjde er nået, eller 2.	SSR-svargiveren er blevet aktiveret på kode 7600, jf.
BL 7-14,  

 pkt. 7.19.1 c, b.	hvis luftfartøjet flyver på en rute med obligatoriske  

 rapporteringspunkter, og der ikke er modtaget instrukser om udeladelse af  

 positionsrapporter på 1.	det tidspunkt, hvor den sidst tildelte højde eller minimum  

 flyvehøjde er opnået, eller 2.	det af piloten tidligere oplyste forventede tidspunkt over et  

 påbudt rapporteringspunkt eller 3.	det tidspunkt, hvor det skulle rapportere over et påbudt  

 rapporteringspunkt.
3. Ikrafttræden Denne BL træder i kraft den 24. januar 2002.
