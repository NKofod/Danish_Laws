 Erhvervsskoleafdelingen meddeler herved følgende ændringer i ovennævnte  

 skrivelse til skriftlig eksamen i dansk og mundtlig  eksamen i  

 tysk, niveau IV og spansk, niveau IV:
 Undervisningsfag, niveau og kursus.
Dansk, hhx 2. år Prøvens varighed: 5 timer Blanketter m.v.: Linieret A4 ark Tilladte hjælpemidler: Alle ordbøger Særlige bemærkninger: Opgavesættet rummer valgmulighed mellem  

 mindst tre opgaver, der har emnefællesskab.
Opgavesættet kan desuden  

 indeholde en eller flere opgaver uden tilknytning til emnet.
Hver opgave vil  

 have et tekstgrundlag, der skal bearbejdes analytisk.
Der vil være mindst en  

 opgave, hvor den analytiske bearbejdning danner udgangspunkt for en  

 essayistisk fremstilling.
 Undervisningsfag, niveau og kursus:
Tysk, niveau IV, hhx Pensum:
Totalpensum: 150 ns, heraf obligatorisk sagprosa: 50 ns inden for  

 emneområderne: - geografi, - samfundslære, - historie, - erhvervsliv i  

 udvalgte tysksprogede områder.
Den obligatoriske sagprosa danner baggrund for  

 den mundtlige eksamination, som nævnt under »Eksamensform pkt. 1b.  

 Skønlitteratur/sagprosa: 100 ns, heraf min. 50 ns skønlitteratur.  

Eksamensform:
 Hele eksaminationen foregår på tysk.
1. Der eksamineres i en tysk ekstemporaltekst på 2-300  

 ord, omhandlende kulturelle, institutionelle og erhvervsmæssige forhold i de  

 tysksprogede lande.
Til denne tekst gives 30 minutters forberedelsestid.
a.
Eleven giver et referat af ekstemporalteksten ud fra egne notater  

 (under referatet må eleven ikke have adgang til teksten).
b.
Eleven dokumenterer nødvendig baggrundsviden om det pågældende  

 emneområde med udgangspunkt i 2-3 nøgleord, som på forhånd er understreget af  

 læreren i den under punkt a omtalte tekst.
c.
Eleven diskuterer med læreren.
Diskussionen tager udgangspunkt i  

 ekstemporaltekstens emne.
På opgavearket anføres diskussionens tema så åbent,  

 at eleven under punkt c får god mulighed for at argumentere frit.
Referat og  

 dokumentation af baggrundsviden anses derimod for at være afviklet under  

 punkterne a og b.
 Der lægges vægt på overblik og selvstændighed.
2. Derudover eksamineres i de 100 ns.
Hertil gives  

 ingen forberedelsestid: Med udgangspunkt i et præcist formuleret spørgsmål  

 og/eller et billede, et lydbånd, et videobånd eller andet igangsættende  

 materiale skal eleven referere, beskrive, karakterisere og kommentere.
Der  

 lægges vægt på selvstændig fremstilling og vurdering.
 Hjælpemidler:
 Alle skriftlige og trykte hjælpemidler kan efter faglærerens bestemmelse  

 medbringes i forberedelseslokalet.
 Øvrige bemærkninger:
10 ekstemporaltekster udvælges af faglærer.
Indtil 10% af totalpensum kan  

 indgå i form af audiovisuelt materiale.
For hver fuld lektion anvendt til  

 AV-undervisning kan pensum nedsættes med 1,5 ns.
 Undervisningfag, niveau og kursus:
Spansk, niveau IV, hhx Pensum:
90 ns incl. fælles temamateriale.
For hver fuld lektion anvendt til  

 AV-undervisning, kan pensum nedsættes med 1,5 ns.
Den samlede reduktion må  

 dog ikke overstige 10%.
 Eksamensform:
1. a.
Indholdet af en spansk ekstemporaltekst på ca.  

 300 ord refereres på spansk.
b.
Eleven relaterer teksten til et eller flere emner i det opgivne pensum  

 ud fra et antal spørgsmål, som udleveres sammen med ekstemporalteksten.
Denne  

 samme ekstemporaltekst kan danne grundlag for flere sæt spørgsmål til det  

 opgivne pensum.
2. Eleven forbereder en spansksproget lyttetekst på  

 ca. 2 minutter med en kort introduktion på spansk.
Indholdet refereres og  

 kommenteres på spansk i samtale med læreren.
 Til 1.a., 1.b. og 2. gives 35 minutters forberedelsestid.
 Ekstemporaltekst og notater taget i forberedelsestiden må medbringes i  

 eksamenslokalet.
 Rækkefølgen er frivillig.
 Hjælpemidler:
 Alle skriftlige og trykte hjælpemidler kan efter faglærerens bestemmelse  

 medbringes i forberedelseslokalet.
 Øvrige bemærkninger:
 Faglæreren udvælger 8 båndsekvenser og 8 ekstemporaltekster.
 De tilsvarende afsnit i skrivelsen af 12. september 1989 (II-707) ophæves  

 herved.
