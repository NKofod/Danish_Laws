Db.overenskomst Danmark/Egypten Referencer: LV 1994 D.C.2.7, D.C.3.3, D.E Egypten, LL § 33 A og  

 Dobbeltbeskatningsoverenskomst mellem Danmark og Egypten, artikel 15 Ligningsrådet blev anmodet om bindende forhåndsbesked om  

 følgende:
1. Vil de pågældende danske lønmodtagere i  

 medfør af ligningslovens § 33 A kunne forvente at opnå en  

 skattefritagelse for den i Egypten optjente løn, når  

 udlandslønnen senere skal lignes af de danske skattemyndigheder? 2. Hvilket princip-hvilken metode til lempelse af dobbeltbeskatningen vil  

 blive anvendt af de danske ligningsmyndigheder? Sagens omstændigheder var følgende:
Det er oplyst, at en række danske lønmodtagere, der er  

 skattepligtige her til landet efter kildeskattelovens § 1, for et dansk  

 selskab skulle udstationeres i Egypten i 3 år med henblik på  

 udførelse af stilladsarbejder for det statsejede egyptiske olieselskab  

 PETRO.
Der ville således blive tale om, at de pågældende  

 lønmodtagere skulle opholde sig og arbejde i Egypten i mindst 6  

 sammenhængende måneder og mindst 183 dage indenfor samme  

 kalenderår, samt at der ikke ville ske andre afbrydelser af opholdet  

 end ferie eller lignende af en sammenlagt varighed på højst 42  

 dage pr. 6 måneders udlandsophold.
De arbejdsopgaver, der skulle  

 udføres, var følgende:
1. Opstilling/montering af stilladser på faste installationer i  

 land, f.eks. på/ved tankanlæg og stålkonstruktioner.
Disse  

 skal herefter sandblæses og males.
 2. Opstilling/montering af stilladser i dok, dvs. på  

 skibsværft og dermed i land.
 Ad spørgsmål 1:
I henhold til bestemmelsen i ligningslovens § 33 A, stk. 3, gælder  

 nedsættelsesreglen i lovens § 33 A, stk. 1, ikke for bl.a.  

 lønindkomst ved tjeneste om bord på fartøjer og  

 installationer, der anvendes i tilknytning til efterforskning og udnyttelse  

 af kulbrinteforekomster.
Undtagelsesbestemmelsen i § 33 A, stk. 3, omfatter  

 imidlertid ikke installationer på land, som der efter det oplyste er  

 tale om i nærværende tilfælde.
Da endvidere de omhandlede  

 lønmodtagere efter det oplyste skulle opholde sig og arbejde i Egypten  

 i mindst 6 sammenhængende måneder og mindst 183 dage inden for  

 samme kalenderår, og der ikke ville ske andre afbrydelser af opholdet  

 end ferie eller lignende af en sammenlagt varighed på højst 42  

 dage pr. 6 måneders udlandsophold, fandt Ligningsrådet, at de  

 omhandlede lønmodtagere måtte anses for berettigede til  

 nedsættelse af indkomstskatten i medfør af bestemmelsen i  

 ligningslovens § 33 A, stk. 1.
 Ad spørgsmål 2:
Ligningsrådet fandt, at den i Egypten indtjente lønindkomst  

 skulle indgå i den samlede indkomst på normal vis og indkomsten  

 opgøres efter de i øvrigt gældende regler.  

 Nedsættelsen af indkomstskatten ville udgøre den del af den  

 samlede skat, der herefter faldt på den egyptiske indkomst, jf.  

 ligningslovens § 33 A, stk. 1, 1. pkt., idet beregningsmetoden er den samme  

 som ved den såkaldte ny eksemptionsmetode.
Ved nedslagsberegningen  

 skulle de ligningsmæssige fradrag, der havde direkte tilknytning til  

 erhvervelsen af den udenlandske indkomst, henføres til denne.
