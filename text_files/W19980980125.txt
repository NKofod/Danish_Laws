Lægen oplyste til sagen, at patienten ved konsultationen  

 fremførte talrige smerteklager fra hele kroppen, og at han fandt, at  

 der var et udtalt misforhold mellem patientens klager og hans  

 upåvirkede fremtoning i øvrigt.
Lægen henvendte sig derfor  

   med patientens accept   til egen læge, som oplyste, at patienten var  

 midicinmisbruger og næppe havde behov for stærk smertestillende  

 medicin.
 Lægen ordinerede herefter en 7 dages Metadon-nedtrapning af den  

 smertestillende medicin (Contalgin) samt Oxapax på grund af misbruget  

 med beroligende medicin (Valium og Nitrazepam). Efter aftrapning ordinerede  

 lægen smertebehandling med Voltaren suppleret med Pinex.
Nedtrapning af brug af  

 afhængighedsskabende medicin Patientklagenævnet fandt, at lægen sikrede en  

 relevant sygehistorie, herunder at egen læge havde oplyst, at patienten  

 havde et kendt misbrugsproblem.
 Videre fandt Patientklagenævnet, at lægen  

 korrekt aftrappede patientens brug af stærk smertestillende medicin  

 (Contalgin) over 7 dage og sikrede, at patienten efterfølgende fik en  

 anden relevant smertebehandling.
 Patientklagenævnet fandt endelig, at lægen  

 korrekt søgte at mindske patientens brug af beroligende medicin  

 (Valium og Nitrazepam) ved i stedet at ordinere Oxapax.
 Patientklagenævnet fandt sammenfattende, at  

 lægen havde udvist omhu og samvittighedsfuldhed ved behandlingen af  

 patienten.
 Afslutningsvis oplyste Patientklagenævnet, at  

 både Contalgin (morfin), Valium (anxiolytikum af benzodiazepingruppen)  

 og Nitrazepam (hypnotikum af benzodiazepingruppen) er omfattet af  

 bestemmelserne i Sundhedsstyrelsens cirkulære nr. 184 af 12. december  

 1995 om ordination af afhængighedsskabende lægemidler.
