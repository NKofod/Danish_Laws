 I medfør af § 2, stk. 5, §§ 3-6, § 8, § 11, stk. 2, § 12, stk. 2, og § 28  

 i lov om skibes sikkerhed m.v., jf. lovbekendtgørelse nr. 283 af 2. maj 1995,  

 og efter bemyndigelse i bekendtgørelse nr. 694 af 17. august 1995 fastsættes:
 § 1.  Denne forskrift omfatter skibe, som er erklæret  

 bevaringsværdige af Skibsbevaringsfonden eller for færøske skibe af Føroya  

 Fornminnissavn.
 Stk. 2.  Forskriften omfatter ikke fritidsfartøjer.
 § 2.  De nærmere bestemmelser for skibenes  

 konstruktion, udstyr m.v. er optrykt som bilag til forskriften.
Stk. 2.  Skibe med en bruttotonnage under 20 skal i  

 stedet for bestemmelserne i bilaget følge de almindelige bestemmelser for  

 skibe af den pågældende størrelse og anvendelse, dog under behørig  

 hensyntagen til skibets oprindelige konstruktion og udseende.
Bilagets  

 kapitel 2 finder dog anvendelse på sådanne skibe.
 § 3.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
---------- ---------- Stk. 4.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 4.  Forskriften træder i kraft den 1. januar 1996.
Søfartsstyrelsen, den 15. december 1995 Hans Christensen /Peter Lauridsen Bilag til teknisk forskrift om bevaringsværdige skibe INDHOLDSFORTEGNELSE Bilag til teknisk forskrift om bevaringsværdige skibe Kapitel 1 Almindelige bestemmelser Definitioner 1.1 Følgende definitioner finder anvendelse i dette bilag til teknisk  

 forskrift om bevaringsværdige skibe:
 d for 61 grader n. br. samt i Østersøen og mellemliggende farvande, samt  

 fart ved Færøerne inden for 30 sømil af basislinien.
Fartsområde 1.2 Fartsområdet fastsættes af Søfartsstyrelsen i hvert enkelt tilfælde.  

 Tillæg 1 indeholder retningslinier for tildeling af fartsområde.
Syn 1.3 Et bevaringsværdigt skib skal underkastes et første hovedsyn inden  

 skibet sættes i fart efter bestemmelserne i denne forskrift.
Der skal på et  

 så tidligt tidspunkt som muligt indsendes oplysninger om, hvad skibet ønskes  

 benyttet til, samt hvor den pågældende bygning eller ombygning vil finde  

 sted.
1.4 Skibe omfattet af forskriften, og som medtager mere end 12 passagerer,  

 skal underkastes periodisk hovedsyn med mellemrum af 9-15 måneder.
Andre  

 skibe omfattet af forskriften skal underkastes hovedsyn med mellemrum af  

 27-33 måneder.
 Ækvivalens m.v.
 1.5 Dersom denne forskrift kræver, at et bestemt tilbehør, materiale,  

 anordning eller apparat, eller type heraf, skal anbringes eller forefindes i  

 et skib, eller at der skal træffes en bestemt foranstaltning, eller der  

 stilles bestemte krav til bygning og konstruktion, tillader Søfartsstyrelsen,  

 at der anbringes eller forefindes et andet tilbehør, materiale, anordning  

 eller apparat, eller type heraf, eller at der træffes en anden foranstaltning  

 i skibet, eller at skibet er bygget eller konstrueret på anden måde, hvis den  

 ved afprøvning heraf eller på anden måde finder det godtgjort, at et sådant  

 tilbehør, materiale, anordning eller apparat, eller type heraf, eller  

 foranstaltning, eller bygning og konstruktion, er mindst lige så effektiv som  

 det, der kræves efter forskriften.
 1.6 Søfartsstyrelsen accepterer afprøvninger, der udføres af anerkendte  

 prøveinstitutter, herunder af prøveinstitutter i andre EU-medlemsstater samt  

 i lande, der er omfatte af EØS-aftalen, og som giver passende og  

 tilfredsstillende garantier af teknisk, fagmæssig og uafhængig art.
Kapitel 2 Forskellige sikkerhedsforanstaltninger Generelt 2.1 Der skal være truffet så betryggende forholdsregler til sikring mod  

 ulykkestilfælde ved skibets sædvanlige drift, at mennesker ved arbejde eller  

 ophold om bord eller ved færdsel til og fra borde ikke er udsat for at komme  

 til skade uden ved mangel på tilbørlig forsigtighed.
2.2 Skibet skal medføre nødvendige reservedele og nødvendigt -udstyr.
For  

 skibe i fart uden for indskrænket fart skal fortegnelse over  

 mindstebeholdningen af reservedele og -udstyr godkendes af Søfartsstyrelsen.
Adgang til skibet 2.3 Der skal altid etableres betryggende adgangsforhold til skibet og  

 skibet skal medføre egnede midler til at etablere sådanne adgangsforhold.
I  

 forbindelse med fast kajplads kan sådanne midler udgøres af et arrangement i  

 land.
 2.4 Hvis afstanden fra havoverfladen til adgangsstedet til skibet  

 overstiger 1,5 m skal der om bord forefindes en forskriftsmæssig lodslejder.
Arbejdsveste og livliner 2.5 Der skal til hvert medlem af vagten på dækket forefindes en oppustelig  

 arbejdsvest eller en sejler- eller redningsvest godkendt efter anerkendte  

 normer.
Vestene skal være forsynet med refleks og fløjte.
 2.6 Om bord skal forefindes et tilstrækkeligt antal godkendte livliner til  

 personer, der skal udføre arbejde på udsatte steder.
Brandvagt 2.7 Når der i tidsrummet mellem kl. 2200 og 0600 er passagerer om bord,  

 skal der etableres en brandvagt, som fører tilsyn overalt i skibet.
Sikkerhedsinstruktion, mønstring og øvelser 2.8 Der skal gives sikkerhedsinstruktion til nye passagerer inden skibet  

 afgår fra havn.
Sikkerhedsinstruktionen skal omfatte:
 2.9 Forinden skibet forlader havn for at foretage en natsejlads skal alle  

 endvidere gives instruktion i forholdsregler for at undgå brand,  

 brandalarmering, betjening af brandspjæld og transportable ildslukkere,  

 lukning af døre, samt brugen af skibets redningsflåder og -både.
 2.10 Inden skibet afgår fra havn med nye passagerer eller  

 besætningsmedlemmer, skal der holdes en fuldstændig mønstring med deltagelse  

 af besætningen og passagererne.
Kapitel 3 Konstruktion - inddeling, stabilitet, maskineri,  elektriske  

 anlæg og lastelinier Skrogkonstruktion 3.1 Skrog og overbygning skal have tilstrækkelig styrke til det ønskede  

 formål og fartsområde.
Dette skal dokumenteres enten ved den tildelte  

 klassebetegnelse, hvis skibet er og fortsat vil være under tilsyn af et  

 anerkendt klassifikationsselskab, eller ved en undersøgelse af skibets styrke  

 og vedligeholdelsestilstand.
 3.2 Træskibe, der tildeles fartsområde udover europæisk fart, skal  

 beskyttes effektivt mod angreb af pæleorm.
3.3 Døre i maskinrumsskotter under hoveddækket kan kun tillades, i  

 tilfælde hvor Søfartsstyrelsen skønner, at sådanne døre er forenelige med  

 skibets sikkerhed.
Sådanne døre skal være selvlukkende og må ikke kunne  

 fastholdes i åben stilling.
Døre mellem opholdsrum og maskinrum er ikke  

 tilladt.
 3.4 Skotter og andre begrænsninger til maskinrum og lignende rum, hvor  

 fast anbragt slukningsanlæg med ildslukkende luftarter er installeret, skal  

 være rimeligt gastætte.
Ankerudrustning  - Fartøjer med en længde indtil 15 m 3.5 Fartøjer med en længde indtil 15 m skal være forsynet med  

 ankerudrustning m.v. som angivet i det følgende samt i tillæg 2, tabel 1.
3.6 Ankervægten kan opdeles i 2 stk. ankre, hvoraf det ene dog skal have  

 en vægt på mindst 2/3 af det angivne.
Den anførte ankervægt er baseret på  

 traditionelle ankertyper.
Anvendes specialankre, der er godkendt af og har  

 certifikat fra et anerkendt klassifikationsselskab, kan ankervægten reduceres  

 med op til 25%. Ankervægten i fartøjer med en relativ stor rigning eller en  

 lang overbygning skal forøges med op til 20% udover det i tillæg 2, tabel 1,  

 angivne.
 3.7 Fartøjet skal udrustes med mindst 1 kædeforfang af en længde og  

 dimension som angivet i tillæg 2, tabel 1, samt mindst 1 ankertov.
Ankerudrustning  - Skibe med en længde overalt på 15 m og derover,  

 men under 40 m 3.8 Skibe med en længde overalt på 15 m og derover, men under 40 m, skal  

 være forsynet med ankerudrustning m.v. som angivet i det efterfølgende samt i  

 tillæg 2, tabel 2.
3.9 Ankervægt : Den samlede ankervægt fastsættes i overensstemmelse med  

 kolonne 2 i tillæg 2, tabel 2, idet den anførte vægt er baseret på  

 traditionelle ankertyper (stokankre o.l.). Den samlede ankervægt kan opdeles  

 i flere ankre, hvoraf det største mindst skal have en vægt som angivet i  

 kolonne 3. Der skal desuden forefindes mulighed for sammenkobling af 2 eller  

 flere ankre.
Såfremt der anvendes specialankre, der er godkendt af og  

 forsynet med certifikat fra et anerkendt klassifikationsselskab, kan  

 ankervægten tillades reduceret med op til 25%. Såfremt skibet har en relativ  

 stor rigning eller lang overbygning, skal ankervægten angivet i kolonnerne 2  

 og 3 i begge tilfælde forøges med op til 20%. Ankre med en vægt på 150 kg og  

 derover skal anbringes i klys eller i tilsvarende arrangement.
Såfremt vægten  

 af hvert af de 2 største ankre er under 300 kg, kan det accepteres, at kun  

 det ene anker er anbragt i klys.
3.10 Ankerkæde : Som udgangspunkt skal skibet udrustes med 2 stk.  

 ankerkæder, idet længde og dimension af hver ankerkæde fastsættes i  

 overensstemmelse med kolonnerne 4 og 5 i tillæg 2, tabel 2. Såfremt skibet  

 har en relativ stor rigning eller lang overbygning, skal længden af hver  

 ankerkæde forøges med op til 20% udover det i tillæg 2, tabel 2, angivne.  

 Begge ankerkæder kan dog erstattes med ankerwire med en brudstyrke i  

 overensstemmelse med kolonne 7 i tillæg 2, tabel 2. Såfremt ankerkæderne  

 erstattes med wire, skal længden af wiren være mindst 2,5 gange større end  

 den krævede kædelængde og der skal mellem anker og wire forefindes et  

 kædeforfang med en diameter som ankerkædens og med en længde på mindst 12,5  

 meter.
Skibe under 24 m i længde, kan dog i stedet for kæde eller wire  

 anvende ankertov med kædeforfang.
3.11 Ankerspil : Skibe, der er udrustet med 1 eller 2 stk. ankerkæde med  

 en længde som angivet, skal være forsynet med ankerspil, som skal være  

 udstyret med kabelarskive eller tromle for hvert anker, der er anbragt i  

 klys, en kobling for udløsning af hver kabelarskive eller tromle, fra  

 drivakslen samt en bremse for hver kabelarskive eller tromle.
Kæderne må ikke  

 kunne føres frem til klyssene uden om spillets kabelarskiver eller tromler.  

 Herudover skal der for hver ankerkæde anbringes en kædestopper mellem  

 ankerspil og klys.
Et skib, der føres tilbage til sit oprindelige udseende,  

 kan udrustes med ankerspil af en type, som anvendtes da skibet var aktivt i  

 sin oprindelige funktion.
Udrustes skibet med manuelle ankerspil, skal  

 besætningens størrelse altid være så stor, at spillet kan drives.
Ankerudrustning  - Skibe af en længde overalt på 40 m og derover 3.12 Ankerudrustning m.v. i uklassede skibe af en længde overalt på 40 m  

 og derover fastsættes i overensstemmelse med kravene i konstruktionsreglerne  

 fra et af de anerkendte klassifikationsselskaber.
Ankerudrustning m.v. i  

 klassede skibe fastsættes i overensstemmelse med klassifikationsselskabernes  

 regler.
Fortøjninger 3.13 Skibet skal udrustes med tilstrækkelige fortøjningsmuligheder.
Som  

 vejledning bør skibe med en længde:
Slæbetrosse 3.14 Skibe over 15 m i længde skal udrustes med mindst l slæbetrosse med  

 en længde og brudstyrke som angivet i tillæg 2, tabel 3.
Stabilitet 3.15 Der skal udføres et krængningsforsøg under Søfartsstyrelsens kontrol  

 og de endelige beregninger skal godkendes af Søfartsstyrelsen, inden skibet  

 tages i brug.
Skibets stabilitetsforhold vil blive bedømt ud fra følgende:
Maskinanlæg 3.16 Elektriske anlæg i skibe med en tonnage på 150 og derover skal i  

 almindelighed følge bestemmelserne herom i §§ 137, 138 og 173 i  

 bekendtgørelse nr. 173 af 21. maj 1965 om forskrifter for skibes bygning og  

 udstyr mv., med senere ændringer.
 3.17 Elektriske anlæg i skibe med en tonnage under 150 skal i  

 almindelighed følge bestemmelserne i ovennævnte bekendtgørelses §§ 137, 138,  

 174, 175 litra c, 176, 177 og 178.
 3.18 Oliefyrede centralvarmekedler skal installeres i henhold til § 43 i  

 bekendtgørelse nr. 387 af 7. juli 1969 om forskrifter for maskinanlæg mv. i  

 skibe, med senere ændringer.
 3.19 Olieildovne skal installeres i henhold til retningslinierne herom i  

 "Skibstilsynets Meddelelser" nr. 257.
 3.20 Gasinstallationer skal følge forskrifterne i bekendtgørelse nr. 372  

 af 7. august 1970 om flaskegasanlæg i skibe.
 3.21 Maskinanlæg i øvrigt skal opfylde bestemmelserne i bekendtgørelse nr.  

 387 af 7. juli 1969 med undtagelse af § 11, litra d og § 12, litra b.
Lænsemidler - Generelt 3.22 Der skal forefindes et effektivt lænsearrangement, der under alle  

 forhold er i stand til at pumpe fra og lænse ethvert vandtæt rum, bortset fra  

 rum, der udelukkende er bestemt til opbevaring af ferskvand, vandballast,  

 brændselsolie eller flydende last, og for hvilke der findes andre effektive  

 lænsemidler.
Der skal findes effektive midler til at lænse vand fra isolerede  

 lastrum.
3.23 Samtlige sugerør skal være af stål, kobber eller lignende egnet  

 materiale og være forsynet med sugekurv.
Sugekurv kan udelades, såfremt der  

 er placeret et sugefilter umiddelbart over sugerørets udmunding, således at  

 dette er nemt tilgængeligt for rensning.
 3.24 Lænsepumper skal være modstandsdygtige over for brand og mekanisk  

 overlast, og ventiler, membraner m.v. må ikke være af naturgummi.
 3.25 Anvendes membranpumper, der hurtigt kan åbnes og lukkes, kan  

 sugekurve eller -filtre undlades, hvor Søfartsstyrelsen finder dette  

 forsvarligt.
 3.26 Lænsesystemet skal være således indrettet, at vand fra søen  

 forhindres i at trænge ind i noget rum i skibet eller fra et rum til et andet  

 gennem lænsesystemet.
3.27 Der skal i ethvert lænsesystem være mindst to kontraventiler mellem  

 sugested og overbordførsel.
En af disse kontraventiler skal være placeret på  

 sugesiden.
Lænsemidler - Antal lænsepumper og deres kapacitet 3.28 Skibe med en tonnage på 150 og derover skal være forsynet med mindst  

 to maskindrevne lænsepumper, der er drevet uafhængigt af  

 fremdrivningsmotoren.
En foreskreven brandpumpe kan ikke tillades anvendt som  

 en foreskreven lænsepumpe.
3.29 Skibe med en tonnage under 150 skal være forsynet med mindst to  

 maskindrevne lænsepumper, hvoraf den ene skal være drevet uafhængigt af  

 fremdrivningsmotoren.
Den ene lænsepumpe kan være en transportabel,  

 dieseldrevet nødbrandpumpe, såfremt denne kan bringes til at suge fra ethvert  

 vandtæt rum og forudsat at Søfartsstyrelsen i øvrigt finder arrangementet  

 forsvarligt.
 3.30 Lænsepumpekapaciteten skal være således, at hver pumpe kan give  

 vandet i lænseledningen en hastighed på 2 m/sek, når den indvendige diameter  

 af lænseledningen udregnes således:
 d = 25 + 1,68 ! L(B+D) hvor:
d = indvendig diameter af lænseledningen i mm B = skibets bredde i m L = skibets længde i m D = skibets dybde (moulded) til skotdækket i m.
 3.31 Den indvendige diameter af lænseledningen skal dog altid være mindst  

 50 mm.
 3.32 Til beregning af lænseledning og pumpekapacitet benyttes den tabel,  

 der er vist i tillæg 3. Lænsepumpekapaciteten skal i alle tilfælde være  

 mindst 15 m3/h.
Fribord 3.33 Skibet skal være forsynet med skanseklædning eller gelænder af  

 forsvarlig konstruktion og med en højde af mindst 0,9 m over dækkets  

 overkant.
Hvor gelænder anvendes, må afstanden mellem støtterne ikke  

 overstige 1,5 m og de skal være forbundet enten ved et stærkt beskyttelsesnet  

 eller ved stænger med en indbyrdes afstand af ikke over 250 mm, idet dog  

 åbningen under den nederste stang ikke må være mere end 230 mm.
Hvis skibet  

 oprindeligt har haft en skanseklædning mindre end 0,9 m og føres tilbage til  

 sit oprindelige udseende, kan Søfartsstyrelsen under særlige vilkår fastsætte  

 en lavere skanseklædning.
 3.34 Der skal kunne oprigges stræktove eller andre tilfredsstillende  

 midler til beskyttelse af de ombordværende.
 3.35 Hvor der findes skanseklædning, skal denne være forsynet med  

 tilstrækkeligt lænseareal til, at dækket hurtigt kan tømmes for vand.
3.36 Fribordet fastsættes af Søfartsstyrelsen på basis af  

 lasteliniekonventionsbestemmelserne for lastskibe.
Endvidere gælder følgende:
3.37 For skibe, der ikke er udstyret med Internationalt  

 Lasteliniecertifikat, skal fribordet påmærkes fra en dækslinie anbragt ud for  

 overkanten af dækket i borde til en lastelinie, der går igennem centrum af en  

 cirkelring.
Lastelinie for sejlads i ferskvand fås ved reduktion af det  

 tildelte sommerfribord med 1/48 af dybgangen.
Fribordspåmærkningen attesteres  

 ved udstedelsen af et fribordscertifikat.
Kapitel 4 Konstruktion- brandsikring, opdagelse og slukning af brand Konstruktiv brandsikring 4.1 En kabys, som er placeret under dækket, skal brandisoleres på  

 kabyssiden med f.eks. 50 mm mineraluldbatts med en rumvægt på min. 100 kg/m3  

 afdækket med et godkendt overflademateriale.
Døre til en kabys under dækket  

 skal have samme brandmodstandsevne som de skotter, de er monteret i og skal  

 være selvlukkende.
4.2 En kabys, som er placeret over dækket skal være beklædt med ubrændbar  

 plade på varmekildens nærmeste omgivelser.
Det samme gælder en kogeplade  

 uanset placering.
 4.3 Lydisolerende materiale i forbindelse med maskinrum eller motorkasse  

 skal være af en type, der kan accepteres af Søfartsstyrelsen.
 4.4 I aptering udført af brandbart materiale skal installeres et manuelt  

 betjent, åbent sprinkleranlæg, som dækker alle rum.
 4.5 Hvis der hovedsageligt er benyttet godkendt ubrændbart materiale   

 til apteringens opbygning, skal der, uanset indretningen, installeres et  

 godkendt, automatisk virkende brandmeldeanlæg, som dækker alle rum.
 4.6 Anvendelse af brændbare materialer i skotter, garnering,  

 loftbeklædning, polstermaterialer o.lign. skal begrænses mest muligt,  

 undtaget er dog materialer til skibets originale indretning.
4.7 Der skal fra alle større rum eller grupper af rum være mindst to  

 udgangsmuligheder, hvoraf den ene kan være en nødudgang med en fri passage på  

 mindst 60 x 60 cm, som kan åbnes direkte fra begge sider.
Fra specielle rum  

 kan den ene udgang udelades, såfremt Søfartsstyrelsen kan anse de  

 sikkerhedsmæssige forhold for tilfredsstillende med kun en udgang.
Hvis  

 åbninger låses i havn, skal de altid kunne åbnes nedefra uden brug af  

 værktøj.
Opdagelse og slukning af brand 4.8 Alle skibe skal være forsynet med passende installationer og udstyr  

 til opdagelse og slukning af brand.
Installationerne og udstyret skal altid  

 være på plads, i driftsklar stand og klar til øjeblikkelig brug, når skibet  

 er bemandet.
Brandpumper 4.9 Der skal forefindes mindst to maskindrevne brandpumper, hvoraf den ene  

 skal være en nødpumpe.
De skal være anbragt således, at en brand i et hvilket  

 som helst rum ikke kan sætte begge pumper ud af drift samtidigt.
 4.10 I skibe med en tonnage under 100 kan nødpumpen være en transportabel,  

 dieseldrevet pumpe eller en dykpumpe, såfremt denne kan energiforsynes fra en  

 energikilde uden for maskinrummet.
Brandpumpers kapacitet og tryk 4.11 I skibe med en tonnage på 500 og derover skal brandpumpernes tryk og  

 kapacitet være i overensstemmelse med bestemmelserne for lastskibe i  

 Meddelelser fra Søfartsstyrelsen B, kapitel II-2, regel 4.
 4.12 I skibe med en tonnage på 20 eller derover men under 500 skal hver  

 brandpumpe have en ydeevne på mindst 24 m3/time og kunne vedligeholde et tryk  

 på 2,6 bar, når der anvendes brandslanger med 12 mm strålespidser ved de to  

 brandstudse, der er fjernest fra pumpen.
Brandstudse og brandslanger 4.13 Antal og placering af brandstudse og brandslanger fastsættes af  

 Søfartsstyrelsen i hvert enkelt tilfælde.
I almindelighed skal skibet være  

 forsynet med brandstudse, brandslanger og tåge/strålerør i et omfang, der gør  

 det muligt at nå et hvilket som helst sted i skibet, der er tilgængeligt for  

 besætningen, med en vandstråle, der kommer fra en enkelt slangelængde.
I  

 skibe med en tonnage på 150 og derover skal et hvilket som helst sted i  

 skibet, der er tilgængeligt for besætningen, kunne nås med to vandstråler,  

 hvoraf den ene kommer fra en enkelt slangelængde.
 4.14 Brandslanger og tåge/strålerør skal være af godkendt type.
Håndildslukkere 4.15 Der skal forefindes mindst to håndildslukkere i forbindelse med  

 fremdrivningsmaskineriet.
 4.16 I rum, der indeholder forbrændingsmotorer med en samlet effekt på  

 over 375 kW, skal der desuden forefindes en 45 kg skumslukker eller anden  

 ildslukker med tilsvarende kapacitet.
 4.17 I tjeneste- og opholdsrum skal der forefindes et passende antal  

 ildslukkere til Søfartsstyrelsens tilfredshed.
 4.18 Håndildslukkere skal fortrinsvis anbringes ved indgangene til de rum  

 de beskytter.
4.19 For hver type ildslukker, der forefindes om bord, skal der være to  

 ildslukkere i reserve.
Hvis der kun er en ildslukker af en bestemt type, skal  

 der kun være en af denne type i reserve.
Brandslukningsanlæg ved friturekogere 4.20 Enhver friturekoger skal være forsynet med et godkendt, fast anbragt  

 brandslukningsanlæg.
Brandudrustninger 4.21 Skibe med en tonnage under 150, som går i fart i tidsrummet mellem  

 kl. 2200 og 0600, og hvor andre end driftsbesætningen overnatter om bord,  

 skal være forsynet med 2 brandudrustninger.
Andre skibe med en tonnage under  

 150 skal være forsynet med 1 brandudrustning.
 4.22 I skibe på 150 tons og derover skal forefindes mindst 2 godkendte  

 brandudrustninger.
Fast installerede brandslukningsanlæg 4.23 I maskinrum, som indeholder fremdrivningsmaskineri eller  

 hjælpemaskineri, der er nødvendigt for sikker drift af skibet, skal  

 forefindes et godkendt, fast anbragt brandslukningsanlæg.
Det fast anbragte  

 brandslukningsanlæg skal med hensyn til konstruktion og installation opfylde  

 de forskrifter, som er angivet i "Meddelelser fra  

 Søfartsstyrelsen".
Brandslukningsanlæg i apterings- og tjenesterum 4.24 I skibe forsynet med passagerkamre, skal der til beskyttelse af  

 apterings- og tjenesterum installeres et manuelt betjent sprinkleranlæg, som  

 opfylder bestemmelserne i Meddelelser fra Søfartsstyrelsen B, kapitel II-2,  

 regel 37.1.3.1. Anlægget skal alt efter skibets størrelse opdeles i  

 sektioner.
I skibe med en tonnage under 150 kan sprinkleranlægget  

 vandforsynes fra en af de foreskrevne brandpumper, såfremt pumpen samtidig  

 kan yde den vandmængde, der kræves som brandpumpe og sprinklerpumpe.
Fast anbragte brandvisnings- og brandalarmanlæg 4.25 Ethvert skib skal være forsynet med et fast anbragt brandvisnings- og  

 brandalarmanlæg, som opfylder bestemmelserne i Meddelelser fra  

 Søfartsstyrelsen B, kapitel II-2, regel 13.
Kapitel 5 Opholdsrum Opholdsrum for driftsbesætningen 5.1 Hvor den oprindelige, godkendte mandskabsaptering ønskes bevaret,  

 vurderer Søfartsstyrelsen i hvert enkelt tilfælde, i hvilken udstrækning den  

 eksisterende aptering kan accepteres til det nye formål.
Det forudsættes, at  

 antallet af personer ikke overstiger det, som denne aptering oprindelig var  

 beregnet til.
5.2 Opholdsrum skal indrettes efter bestemmelserne i bekendtgørelse nr. 67  

 af 28. februar 1977 om mandskabets opholdsrum i skibe med senere ændringer,  

 under behørig hensyntagen til skibets oprindelige udseende.
De væsentligste  

 krav er følgende:
 5.3 For skibe, der kun har tilladelse til sejlads i tiden 0600-2200, er  

 det i almindelighed tilstrækkeligt at indrette opholdsrum (hvilerum) uden  

 egentlige køjer.
 5.4 Skibe, der regelmæssigt er i fart mellem 30N og 30S, skal, uanset  

 størrelsen, være udstyret med et luftkonditioneringsanlæg, som opfylder  

 bestemmelserne i § 6 stk. 9, §§ 9, 10 og 11 samt § 25 i bekendtgørelse nr. 67  

 af 28. februar 1977 om opholdsrum mv. i skibe, med senere ændringer.
5.5 Skibe, der regelmæssigt anløber moskitoplagede områder, skal have  

 moskitonet til alle ventilationsåbninger, udvendige døre og oplukkelige  

 vinduer og koøjer.
Hvis skibet er udstyret med forskriftsmæssigt  

 luftkonditioneringsanlæg, kan kravet om moskitonet frafaldes.
 5.6 Der skal findes tilstrækkelige muligheder for opbevaring af proviant.
Opholdsrum for andre end driftsbesætningen - Generelle bestemmelser 5.7 Rummene skal være hensigtsmæssigt og forsvarligt indrettede.
 5.8 Rummene skal være forsynet med el-belysning.
5.9 Der skal indrettes orienteringsbelysning ved udgange samt i alle  

 større rum.
Disse lamper skal kunne tændes fra styrepladsen, eller de skal  

 brænde konstant, når der er personer om bord udover driftbesætningen.
 5.10 Lukkede rum skal kunne opvarmes, hvis skibet benyttes i tiden fra 1.  

 oktober til 30. april.
 5.11 Den frie højde under dæksbjælkerne skal generelt være mindst 1,98 m.  

 Hvor det ikke kan undgås kan en mindre højde dog accepteres under  

 dæksbjælker.
Opholdsrum for andre end driftsbesætningen - Skibe, som benyttes til  

 overnatning 5.12 For skibe, som benyttes til overnatning, gælder endvidere følgende:
 dørkflade.
Opholdsrum for andre end driftsbesætningen - Skibe, som  ikke   

  benyttes til overnatning 5.13 For skibe, som  ikke  benyttes til overnatning for passagerer  

 gælder i stedet for pkt. 5.12 endvidere følgende:
Hejsebåre 5.14 I skibe med en tonnage på 150 og derover skal forefindes en hejsebåre af egnet type.
Drikkevand 5.15 Drikkevandstanke skal opfylde følgende forskrifter:
Kapitel 6 Redningsmidler og -arrangementer Redningsveste 6.1 Der skal forefindes godkendte redningsveste til samtlige personer om  

 bord og derudover yderligere redningsveste svarende til 5% af de  

 ombordværende.
6.2 Såfremt der medtages børn, skal der desuden forefindes  

 børneredningsveste i et antal, der mindst svarer til det faktiske antal børn  

 om bord.
Ved børn forstås personer med en masse på indtil 32 kg.
 6.3 Redningsvestene skal være forsynet med godkendt lys, medmindre skibet  

 kun går i fart mellem solopgang og solnedgang.
6.4 Redningsveste skal opbevares på dækket i kasser eller skabe, der er  

 tydeligt påmærkede "REDNINGSVESTE" eller godkendt piktogram.
Der  

 skal hensigtsmæssige steder opsættes godkendte anvisninger i påtagning af  

 redningsvest.
Redningsdragter 6.5 Skibe, der er udrustet med redningsnet, skal medføre en godkendt  

 redningsdragt til brug sammen med nettet.
 6.6 Skibe, der er udrustet med mand-overbord-båd, skal for hver person  

 udpeget at bemande båden medføre en godkendt redningsdragt eller  

 beskyttelsesdragt.
Termiske beskyttelsesmidler 6.7 Skibe i fart i tidsrummet fra 30. september til 1. maj skal medføre  

 termiske beskyttelsesmidler til alle personer om bord.
Redningskranse 6.8 Der skal om bord findes mindst 2 godkendte redningskranse.
I skibe med  

 en tonnage over 150 dog 4 sådanne redningskranse.
Redningskransene skal  

 fordeles langs skibets lønning.
En redningskrans skal være forsynet med 30  

 meter line, der kan flyde på vandet. Øvrige redningskranse skal være forsynet  

 med selvtændende lys.
Indskibningsarrangement 6.9 Indskibningsarrangementet skal være således, at alle ombordværende kan  

 evakueres inden for et tidsrum af 10 minutter.
 6.10 Redningsflåder og mand-overbord-båd skal kunne fastholdes ved  

 indskibningsstedet, indtil det totale antal personer er kommet om bord.
 6.11 I skibe, hvor højden fra havoverfladen til indskibningsdækket  

 overstiger 1,5 meter, skal der forefindes en indskibningslejder af  

 konstruktion som en lodslejder ved hvert indskibningssted.
 6.12 I skibe, hvor højden fra havoverfladen til indskibningsstedet på  

 skibet overstiger 4,5 meter, skal redningsflåderne med det totale antal  

 personer kunne udsættes med david eller kran.
Redningsflåder 6.13 Skibet skal medføre godkendte redningsflåder af en sådan samlet  

 kapacitet, at de kan optage alle personer om bord.
Herudover skal medføres en  

 godkendt redningsflåde med kapacitet til at erstatte den største  

 redningsflåde, hvis denne skulle gå tabt.
Flådernes størrelse skal godkendes  

 af Søfartsstyrelsen.
 6.14 Under særlige vilkår, som at sejladsen er af kortere varighed og kun  

 foregår under gunstige vejrforhold, kan Søfartsstyrelsen tillade, at antallet  

 af ombordværende svarer til kapaciteten af redningsmidlerne, uden  

 overkapacitet af redningsflåder.
 6.15 Skibe med fartsområde uden for indskrænket fart skal på hver side af  

 skibet have redningsflåder med kapacitet til at optage alle personer om bord.
 6.16 Redningsflåderne skal være udrustet i henhold til bestemmelserne for  

 udrustning af flåder i lastskibe i indenrigsfart.
6.17 Redningsflåder skal anbringes så de umiddelbart kan overføres til  

 udsætning fra en hvilken som helst af fartøjets sider og fangelinen  

 (udløserlinen) skal være fastgjort til skibet.
Flådesurringen skal forsynes  

 med et af Søfartsstyrelsen godkendt hydrostatisk udløserapparat således, at  

 redningsflåden flyder frit op og oppustes automatisk hvis fartøjet synker.
 6.18 Redningsflåden og det hydrostatiske udløserapparat skal efterses ved  

 en godkendt servicestation med højst 12 måneders mellemrum.
6.19 Redningsflåder kan helt eller delvis erstatetes af redningsbåde  

 anbragt under davider.
I så fald skal redningsbådene opfylde bestemmelserne  

 for redningsbåde, -arrangementer og udsætningsmidler i "Meddelelser fra  

 Søfartsstyrelsen B".
Mand-overbord-arrangement 6.20 Skibe, der af Søfartsstyrelsen findes egnede til at manøvrere hen til  

 og opsamle en person fra vandet, kan fritages for at være udrustet med båd.  

 Sådanne skibe skal være udrustet med et godkendt redningsnet, en lejder af  

 konstruktion som en lodslejder og en godkendt redningsdragt.
 6.21 Skibe med en tonnage på 50 og derover, der ikke er fritaget for båd i  

 henhold til bestemmelserne i pkt. 6.20, skal udrustes med båd i henhold til  

 bestemmelserne i § 297, i bekendtgørelse nr. 173 af 21. maj 1965 om  

 forskrifter for skibes bygning og udstyr m.v. med senere ændringer.
Nødbelysning 6.22 Skibe, der medfører passagerer i tidsrummet mellem kl. 1800 og 0600,  

 samt alle skibe med en tonnage på 150 og derover, skal være forsynet med  

 nødbelysning, der er i stand til effektivt at belyse redningsmidlerne under  

 klargøring og udsætning, samt den del af søen hvori de udsættes.
Nødsignaler 6.23 Skibet skal medføre 12 faldskærmssignaler og 2 orange røgsignaler.  

 Signalerne skal være af godkendt type og fornys senest 4 år efter  

 produktionsdatoen.
Kapitel 7 Radioanlæg 7.1 Alle skibe omfattet af disse regler skal være udrustet med en godkendt  

 VHF-radioinstallation.
For skibe i fart uden for indenrigsfart fastsættes  

 omfanget af radioanlæg i hvert enkelt tilfælde af Søfartsstyrelsen.
Kapitel 8 Sejladsens betryggelse Navigering m.v.
 8.1 Skibet skal være udrustet med oprettede søkort og sejlhåndbøger m.m. i  

 nødvendigt omfang til det pågældende fartsområde.
8.2 Der skal forefindes kikkert, barometer, vagtsur, ekkolod og  

 radaranlæg.
Træskibe med en tonnage under 150 skal have en effektiv  

 radarreflektor.
8.3 Skibet skal være udrustet med et kompas af klasse A, som skal belyses  

 elektrisk.
Med mellemrum af ikke over 12 måneder skal foretages en  

 fuldstændig deviationsundersøgelse og evt. kompensering.
 8.4 Skibet skal være forsynet med lanterner, signalfigurer og midler til  

 af afgive lydsignaler i henhold til bestemmelserne i de internationale  

 søvejsregler samt "Skibstilsynets Meddelelser" nr. 380.
 8.5 Skibe med fartsområde uden for europæsik fart skal have elektronisk  

 stedbestemmelsesudstyr for sejladsområdet, reservekompas af klasse A,  

 sekstant, kronometer, stopur, log, international signalbog, internationale  

 signalflag og reservelanterner.
Kapitel 9 Forebyggelse af forurening 9.1 Bestemmelserne i Meddelelser fra Søfartsstyrelsen B, om forebyggelse  

 af olieforurening fra skibe, forebyggelse af forurening med affald fra skibe,  

 og behandling og opbevaring af kloakspildevand, skal følges.
Tillæg 1 Retningslinier for tildeling af fartsområde til bevaringsværdige  

skibe Skibes fartsområde fastsættes af Søfartsstyrelsen i hvert enkelt tilfælde  

 efter en konkret vurdering.
I denne vurdering indgår blandt andet følgende:
1 Under forudsætning af, at skibet i øvrigt er egnet hertil, vil et  

 bevaringsværdigt skib, som opfylde bestemmelserne i bilag til teknisk  

 forskrift for bevaringsværdige skibe kunne tildeles et fartsområde i  

 indskrænket fart.
Ved indskrænket fart forstås: Fart i Nordsøen øst for 3  

 grader ø.lgd. og syd for 61 grader n.br. samt i Østersøen og mellemliggende  

 farvande.
2 Bevaringsværdige skibe kan normalt ikke få tilladelse til at anløbe  

 udenlandsk havn med mere end 12 passagerer.
Søfartsstyrelsen kan dog have  

 indgået aftale med et nabolands myndigheder om, at bestemte kategorier af  

 skibe gensidigt kan anløbe aftaleparternes havne.
3 Et bevaringsværdigt skib, som alene opfylder bestemmelserne i denne  

 forskrift, vil normalt ikke kunne opnå tilladelse til at besejle en bestående  

 færgeoverfart.
Udflugtssejlads anses ikke for at være omfattet af begrebet  

 færgeoverfart.
Tillæg 2, tabel 1 Bemærkninger til teknisk forskrift om bevaringsværdige skibes  

sikkerhed Der er et generelt ønske om at bevare gamle skibe, og dermed den kulturarv  

 og fortælleværdi de repræsenterer.
Udviklingen i turisme- og fritidssektoren, hvor oplevelsessøgende  

 aktiviteter er i vækst, sandsynliggør en øget efterspørgsel på sejlads med  

 traditionelt byggede skibe i de kommende år.
Det har derfor været væsentligt  

 at tilvejebringe et regelsæt, der opstiller rammer for - samt muliggør -  

 sejlads på sådanne skibe på betryggende vis, hvorved samtidig betingelserne  

 for skibenes fremtidige bevaring sikres.
Endvidere må det konstateres, at traditionelt byggede skibe ikke i deres  

 konstruktion og anvendelsesform er sammenlignelige med nutidens last- og  

 passagerskibe, og at de derfor ikke egner sig til at blive vurderet i henhold  

 til reglerne for sådanne skibe.
Traditionelt byggede skibe nødvendiggør  

 iagttagelsen af andre sikkerhedshensyn, når de skal anvendes til sejlads med  

 passagerer.
Herunder må der bl.a. tages hensyn til, at elementer som skibenes  

 relative overskuelighed og tilstedeværeslen af moderne navigations- og  

 sikkerhedsmidler, at alle ombordværende har fået grundig instruktion i  

 sikkerhedsmæssige forhold og ofte deltager i skibets drift.
Denne forskrift et baseret på en indstilling fra en arbejdsgruppe nedsat  

 af Søfartsstyrelsen.
Arbejdsgruppen har haft deltagelse af repræsentanter for  

 Søfartsstyrelsen, Træskibs Sammenslutningen (TS), Sammenslutningen af  

 Indregistrerede Lystfiskerfartøjer i Danmark (SIL), Brancheforeningen af  

 Sammenvirkende Mindre Erhvervsfartøjer i Danmark (SEDA) og Nationalmuseet.  

 Det er arbejdsgruppens hensigt at revurdere regelerne såfremt praktiske  

 erfaringer, den teknologiske udvikling, fremkomsten af hidtil uforudsete  

 typer bevaringsværdige skibe eller andre væsentlige forhold måtte  

 nødvendiggøre dette.
Formålet med dette regelsæt er at muliggøre sejlads med sådanne skibe på  

 betryggende måde og under behørig hensyntagen til skibenes konstruktion,  

 materialevalg samt til historisk karakteristiske forhold.
Endvidere  

 tilstræbes ensartethed med de nærmeste EU-landes tilsvarende regler.
Søfartsstyrelsen har med dette regelsæt fastsat en række bestemmelser, der  

 tilgodeser sikkerheden i traditionelt byggede skibe.
Et skib kommer ind under  

 dette regelsæt, såfremt det er erklæret bevaringsværdigt af  

 Skibsbevaringsfonden, eller for færøske skibe af Føroya Fornminnissavn.
I forbindelse med klargøringen af et bevaringsværdigt skib til godkendelse  

 efter forskriften er det tilrådeligt at søge bistand hos en skibskonsulent  

 eller en anden fagligt kvalificeret person.
Dette gælder ved vurdering af et  

 skibs egnethed til formålet, samt ved udarbejdelse af de nødvendige tegninger  

 og specifikationer.
