 I tilslutning til Udenrigsministeriets bekendtgørelse nr. 64 af 18. juni  

 1975, Lovtidende C, meddeles, at følgende lande med virkning fra de anførte  

 datoer har ratificeret eller tiltrådt den europæiske konvention af 28. maj  

 1970 om straffedommes internationale retsvirkning:
 Der er taget forbehold og afgivet erklæringer som følger:
 Tyrkiet:
 Tyrkiet anser sig ikke for bundet til at gennemføre bestemmelserne i denne  

 konvention i forhold til den græsk-cypriotiske administration, der ikke er  

 forfatningsretsligt berettiget til alene at repræsentere Cypern.
 Ad art. 15, stk. 3: Anmodninger om fuldbyrdelse og anden kommunikation  

 skal ske gennem diplomatiske kanaler.
 Ad art. 19, stk. 2: Tyrkiet forbeholder sig ret til at forlange, at  

 anmodninger og bilag hertil skal være ledsaget af en oversættelse til  

 tyrkisk.
 Ad art. 44, stk. 4: Tyrkiet forbeholder sig ret til at fuldbyrde en  

 sanktion, der omfatter samme grad af fratagelse af frihed som i den anmodende  

 stat, selvom varigheden af en sådan sanktion overstiger maximumslængden af en  

 lignende sanktion ifølge tyrkisk lov.
 Ad art. 61, stk. 1: Tyrkiet tager forbehold som foreskrevet i Bilag I, a  

 og e.
 Østrig:
 Bilag I, stk a): Østrig afslår fuldbyrdelse af domforældelse for fiskale  

 eller religiøse lovovertrædelser, hvorved forstås afgifter, skat, told,  

 enerettigheder og udenlandsk valuta, eller af regler vedrørende eksport,  

 import, transit og rationering af varer.
 Bilag I, stk b): Østrig afslår fuldbyrdelse af en sanktion, som alene  

 kunne have været behandlet af en administrativ myndighed.
 Bilag I, stk c): Østrig afslår fuldbyrdelse af en europæisk straffedom,  

 som er afsagt i den begærende stat på et tidspunkt, da retsforfølgningen  

 efter østrigsk lov ville have været udelukket p.g.a. forældelse.
 Bilag I, stk d): Østrig afslår fuldbyrdelse af udeblivelsesdomme og  

 »ordonnances penales«.
 Bilag I, stk e) Østrig vil afstå fra at anvende art. 8, hvor Østrig har  

 kompetance og vil kun i disse sager anerkende handlinger, der afbryder eller  

 udsætter en forældelse, som om de var foretaget i den begærende stat.
 Nederlandene:
 Konventionen og dens tillæg er gældende for Nederlandenes europæiske  

 område.
 Ad art. 19, stk. 2: Anmodninger og bilag, hvis ikke allerede udfærdiget på  

 hollandsk, fransk, engelsk eller tysk, skal være ledsaget af en oversættelse  

 til et af disse sprog.
 Ad art. 37 og 41: En person dømt i udlandet skal ikke have mere omfattende  

 rettigheder til anke, end hvad der ville være anvendt ifølge nederlandsk lov  

 i forhold til personer, der er retsforfulgt og dømt i Nederlandene i første  

 instans.
 Ad art. 45, stk. 1: Bøder eller konfiskering af pengebeløb i valuta, der  

 ikke daglig fastsættes i forhold til hollandsk gylden på børsen i Amsterdam,  

 skal udtrykkes ved hjælp af særlige trækningsrettigheder i den omtalte valuta  

 på den sidste arbejdsdag i den måned, hvor den anmodende stat pålagde  

 sanktionens implementering.
 Ad art. 61, stk. 1a: Nederlandene forbeholder sig ret til at afvise  

 fuldbyrdelse af en "ordonnance penale'» eller en dom afsagt in  

 absentia af myndighederne i den anmodende stat på et tidspunkt, hvor  

 indledning af retsforfølgning for forbrydelsen ville være udelukket på grund  

 af forældelse ifølge hollandsk lov.
 Ad art. 61, stk. 1b: Nederlandene accepterer udelukkende Sektion I af  

 Kapitel III.
 Ad art. 62, stk. 1: Nederlandene indsætter i konventionens Bilag II  

 følgende retslige bestemmelser: Enhver ulovlig handling hvor Loven om  

 trafikregulering kan anvendes.
 Ad art. 64, stk. 4: Når konventionen af 26. september 1968 om fuldbyrdelse  

 af straffedomme mellem Nederlandene, Belgien og Luxembourg træder i kraft,  

 vil den udelukke anvendelsen af den herværende konvention vedrørende forhold  

 mellem Nederlandene, Belgien og Luxembourg.
 Island:
 Ad art. 19, stk. 2: Anmodninger og bilag skal være ledsaget af en  

 oversættelse til islandsk eller engelsk.
 Ad art. 62, stk. 1: "Ordonnances Penales«» er ifølge  

 islandsk lov "Logreglustjorasektir«».
 Ad art. 64, stk. 3: Konventionen skal ikke finde anvendelse mellem Island  

 og de andre nordiske lande, der er deltagere i konventionen, undtagen i  

 tilfælde hvor fuldbyrdelse af en straffedom ikke er reguleret ved nordisk  

 lovgivning vedrørende fuldbyrdelse.
 Spanien:
 Ad art. 19, stk. 2: Anmodninger og bilag hertil skal være ledsaget af en  

 oversættelse til spansk.
Ad art. 44, stk. 4: Spanien forbeholder sig ret til at fuldbyrde en  

 sanktion, der omfatter samme grad af fratagelse af frihed som i den anmodende  

 stat, selvom om varigheden af en sådan sanktion overstiger maximumslængden af  

 en lignende sanktion ifølge spansk lov.
Dette gælder dog kun i tilfælde, hvor  

 spansk lov tillader idømmelse af en sanktion af mindst samme varighed som  

 pålagt af den anmodende stat for den samme forbrydelse, men som er af en mere  

 alvorlig art.
Sanktionen kan, hvis dens varighed og formål betinger det,  

 fuldbyrdes i en institution oprettet til sanktioner af en anden art.
 Ad art. 61, stk. 1: Spanien forbeholder sig ret til:
 a. at afvise fuldbyrdelse, hvis dommen anses for at have sammenhæng med  

 skattemæssige eller religiøse forbrydelser.
 b. at afvise fuldbyrdelse hvis handlingen i følge spansk lov kun kunne  

 have været behandlet administrativt.
 c. at afvise fuldbyrdelse af en europæisk straffedom, som myndighederne i  

 den anmodende stat afgav på et tidspunkt, hvor strafferetslig behandling af  

 forbrydelsen ifølge spansk lov ville være omfattet af forældelsesfristen.
 d. at afvise fuldbyrdelse af domme afgivet in absentia.
 e. at afvise anvendelsen af bestemmelserne i artikel 8, hvor denne har  

 fortrinsret og i disse tilfælde kun anerkende ligeværdighed af handlinger,  

 der afbryder eller suspenderer tidsfrister opnået i den anmodende stat.
 Ad. art. 63: Konventionen finder anvendelse på domme afsagt i  

 kriminalretten eller af undersøgelsesdommere og i sanktioner eller  

 løsladelser af forebyggende art.
Udenrigsministeriet, den 8. august 1996 F.
M.
