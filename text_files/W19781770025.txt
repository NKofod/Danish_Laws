 I en klagesag fandt ministeriet, at bestemmelsen i vejbidragslovens §  

 5, stk. 2, kunne anvendes analogt ved istandsættelse af private fællesveje i  

 byer.
 I anledning af vedlagte sag vedrørende klage over byrådets kendelse om  

 fordeling af udgifterne til istandsættelse og vedligeholdelse af den private  

 fællesvej K-vej skal man anmode byrådet om en fornyet udtalelse i sagen.
For så vidt angår mulighederne for at påligne lodsejerne langs den blinde,  

 private fællesvej vejbidrag er det ministeriets opfattelse, at dette kan ske  

 ved en analog anvendelse af bestemmelserne i vejbidragslovens § 5, stk. 2.  

 Dette indebærer, at den blinde vej skal pålignes bidrag som en selvstændig  

 ejendom grænsende til den vej, arbejdet omfatter.
Bidraget, der pålignes  

 fællesvejen, fordeles herefter efter reglerne i § 11 mellem ejerne af de  

 ejendomme, der grænser til den blinde vej.
 Offentliggjort i VEJLOVE udgivet af DAFOLO.
