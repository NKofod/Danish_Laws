Fremsat den 3. november 1998 af  

 Flemming Hansen (KF), Brian Mikkelsen (KF),  

 Mariann Fischer Boel (V) og Peter Brixtofte (V) Forslag til folketingsbeslutning om fuld omkostningsdækning af udgifter til sagkyndig  

 bistand i skattesager ved skatteankenævn, Landsskatteret, landsret og  

 Højesteret Folketinget opfordrer regeringen til at fremsætte  

 lovforslag om omkostningsdækning til sagkyndig bistand i skattesager,  

 således at dækningsgraden øges til op til 100 pct. i de  

 tilfælde, hvor skatteyderen får helt eller delvist medhold af den  

 behandlende instans.
Bemærkninger til forslaget Forslaget er en delvis genfremsættelse  

 af De Konservatives og Venstres beslutningsforslag nr.
B 36 fra  

 folketingsåret 1996-97. Der henvises vedrørende  

 beslutningsforslag nr.
B 36 til Folketingstidende 1996-97 tillæg A 1210  

 og 1209, tillæg B 401 og forhandlingerne 1842 og 4687.
Efter de gældende regler yder det offentlige et  

 skattefrit tilskud til delvis dækning af udgifter til sagkyndig  

 bistand, som en skatteyder har afholdt i forbindelse med klage til  

 skatteankenævn eller Landsskatteret eller ved domstolsprøvelse  

 af en sådan sag.
For skattepligtige fysiske personer og dødsboer  

 dækkes udgifterne med 38 pct. for udgifter, der er betalt inden  

 udgangen af kalenderåret 2001, og derefter med 32 pct.  

 Omkostningsdækningen ydes med 34 pct. for aktie- og anpartsselskaber  

 m.v.
Skatteyderen stilles således nogenlunde, som om denne havde  

 fradragsret for udgiften.
Omkostningsdækningen ydes, uanset om  

 skatteyderen vinder eller taber den pågældende sag.
Det foreslås, at dækningsgraden øges  

 til op til 100 pct. i de tilfælde, hvor skatteyderen får helt  

 eller delvist medhold.
Det bør være den behandlende instans, som  

 afgør, i hvilken udstrækning den enkelte sag og omfanget af den  

 anvendte sagkyndige bistand er af en sådan karakter, at den bør  

 dækkes med mere end 38 pct. henholdsvis 34 pct. og i givet fald, med  

 hvilken øget procentsats.
Som vejledende retningslinjer bør dog  

 gælde, at omkostningsdækning som udgangspunkt altid sker med 100  

 pct. i sager, hvor skatteyderen helt eller i  overvejende grad får  

 medhold, hvis omfanget af de afholdte udgifter til sagkyndig bistand af  

 behandlingsinstansen i øvrigt vurderes som rimelige.
Skattesystemet er efterhånden så omfattende og  

 kompliceret, at almindelige skatteborgere ikke har mulighed for at gennemskue  

 og forstå systemet.
Det betyder, at de oftest er nødt til at  

 anvende sagkyndig bistand i tvister med skattemyndighederne.
Det  

 gælder, uanset på hvilket niveau i systemet tvisten opstår.  

 Det er derfor rimeligt, at det offentlige i højere grad dækker  

 skatteydernes udgifter til sagkyndig bistand i skattesager.
Som reglerne er i  

 dag, er der mange, som undlader at rejse en sag - også selv om de  

 føler sig rimelig sikre i deres sag - fordi de ikke selv har den  

 fornødne indsigt til at køre sagen og de fornødne  

 økonomiske ressourcer til at indhente sagkyndig bistand.
Ved lov nr. 238 af 2. april 1997 om ændring af  

 skattestyrelsesloven, ligningsloven, statsskatteloven og kildeskatteloven  

 samt om ophævelse af lov om bindende forhåndsbesked om  

 skattespørgsmål m.v. og omkostningsdækningsloven  

 (Omkostningsdækning i skatteankenævnssager, udvidet adgang til  

 bindende forhåndsbesked og sammenskrivning af skatteproceslove) blev  

 omkostningsdækningen udvidet til også at omfatte  

 skatteankenævnssager.
Der henvises om Folketingets behandling heraf til  

 lovforslag nr.
L 121, jf.
Folketingstidende 1996-97, tillæg A 2818 og  

 2799, tillæg B 395, tillæg C 324 og forhandlingerne 3211, 4688 og  

 4876. Inden den nævnte lovændring kunne der alene ydes  

 omkostningsdækning i forbindelse med påklage af en skattesag til  

 Landsskatteretten eller ved domstolsprøvelse heraf.
Forslagsstillerne finder, at den nævnte udvidelse af  

 omkostningsdækningen i 1997 til også at omfatte  

 skatteankenævnssager - et forslag, som også indgik i De  

 Konservatives og Venstres beslutningsforslag nr.
B 36 fra  

 folketingsåret 1996-97 - var et skridt i den rigtige retning.
En  

 forbedring af borgernes skattemæssige retssikkerhed kræver  

 imidlertid, at det bliver muligt at dække med en større  

 procentsats end den nuværende i de sager, hvor skatteyderen får  

 helt eller delvist medhold.
 Den fulde omkostningsdækning skal endvidere sikre en  

 grundigere belysning af sagen og medvirke til, at sagsbehandlingstiden  

 forkortes.
Når den fulde omkostningsdækning også  

 skal gælde klagesager ved skatteankenævnene, som ellers er  

 forpligtet til at fremlægge alle relevante oplysninger - også de,  

 der taler til gunst for skatteyderen - hænger dette sammen med, at  

 skattelovgivningen er så kompliceret, at såvel de kommunale  

 ligningsmyndigheder som skatteankenævnene i mange tilfælde har  

 vanskeligt ved at fortolke lovgivningen.
Dette ses bl.a. ved, at en  

 væsentlig andel af afgørelserne truffet af de kommunale  

 ligningsmyndigheder og skatteankenævnene ændres til fordel for  

 skatteyderen, når de kommer højere op i systemet.
Der henvises i den forbindelse til Skatteministeriets  

 rapport fra juni 1998 om klage og retssagsstatistikken pr. 31. december 1997.  

 Af rapporten fremgår, at i 1997 fik hver tredje person, der klagede til  

 de kommunale skatteankenævn, helt eller delvist medhold.
For  

 klageforhold rejst af selskaber var medholdsprocenten 36. Tilsvarende fik i  

 1997 næsten hver tredje skatteyder i sager vedrørende indkomst-  

 og formueansættelser helt eller delvist medhold ved Landsskatteretten.  

 Nogle relevante tabeller fra Skatteministeriets rapport er optrykt som bilag  

 til beslutningsforslaget.
Skriftlig fremsættelse Flemming Hansen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fuld  

 omkostningsdækning af udgifter til sagkyndig bistand i skattesager ved  

  skatteankenævn, Landsskatteret, landsret og Højesteret.
(Beslutningsforslag nr.
B 35).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
Bilag Tabeller fra klage- og retssagsstatistik pr. 31.  

 december 1997. (Skatteministeriet, juni 1998) Antal færdigbehandlede klagesager på personområdet  

 vedrørende indkomstårene 1993, 1994 og 1995.
Indkomståret 1993 Indkomståret 1994 Indkomståret 1995 Antal Pct.vis Fordeling Antal Pct.vis fordeling Antal Pct.vis fordeling Medhold 1.510 12,5 1.263 14,0 677 15,7 Delvis medhold 2.513 20,8 1.933 21,4 785 18,2 Stadfæstet 7.233 60,0 5.234 57,9 2.501 58,0 Anden afgørelse 806 6,7 601 6,7 349 8,1 I alt 12.062 100,0 9.031 100,0 4.312 100,0 Anm.
Indkomståret 1993 omhandler kalenderårene  

 1995-1997, indkomståret 1994 kalenderårene 1996 og 1997 og  

 indkomståret 1995 kalenderåret 1997.
Kilde: Told- og Skattestyrelsen Antal færdigbehandlede klagesager på selskabsområdet  

 vedrørende indkomstårene 1993, 1994 og 1995.
Indkomståret 1993 Indkomståret 1994 Indkomståret 1995 Antal Pct.vis fordeling Antal Pct.vis fordeling Antal Pct.vis fordeling Medhold 148 15,2 109 18,9 52 18,2 Delvis medhold 171 17,5 99 17,2 51 17,8 Stadfæstet 580 59,5 331 57,5 157 54,9 Anden afgørelse 76 7,8 37 6,4 26 9,1 I alt 975 100,0 576 100,0 286 100,0 Anm.
Indkomståret 1993 omhandler kalenderårene  

 1995-1997, indkomståret 1994 kalenderårene 1996 og 1997 og  

 indkomståret 1995 kalenderåret 1997.
Kilde: Told- og Skattestyrelsen Sagsafslutningen for indkomstskattesager i Landsskatteretten  

 1991-1997.
1991 1992 1993 1994 1995 1996 1997 I alt 3.697 3.162 4.111 4.245 3.540 3.897 4.202 Stadfæstelse1) 63,5 57,3 62,2 59,9 59,5 66,8 67,5 Nedsættelse2) 35,8 42,6 37,0 39,5 39,9 32,5 31,7 Forhøjelse 0,7 0,1 0,8 0,6 0,6 0,7 0,8 Note: 1) Til gruppen »stadfæstelse« medregnes  

 også sager, der er afvist, tilbagekaldt, henlagt eller bortfaldet, samt  

 sager, hvori der er nægtet genoptagelse, selv om en mindre del snarere  

 er udtryk for en nedsættelse. 2) Til gruppen »nedsættelse«  

 medregnes sager, hvor der er givet helt eller delvist medhold.
